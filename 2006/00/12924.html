<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<!--[if lt IE 7]> <html xmlns="http://www.w3.org/1999/xhtml" xml:lang="hu" lang="hu" class="no-js ie6"> <![endif]-->
<!--[if IE 7]>    <html xmlns="http://www.w3.org/1999/xhtml" xml:lang="hu" lang="hu" class="no-js ie7"> <![endif]-->
<!--[if IE 8]>    <html xmlns="http://www.w3.org/1999/xhtml" xml:lang="hu" lang="hu" class="no-js ie8"> <![endif]-->
<!--[if gt IE 8]><!--> <html xmlns="http://www.w3.org/1999/xhtml" xml:lang="hu" lang="hu"> <!--<![endif]-->


<head>
	<title>Közbeszerzési Hatóság - Címlap</title>
	
	<meta http-equiv="content-type" content="text/html; charset=utf-8" />
	<meta name="description" content="" />
	<meta name="keywords" content="" />
	<meta http-equiv="X-UA-Compatible" content="IE=edge,chrome=1" />
	<meta name="viewport" content="width=device-width,minimum-scale=1.0,maximum-scale=1.0,initial-scale=1.0,user-scalable=no" />
	
	<link rel="alternate" type="application/rss+xml" title="KT portál friss anyagai" href="/rss/" />

	
	<link rel="stylesheet" type="text/css" href="/public/css/fonts.css?v=20161224194831" media="screen, print"/>
	<link rel="stylesheet" type="text/css" href="/public/css/layout.css?v=20161224194831" media="screen"/>
	


	
	<link rel="stylesheet" type="text/css" href="/public/css/reset.css" media="screen"/>
	<link rel="stylesheet" type="text/css" href="/public/css/style.css?v=20161224194831" media="screen, print" />
	<link rel="stylesheet" type="text/css" href="/public/css/ie8.css?v=20161224194831" media="screen"/>
	<link rel="stylesheet" type="text/css" href="/public/css/print.css?v=20161224194831" media="print"  />
	
	
	


	<link rel="profile" href="http://microformats.org/profile/hcard" />
	<link rel="shortcut icon" href="/public/images/favicon.ico" />
	
	

	<!--[if lt IE 9]>
		<script src="/public/js/libs/selectivizr.min.js"></script>
	<![endif]-->

	
</head>

<body class="article">

	<div id="fb-root"></div>
	<script>(function(d, s, id) {
	  var js, fjs = d.getElementsByTagName(s)[0];
	  if (d.getElementById(id)) return;
	  js = d.createElement(s); js.id = id;
	  js.src = "http://connect.facebook.net/hu_HU/all.js#xfbml=1";
	  fjs.parentNode.insertBefore(js, fjs);
	}(document, 'script', 'facebook-jssdk'));</script>


	<a name="content"></a>

	
	<div id="bookmarks" class="anonim">
	<div class="wrap">
		<div class="inner">

			
			<h1>Könyvjelzőim</h1>

		
				
			<p>A regisztrált és bejelentkezett felhasználók itt férhetnek hozzá a korábban könyvjelzővel megjelölt hírekhez.</p>
			<p><small>Ha ön is szeretné figyelemmel kísérni számítógépén és okostelefonján a közbeszerzésekkel kapcsolatos híreket, változásokat, nincs más dolga, mint regisztrálni.</small></p>
			<p class="buttons"><a href="/felhasznalo/regisztracio/" class="btn">Szeretnék Regisztrálni</a> <a href="#" class="btn close">Mégsem</a></p>

			<img src="/public/images/bg/bookmarks-nonlogin.png" alt="" />

			<span class="close">(FX)</span>


		


		</div>
		<div class="menu">
			
			<ul class="clearfix">
				
			</ul>
		</div>
	</div>

	<div id="handle"><img src="/public/images/bg/bookmarks-handle.png" alt="" /></div>

</div>
	<div id="oldbrowser">
	<p>
		Az Internet Explorer Ön által használt változatát<br /> a Közbeszerzési Hatóság portálja nem támogatja.
	</p>	
	<p class="small">Kérjük töltse le az alábbi böngészők friss verzióját.</p>

	<hr />
	<table>
		<tr>
			<td>
				<a target="_blank" href="http://www.microsoft.com/hun/windows/internet-explorer/">
					<img src="/public/images/buttons/oldbrowser/ie.png" alt="Internet Explorer" />
					<span>Internet Explorer</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.google.com/chrome/?hl=hu">
					<img src="/public/images/buttons/oldbrowser/chrome.png" alt="Google Chrome" />
					<span>Google Chrome</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.mozilla-europe.org/hu/firefox/">
					<img src="/public/images/buttons/oldbrowser/ff.png" alt="Mozilla Firefox" />
					<span>Mozilla Firefox</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.apple.com/hu/safari/download/">
					<img src="/public/images/buttons/oldbrowser/safari.png" alt="Safari" />
					<span>Safari</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.opera.com/">
					<img src="/public/images/buttons/oldbrowser/opera.png" alt="Opera" />
					<span>Opera</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			
		</tr>
	</table>
	<hr />

	<p class="sec">Your browser is no longer supported. </p>
	<p class="small">Please download a modern browser from above.</p>

	<p class="legal">
		Közbeszerzési Hatóság | <a href="mailto:kapcsolat@kt.hu">kapcsolat@kt.hu</a>
	</p>
</div>
	<a href="#top" id="backtotop">vissza a lap <br />tetejére</a>


<div id="quicksearch">
	<div class="wrap">
		
		<form action="/adatbazis/gyorskereses/" method="GET">
			<fieldset>

				

				<input type="hidden" name="tipus" value="tartalom" />
				

				<input type="text" name="q" placeholder="Keresés hírekben, cikkekben, publikációkban" />
				<button type="submit">Keresés</button>
				<button type="button" class="close">Fu</button>

				<h2>Részletes keresés az egyes témakörökben</h2>
				
				<ul>
					<li><a href="/keres/">Hírek, cikkek, publikációk</a></li>
					<li><a href="/adatbazis/keres/tajekoztato/">Ajánlások, tájékoztatók, útmutatók</a></li>
					<li><a href="/adatbazis/keres/ajanlatpublikaciok/">Ajánlatkérői publikációk</a></li>
					<li><a href="/adatbazis/keres/ajanlatkero/">Bejelentkezett ajánlatkérők</a></li>
				</ul>
				<ul>
					<li><a href="/adatbazis/keres/dbhatarozat/">Döntőbizottsági és bírósági határozatok</a></li>
					<li><a href="/adatbazis/keres/ebitelet/">Európai Bíróság ítéletei</a></li>
					<li><a href="/adatbazis/keres/tanacsado/">Hivatalos közbeszerzési tanácsadók</a></li>
					<li><a href="/adatbazis/keres/hirdetmeny/">Közbeszerzési Értesítő</a></li>
				</ul>
				<ul>
					<li><a href="/adatbazis/keres/oktatas/">Közbeszerzési oktatás</a></li>
					<li><a href="/adatbazis/keres/ajanlattevo/">Minősített ajánlattevők</a></li>
					<li><a href="/nyilvantartas/tanacsado/lista/">Felelős akkreditált közbeszerzési szaktanácsadók jegyzéke</a></li>
					<li><a href="/nyilvantartas/hntdontes/lista/">Hirdetmény nélküli eljárásokkal kapcsolatos döntések</a></li>
				</ul>

				<button type="button" class="closeup">panel elrejtése ↑</button>


			</fieldset>
		</form>
	</div>
</div>





<div id="bc">
	<ul>
		
		<li>
			
			Címlap
			
		</li>
		
	</ul>
	<button type="button"><span>Menü kibontása</span>w</button>
</div>
<div id="menu">
	<div id="evhonlapja" class="slowanim"><a href="/mutat/1288/">Különdíjas a www.kozbeszerzes.hu!</a></div>
	<div class="wrap">
		<div id="mainMenu">
			<div id="logo">
				
				<h1><a href="/">
					KÖZBESZERZÉSI
					HATÓSÁG
				</a></h1>
				
			</div>

			<ul id="langSel">
				<li><a href="/nyelvi-verziok/english/">English</a></li>

			</ul>

			<ul class="iconmenu">
				<li ><a href="/"><em>F</em><b>H</b><span>Főoldal</span></a></li>
				<li class="search"><a href="/keres/"><em>F</em><b>S</b><span>Keresés</span></a></li>
				<li><a href="/sitemap/"><em>F</em><b>s</b><span>Oldaltérkép</span></a></li>
				<li><a href="/gyik/?c=4"><em>F</em><b>M</b><span>Súgó</span></a></li>
				<li><a href="/kapcsolatok/kapcsolatfelvetel/"><em>F</em><b>E</b><span>Kapcsolat</span></a></li>
				
				<li class="accessibility"><a href="/felhasznalo/valtas/vakbarat/" title="Akadálymentes változat"><em>O</em><b>v</b><span>Akadálymentes</span></a></li>
				
			</ul>
		
			<ul class="usermenu">
				<li class="hi"><a href="/felhasznalo/belepes/">Belépés</a> / <a href="/felhasznalo/regisztracio/">Regisztráció</a></li>
				<li class="hi small"><a href="/felhasznalo/emlekezteto/">Jelszó-emlékeztető</a></li>
			</ul>
		
		
		</div>
		<div id="subMenu">
			
			<div>
				<h2><a href="#top">Hatóság</a></h2>
				<ul>
					
					<li ><a href="/magunkrol/bemutatkozas">Bemutatkozás</a></li>
					
					<li ><a href="/magunkrol/szervezeti-felepites">Szervezeti felépítés</a></li>
					
					<li ><a href="/magunkrol/kozbeszerzesek-tanacsa">Közbeszerzések Tanácsa </a></li>
					
					<li ><a href="/magunkrol/dontobizottsag">Döntőbizottság</a></li>
					
					<li ><a href="/magunkrol/kozerdeku-adatok">Közérdekű adatok</a></li>
					
					<li ><a href="/magunkrol/elerhetosegek">Elérhetőségek</a></li>
					
					<li ><a href="/magunkrol/egyuttmukodesi-megallapodasok">Együttműködések</a></li>
					
					<li ><a href="/magunkrol/allasajanlatok">Állásajánlatok</a></li>
					
				</ul>
			</div>
			
			<div>
				<h2><a href="#top">Jogorvoslat</a></h2>
				<ul>
					
					<li ><a href="/jogorvoslat/tudnivalok">Tudnivalók</a></li>
					
					<li ><a href="/jogorvoslat/jogorvoslati-kerelmek-listaja">Kérelmek</a></li>
					
					<li ><a href="/jogorvoslat/hatarozatok-listaja">Határozatok</a></li>
					
					<li ><a href="/jogorvoslat/targyalasi-naptar">Tárgyalási naptár</a></li>
					
					<li ><a href="/jogorvoslat/kozlemenyek">Közlemények</a></li>
					
				</ul>
			</div>
			
			<div>
				<h2><a href="#top">Jogi háttér</a></h2>
				<ul>
					
					<li ><a href="/jogi-hatter/hazai-szabalyozas">Hazai szabályozás</a></li>
					
					<li ><a href="/jogi-hatter/eu-s-szabalyozas">EU-s szabályozás</a></li>
					
					<li ><a href="/jogi-hatter/hirdetmenyekk">Hirdetmények</a></li>
					
					<li ><a href="/jogi-hatter/europai-birosag-iteletei">Európai Bíróság ítéletei</a></li>
					
					<li ><a href="/jogi-hatter/eu-s-hatteranyagok">EU-s háttéranyagok</a></li>
					
					<li ><a href="/jogi-hatter/ppn">PPN</a></li>
					
					<li ><a href="/jogi-hatter/jogalkalmazas-elosegitese">Jogalkalmazás elősegítése</a></li>
					
				</ul>
			</div>
			
			<div>
				<h2><a href="#top">Tevékenységek</a></h2>
				<ul>
					
					<li ><a href="/tevekenysegek/eves-beszamolo">Éves beszámoló</a></li>
					
					<li ><a href="/tevekenysegek/kozbeszerzesi-oktatas">Közbeszerzési oktatás</a></li>
					
					<li ><a href="/tevekenysegek/nyilvantartasok-vezetese">Nyilvántartások vezetése</a></li>
					
					<li ><a href="/tevekenysegek/szerzodes-ellenorzes">Szerződés-ellenőrzés</a></li>
					
					<li ><a href="/tevekenysegek/kozbeszerzesi-etikai-kodex">Közbeszerzési Etikai Kódex</a></li>
					
					<li ><a href="/tevekenysegek/konferenciak">Konferenciák</a></li>
					
					<li ><a href="/tevekenysegek/nemzetkozi-kapcsolattartas">Nemzetközi kapcsolattartás</a></li>
					
					<li ><a href="/tevekenysegek/kozbeszerzesi-statisztikak">Közbeszerzési statisztikák</a></li>
					
				</ul>
			</div>
			
			<div>
				<h2><a href="#top">Kapcsolatok</a></h2>
				<ul>
					
					<li ><a href="/kapcsolatok/tanusito-vedjegyek">Tanúsító védjegyek</a></li>
					
					<li ><a href="/kapcsolatok/kapcsolatfelvetel">Kapcsolatfelvétel</a></li>
					
				</ul>
			</div>
			
		</div>
	</div>
</div>


	

	<div class="container article">

		
		<div class="wrap">
			
    
    <div class="lead">
        <h1></h1>

            <table class="ertesitofej">
                <tr>
                    <th>Közbeszerzési Értesítő száma:</th>
                    <td>2006/65</td>
                </tr>
                <tr>
                    <th>Beszerzés tárgya:</th>
                    <td></td>
                </tr>
                <tr>
                    <th>Hirdetmény típusa:</th>
                    <td>A Közbeszerzési Döntőbizottság határozata KÉ</td>
                </tr>
                <tr>
                    <th>Eljárás fajtája:</th>
                    <td></td>
                </tr>
                <tr>
                    <th>Közzététel dátuma:</th>
                    <td>2006.06.09.</td>
                </tr>
                <tr>
                    <th>Iktatószám:</th>
                    <td>12924/2006</td>
                </tr>
                <tr>
                    <th>CPV Kód:</th>
                    <td></td>
                </tr>
                <tr>
                    <th>Ajánlatkérő:</th>
                    <td></td>
                </tr>
                <tr>
                    <th>Teljesítés helye:</th>
                    <td></td>
                </tr>
                <tr>
                    <th>Ajánlattételi/részvételi jelentkezési határidő:</th>
                    <td></td>
                </tr>
                <tr>
                    <th>Nyertes ajánlattevő:</th>
                    <td></td>
                </tr>
                <tr>
                    <th>Ajánlatkérő típusa:</th>
                    <td></td>
                </tr>
                <tr>
                    <th>Ajánlatkérő fő tevényeségi köre:</th>
                    <td></td>
                </tr>
				<tr>
					<th>Letöltés:</th>
					<td>
						<a href="/ertesito/pdf/portal_12924_2006/" target="_blank">Hirdetmény letöltése PDF formátumban</a>
					</td>
			    </tr>
                
            </table>

    </div>



    <div class="content hirdetmenytartalom">
	
		<pre>
		




KÖZBESZERZÉSEK TANÁCSA KÖZBESZERZÉSI DÖNTŐBIZOTTSÁG (12924/2006)

1024 Budapest, Margit krt. 85.
Ikt.sz: D.194/12/2006.

Tárgy: a Betonút Zrt. és a Vegyépszer Zrt. jogorvoslati kérelme a Nemzeti Autópálya Zrt. közbeszerzési eljárása ellen.

A Közbeszerzési Döntőbizottság (a továbbiakban: Döntőbizottság) a Közbeszerzések Tanácsa nevében meghozta az alábbi

HATÁROZAT-ot:

A Döntőbizottság a Betonút Zrt. (1133 Budapest, Pannónia u. 59–61. és a Vegyépszer Zrt. 1151 Budapest, Mogyoród útja 42.; képviseli: Hontvári és Társa Ügyvédi Iroda; 1125 Budapest, Nógrádi u. 37.; dr. Szerencsés Angéla ügyvéd;  1067 Budapest, Csengery u. 76. I. 6.; a továbbiakban: kérelmező) jogorvoslati kérelmének, melyet a Nemzeti Autópálya Zrt. (1036 Budapest, Lajos u. 80.; a továbbiakban: ajánlatkérő) „az M7 autópálya Balatonkesztúr–Nagykanizsa (170+700–206+200 km- szelvények) közötti szakasz módosított engedélyezési és kiviteli terveinek elkészítése és az építési engedélyének megfelelő kivitelezése” tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérő megsértette a közbeszerzésekről szóló 2003. évi CXXIX. törvény (a továbbiakban: Kbt.) 127. § (1) bekezdését, ezért ajánlatkérő ajánlattételi felhívása 5. b) pontjában megjelölt ajánlattételi határidőre vonatkozó előírását, illetve az ajánlattételi határidőhöz kapcsolódó előírásait megsemmisíti, ezt meghaladóan a jogorvoslati kérelmet elutasítja, illetve a jogorvoslati eljárást részben megszünteti.
Kötelezi ajánlatkérőt, hogy a határozat kézhezvételétől számított 15 napon belül térítse meg kérelmező részére a 150 000 Ft igazgatási szolgáltatási díjat.
A határozat ellen fellebbezésnek, újrafelvételi és méltányossági eljárásnak helye nincs. A határozat érdemi részének bírósági felülvizsgálatát, annak kézhezvételétől számított 15 napon belül keresettel a Fővárosi Bíróságtól lehet kérni. A határozat jogorvoslati eljárást részben megszüntető rendelkezése ellen külön jogorvoslatnak van helye, melyet a határozat kézhezvételétől számított 8 napon benyújtott jogorvoslati kérelemmel lehet kérni. Mind a jogorvoslati kérelmet, mind a keresetlevelet a Fővárosi Bírósághoz címezve, de a Döntőbizottságnál kell benyújtani.
INDOKOLÁS

A Döntőbizottság a közbeszerzési eljárásban keletkezett iratok, a jogorvoslati kérelem és az ajánlatkérő érdemi észrevétele, valamint a felek tárgyaláson tett nyilatkozatai alapján az alábbi tényállást állapította meg.
Ajánlatkérő az Európai Unió Hivatalos Lapjában 2005. december 31-én tett közzé részvételi felhívást 2005/S 252- 248975 sz. alatt tárgyalásos eljárás megindítására a rendelkező részben megjelölt beszerzés tárgyában a Kbt. IV. fejezete szerint. Ajánlatkérő az részvételi felhívását tájékoztatás céljából megjelentette a Közbeszerzési Értesítő 2006. január 2-i 1. számában is.
A részvételi felhívás tartalmazta a Kbt.-ben előírt adatokat, az ajánlattevőkkel szemben támasztott alkalmassági követelményeket, illetve az alkalmatlanná minősítés szempontjait, ezek igazolási módját.
A felhívás szerint ajánlatkérő vállalkozási szerződést kíván kötni. A beszerzés tárgya építési beruházás: tervezés és kivitelezés. A szerződés teljesítésének határideje 2007. december 31.
A szerződés szerinti teljes mennyiség körében ajánlatkérő rögzítette, hogy vállalkozási szerződést kíván kötni az M7 autó- pálya Balatonkesztúr–Nagykanizsa (170+700–206+200 km- szelvények) közötti szakasz módosított engedélyezési és kiviteli terveinek elkészítése és az építési engedélyének megfelelő kivitelezésére.
A jelenleg rendelkezésre álló engedélyezési és kiviteli tervek áttervezése a Gazdasági és Közlekedési Minisztérium által kiadott útmutatónak megfelelően a közlekedésbiztonsági követelményeket kielégítő költséghatékony megoldásokkal. A vállalkozó feladata a megadott nyomvonalon a szakaszhatárokon belül a hatályos előírások és a hivatkozott útmutató előírásainak megfelelő engedélyezési terv elkészítése, építési engedély megszerzése, kiviteli terv elkészítése és a szakasz kivitelezésének a megvalósítása. A kivitelezés mennyiségei erre tekintettel csak becsültek. Ajánlatkérő megadta a főbb mennyiségi paramétereket, illetve közölte, hogy a részleteket az ajánlati dokumentáció fogja tartalmazni.
A felhívás kizárta a rész-, illetve a többváltozatú ajánlat benyújtását.
A részvételi felhívás tartalmazta az ajánlatok elbírálásának szempontját, amely az összességében legelőnyösebb ajánlat volt, valamint az ehhez tartozó részszempontokat és súlyszámokat az alábbiak szerint:
részszempontok
súlyszámok
1. Legalacsonyabb mértékű ajánlati ár
75
2. Vállalt teljesítési bankgarancia legmagasabb mértéke, jótállási és szavatossági bankgaranciák leghosszabb időtartama és legmagasabb mértéke
15
     alszempontok:

2.1 Teljesítési bankgarancia legmagasabb mértéke
4
2.2 Jótállási bankgarancia leghosszabb időtartama
4
2.3 Jótállási bankgarancia legmagasabb mértéke
3
2.4 Szavatossági bankgarancia leghosz- szabb időtartama
2
2.5 Szavatossági bankgarancia legmagasabb mértéke
2
3. Vállalt kötbérek
10
      alszempontok:

3.1 Késedelmi kötbér legmagasabb napi mértéke
4
3.2 Hiánypótlási munkákra előírt késedelmi kötbér legmagasabb napi mértéke
3
3.3 Meghiúsulási kötbér legmagasabb mértéke
3
Ajánlatkérő dokumentációt is készített, amely tartalmazta az ajánlatkérő részletes feltételeit. Az ajánlatkérőhöz sok kérdés érkezett, amelyek megválaszolása 2006. január 25-én megtörtént.
A részvételi jelentkezések bontására 2006. január 30-án került sor. Összesen hét részvételi jelentkezés érkezett a következőktől: Bilfinger Berger–Swietelsky M7 Konzorcium (Bilfinger Berger AG.–Swietelsky Építő Kft.), PVT – M7 Konzorcium (Viadom Rt.–Porr Technobau und Umwelt Ag.– TEERAG-ASDAG Ag.), COLAS Autópálya Építő Közös Vállalkozás (DEBMUT Rt.–EGÚT Rt.), ADRIA Konzorcium (Strabag Rt.–Hídépítő Rt.), GranDo Konzorcium (Bauunternehmung GRANIT GmbH–Doprastav a.s.) és a MOTA- ENGIL s.a. és a Zala–Somogy Konzorcium (Betonút Rt.– Vegyépszer Rt.) jelen ügy kérelmezői.
Ajánlatkérő ezt követően megkezdte a részvételi jelentkezések értékelését, 2006. február 3-án hiánypótlási felhívásokat küldött minden részvételi jelentkező számára, 2006. február 8-i teljesítési határidővel.
Ajánlatkérőhöz a hiánypótlások határidőre beérkeztek, 2006. február 8-ára elkészült a döntési javaslat.
Kérelmező 2006. február 8-án nyújtott be jogorvoslati kérelmet a Döntőbizottsághoz. A jogorvoslati kérelmében azt sérelmezte, hogy ajánlatkérő a közbeszerzési eljárás menetében a kiegészítő tájékoztatásában adott válaszában módosította a részvételi felhívásban, dokumentációban rögzített feltételeket.
A Döntőbizottság a jogorvoslati eljárást D.94/2006. szám alatt megindította és az eljárás menetében 2006. február 10-én ideiglenes intézkedésként a közbeszerzési eljárás felfüggesztéséről döntött.
A Döntőbizottság érdemi határozatát 2006. február 23-án hozta meg, melyben a jogorvoslati kérelmet elutasította.
Ajánlatkérő ezt követően a közbeszerzési eljárást folytatta és a részvételi szakaszt lezáró döntését 2006. február 28-án hirdette ki. Az eljárást lezáró döntés alapján ajánlatkérő valamennyi részvételre jelentkezőt alkalmasnak minősített és részükre az ajánlattételi felhívást 2006. március 6-án megküldte.
Ajánlatkérő az ajánlattételi felhívásban nem ismételte meg a részvételi felhívás adatait, csak hivatkozott azokra.
Az ajánlattételi felhívásban megismétlésre kerültek viszont az elbírálás szempontjának rész- és alszempontjai, súlyszámai, ajánlatkérő előírta az elbírálás módszerét. Az ajánlatok értékelése úgy történik, hogy a részszempontok szerinti tartalmi elemeinek az értékelése során adható pontszám alsó határa 1, a felső határa 100, mely minden részszempont, alszempont esetén azonos. A legkedvezőbb ajánlat a maximális 100 pontot kapja, a többi ajánlat pontszáma a legkedvezőbb ajánlat pontszámához viszonyítva arányosítással kerül kiszámításra.
Ajánlatkérő meghatározta a legfontosabb eljárási határidőket, mely szerint az ajánlattételi határidő 2006. március 30-a, az első tárgyalás időpontja 2006. április 6-a, eredményhirdetésé 2006. április 20-a, míg a szerződéskötésé az eredményhirdetés utáni 8. nap.
Ajánlatkérő a részletes műszaki és szerződési feltételeit az ajánlati dokumentációban határozta meg. A dokumentáció több kötetben tartalmazta a műszaki előírásokat, az 1. kötet az útmutatót, a 4. b kötet a mennyiségkimutatást, amely a tájékoztató ár összeállításához volt felhasználható és a 4. c kötet az ajánlati költségvetést, amely az ajánlati ár összeállításának volt az alapja.
A dokumentáció 1. kötet I.1) pontja rendelkezett arról, hogy az ajánlatadás alapfeltétele az ajánlati dokumentációnak az alkalmasnak minősített részvételi jelentkező által dokumentált módon történő megvásárlása. Közös ajánlattevők esetén egy ajánlati dokumentációt kell és lehet megvásárolni. Azok az ajánlattevők, akik a dokumentáció ellenértékét befizették és a dokumentációt ezt követően ajánlatkérőnél átvették, felhatalmazást kapnak arra, hogy a műszaki terveket készítő tervezőktől saját költségükön tervtöbblet példányokat vásároljanak. Ajánlatkérő a többletpéldányok ellenértékével, a kiszolgáltatások időpontjával és teljességükkel kapcsolatban semminemű felelősséget nem vállal.
A dokumentáció 1. kötet II.2) pontjában ajánlatkérő többek között rögzítette, hogy a nyertes ajánlattevő feladata, hogy a rendelkezésére bocsátott tervek, engedélyek jogi és műszaki előírások, tervezési diszpozíciók figyelembevételével a projektelem terveit megváltoztassa, a változtatások miatt szükséges engedélyeket beszerezze, a terveket a mérnökkel jóváhagyassa és a jóváhagyott terveknek megfelelően a projektelemet a szerződésben foglaltak szerint megvalósítsa. Az ajánlattevő kötelessége figyelembe venni mindazokat a kockázatokat, amelyek a rendelkezésére bocsátott tervektől történő eltérés miatt fognak jelentkezni. A munkamennyiségek értékei az ajánlati dokumentáció részét képező műszaki tervek alapján készültek és azokat alapvetően pontosnak kell tekinteni. Az ajánlatkérő nem állítja – sem kifejezetten, sem burkoltan –, hogy a valóságos mennyiségek pontosan egyeznek a mennyiség kimutatásban szereplő adatokkal. Az ajánlatokat csakis az ajánlati dokumentációban foglaltak alapján lehet benyújtani.
Az ajánlatkérő itt utalt arra is, hogy az ajánlattevőnek a mennyiségi kimutatást [4. b) kötet] be kell árazni és az így kapott tájékoztató árat az ajánlatával együtt be kell nyújtania. Az ajánlati árat a GKM gyorsforgalmi úttervezési előírások racionalizálása tárgyában kiadott (XI-3/2296/3/2005. iktatószámú) utasításában (1. sz. melléklet), valamint az Általános tájékoztató és tervezési diszpozíciós javaslatban (2. sz. melléklet) foglaltak figyelembevételével az ajánlattevőnek kell kalkulálnia és az ajánlati költségvetés [4. c) kötet] beárazásával megadnia.
Az ajánlattevőnek építményenként részletesen kidolgozott műszaki javaslatban kell bemutatnia, hogy – többek között – a hivatkozott GKM utasításban és az Általános tájékoztató és tervezési diszpozíciós javaslatban rögzített előírások közül melyeket és milyen mértékben vett figyelembe az ajánlati ár kialakítása során.
A dokumentáció 1. kötet II.3) pontja a teljességre és a pontosságra hívta fel az ajánlattevők figyelmét. Eszerint teljes körű ajánlatot kell tenni, a változtatás nélkül beárazott Tájékoztató árra vonatkozó mennyiségi kimutatással és az ajánlati árra vonatkozó ajánlati költségvetéssel.
Ennek a kötetnek 1. sz. melléklete tartalmazta a Gazdasági és Közlekedési Minisztérium XI-3/2296/3/2005. sz., 2005. december 31-én kelt ajánlatkérőhöz címzett levelét gyorsforgalmi úttervezési előírások racionalizálása tárgyában. A levél rögzítette a „Közutak tervezése” című ÚT 2-1.201:2004. útügyi műszaki előírás a gyorsforgalmi utak tervezésére vonatkozó 1.1, 1.3, 1.6, 1.7, 2.1, 2.7. pontjaiban meghatározott műszaki követelmények megváltoztatásának az elrendelését. Ez egyben az általános szabvány alóli felmentést jelent az előkészítés alatt álló projektek tekintetében és ezekkel az útügyi műszaki előírásokat is módosítani szándékoztak.
A levél hét pontban rögzítette a rövid határidőn belül végrehajtandó változtatásokat.
A 2. számú melléklet tartalmazta a tervezési diszpozíciós javaslatot, mely szerint a beruházó alacsonyabb költségeket akar elérni, ennek érdekében az ajánlattevőknek kell a csökkentési lehetőségeket feltárniuk és az ajánlatban kidolgozniuk. Itt határozta meg az ajánlatkérő a saját javaslatait a költségcsökkentésre, valamint az egyéb elvárásokat.
A dokumentáció 4. b) kötete tartalmazta az árazatlan költségvetést, amely alapján – változatlan formában beárazva, tehát azonos műszaki tartalommal – kellett a tájékoztató árat meghatározniuk az ajánlattevőknek.
A 4. c) kötet hasonló főösszesítőket tartalmazott, de a részletes árazatlan költségvetés nélkül, eszerint kellett az ajánlattevők saját javaslatait tartalmazó ajánlati költségvetést – az ajánlati árat – meghatározni. Ezt az ajánlati árat kívánja az ajánlatkérő első elbírálási részszempontként értékelni.
Ajánlatkérőhöz az ajánlattételi szakaszban sok kérdés érkezett, amelyekre válaszolt és ezt minden ajánlattevő személyesen vette át 2006. március 24-étől. Ajánlatkérő 382 kérdésre (ebből 256 kérdést kérelmező tett fel) adott választ.
A 6. kérdés például az ajánlattételi határidő meghosszabbítására vonatkozott, ezt az ajánlatkérő elutasította.
Kérelmező 2006. március 21-én nyújtott be jogorvoslati kérelmet a Döntőbizottsághoz, melyben kérte a jogsértés megállapítását, ajánlatkérő felhívását a jogszerű eljárásra kötelezését a közbeszerzés műszaki tartalmának egyértelmű meghatározására, valamint a bírálati részszempontok kiegészítésére annak érdekében, hogy azonos feltételek mellett történhessen meg az ajánlatok elbírálhatósága. Kérte továbbá ideiglenes intézkedés alkalmazását, illetve ajánlatkérő költségekben történő marasztalását.
Indoklásként előadta, hogy ajánlatkérő 2006. március 6-án küldte meg a kérelmező számára az ajánlattételi felhívást, továbbá másnap a kérelmező átvette az ajánlati dokumentációt. Kérelmező álláspontja szerint az ajánlattételi felhívás és az ajánlatkérési dokumentáció az alábbi okokból jogsértő:
Az ajánlattételi felhívás a Kbt. 50. § (1) bekezdésébe ütközik, mert a közbeszerzés mennyisége teljeskörűen nincs meghatározva. A teljes körű ajánlat adás alapvető feltétele a közbeszerzés mennyiségének ismerete, ennek hiányában nem adható teljes körű ajánlat. A dokumentáció teljes tartalmára kér ajánlatot az ajánlatkérő, azonban a nyertes ajánlattevő feladatává teszi a változtatások szerinti tervek elkészítését és az engedélyek beszerzését, a tervek jóváhagyatását a mérnökkel és a jóváhagyott terveknek megfelelő megvalósítást. Az ajánlati ár megadásához szükséges tényleges mennyiségek meghatározása is az ajánlattevő feladata. Az ajánlatkérési dokumentációban az ajánlatkérő ugyan közöl egy mennyiségi kimutatást, azonban ez beárazva csak tájékoztató árnak tekintendő, az értékelés alapját képező ajánlati árat az ajánlattevő műszaki javaslata alapján kell meghatározni. Mindezek alapján nem biztosított a beérkező ajánlatok azonos műszaki tartalma.
Kérelmező hivatkozott arra, hogy ez a kérelmi elem a jogorvoslati kérelem előterjesztésére nyitva álló határidőben történt meg, ugyanis az ajánlattételi felhívás kézhezvételét követően vált ismertté a GKM által kiadott útmutató, amely a részvételi felhívás mellékletét nem képezte. Tekintettel arra, hogy a mennyiségi meghatározás tartalmát adó GKM által kiadott útmutató az ajánlatkérési dokumentáció része, így csak az ajánlattételi felhívás kézhezvételét követően nyílt meg e körben a kérelem előterjesztésének a lehetősége. Ekkor vált egyértelműen ismertté az a körülmény is, hogy teljesen bizonytalan, hogy milyen szabályozás alapján kell eljárni, ugyanis a kiadott tervekkel ellentmondásban van a költségvetési kiírás.
Az ajánlattételi felhívás szerinti bírálati szempont meghatározása sérti a Kbt. 57. § (3) bekezdésének a) pontját és a (4) bekezdésének c) pontját. Ajánlatkérő ezen túlmenően megsértette a Kbt. 81. § (4) bekezdését is. Az ajánlatkérő az összességében legelőnyösebb ajánlat szempontjában döntő súllyal szerepeltette az ajánlati árat, de a műszaki tartalom nem részszempont. Az ajánlatokban szükségképpen eltérően meghatározott műszaki tartalom értékelésére – pl. költséghatékonysági részszempont alapján – nem kerül sor, miközben az eltérő műszaki tartalomra adódó ajánlati árak összehasonlításra kerülnek. Ilyen módon nem biztosított a gazdaságilag legelőnyösebb ajánlat kiválasztása. Ajánlatkérő e körben megvalósította az alapelvi rendelkezések megsértését is, ugyanis előfordulhat, hogy eltérő műszaki tartalmú ajánlatokra azonos ár esetén azonos pontszámot kell adni. A dokumentációban meghatározott közbeszerzési műszaki leírás nem felel meg a Kbt. 58. §-a szabályainak, miután több súlyos ellentmondást tartalmaz. Az ajánlatkérő által rendelkezésre bocsátott műszaki leírás nem egyértelmű tekintettel arra, hogy a kiadott kiviteli tervek az érvényben lévő előírások szerint készültek, ellenben a GKM utasítás első bekezdése módosítani szándékozik ezen előírásokat, míg a tervezési diszpozíció a GKM utasítás csak egyes elemeinél veszi figyelembe a szabvány alóli felmentést. Előadta ezzel kapcsolatban, hogy az útügyi műszaki előírások megváltoztatására kizárólag a miniszter jogosult, ezzel szemben jelen eljárásban az ajánlattevőktől vártak el javaslatokat. Ajánlatkérő megsértette a Kbt. 127. § (1) bekezdését, mert az ajánlat elkészítésére biztosított 23 naptári nap irreálisan kevés a megfelelő ajánlattételhez. Az ajánlatkérő által megadott ajánlattételi határidő többek között azért sem megfelelő, mert ajánlatkérő előírta, hogy az ajánlattevőknek (közös ajánlattevőknek) egy példány ajánlati dokumentációt kell és lehet megvásárolni, többletpéldányokat a tervező cégektől lehet megrendelni. Ugyanakkor a három tervező cég nem készült fel a többletpéldányok azonnali átadására, csak egy hetes tervszállítási határidővel képesek a többletpéldányokat szállítani. A bonyolult műszaki tartalom és a tervektől való eltérések ajánlattevők általi megfogalmazása is indokolja a hosszabb ajánlattételi határidőt. Kérelmező hivatkozott e körben arra is, hogy a közbeszerzési eljárás menetében feltett kérdésekre ajánlatkérő az ajánlattételi határidő lejártát megelőző 6. napon adta meg a válaszát. A kérdésekre adott válaszok áttanulmányozására nyitva álló határidő pedig nem elegendő az ajánlattételre. A kérelmező konkrétan nyilatkozni arra nem tudott, hogy számára mennyi idő lenne szükséges az ajánlat elkészítéséhez.
A dokumentáció szerint többváltozatú ajánlat nem tehető, ugyanakkor az a tény, hogy a tervezési diszpozíciós javaslat az ajánlattevőkre bízza a megfelelő műszaki megoldás elkészítését, valójában tartalmában alternatív ajánlat készítését követeli meg. Kérelmező azt nem vitatta, hogy egy ajánlatot kell ajánlatkérő részére benyújtania.
Az ajánlatkérő az ajánlattételi felhívásban teljesítési határidőként 2007. december 31-ét jelölt meg. Amennyiben az ajánlattevők erre a határidőre vállalják a teljesítést, úgy a Kbt 87. § (2) bekezdése szerint irreális kötelezettségvállalást tesznek. A kérelmező álláspontja szerint ez a kérelmi elem sem minősül elkésettnek, ugyanis az ajánlattételi felhívás alapján vált egyértelművé, hogy az ajánlattevőknek milyen mértékű áttervezést kell végezniük, így a terveztetés és az engedélyeztetési eljárás reális időigénye előre nem kalkulálható, különös tekintettel arra, hogy az engedélyeztetési eljárás hatósági eljárás. E körben álláspontjuk szerint a tárgyalások során sem kerülhet sor módosításra, hiszen ajánlatkérő az ajánlattételi felhívásban konkrétan meghatározta a teljesítés véghatáridejét, ehhez kötve van, így erre vonatkozóan tárgyalásokat folytatni nem lehet. A Kbt. 303. §-a sem alkalmazható, ugyanis esetleges szerződésmódosításra előre nem látható okból kerülhet sor, nem pedig abban az esetben, amikor már nyilvánvaló a kiíráskor, hogy a megállapított teljesítési határidő irreális.
Kérelmező sérelmezte továbbá, hogy ajánlatkérő a rövid ajánlattételi határidő meghatározásával rákényszerítette az ajánlattevőket, hogy az engedélyezési tervet készítő tervezőt vonja be a közbeszerzési eljárásba, amely alapelvi rendelkezéseket sért.
Ajánlatkérő a kérdésekre adott válaszában sem mutatott rá arra, hogy milyen előírás szerint kell az ajánlattevőknek eljárni.
A tervezési szabvány ÚT 2-1.201:2004 útügyi műszaki előírás a gyorsforgalmi utak tervezésére vonatkozó 1.1., 1.3., 1.6., 1.7., 2.1., 2.,7. pontjaiban a rézsűhajlás mértékét 1:2,5, 1:1,5, 1:1 értékekben határozza meg a töltésmagasság függvényében. A GKM utasítás szerint magas töltéseknél a töltésrézsű meredeksége növelhető a szabványhoz képest, míg a tervezési diszpozíció 3 m széles pótpadka alkalmazását írja elő, ami más műszaki leírást eredményez. A kérelmező kérdésére ajánlatkérő az alábbi választ adta: földmunka rézsű meredekségének növelése esetén a pótpadka, illetve az övárok kialakítását írja elő a 8. bekezdésben, mely ily módon már nem jelent jelentős mennyiségű változást.
A Döntőbizottság a D.194/6/2006. számú végzésében 2006. március 27-én az eljárást ideiglenes intézkedés alkalmazásával felfüggesztette.
Ajánlatkérő érdemi észrevételében kérte a jogorvoslati kérelem elutasítását egyrészt megalapozatlanság, másrészt elkésettség okán. Indoklásként előadta, hogy a Kbt. 50. § (1) bekezdését nem sérthette meg, mert az a Kbt. 101. § (2) bekezdése szerint csak a nyílt eljárás ajánlati felhívására, vagy a két szakaszból álló eljárás részvételi felhívására alkalmazható, a jelen eljárás ajánlattételi felhívására a 120. §-át kell alkalmazni. A kérelmező tehát ebből az okból csak a részvételi felhívást támadhatta volna, erre azonban a jogorvoslati eljárás előterjesztésére nyitva álló határidőn belül nem került sor, így az elkésett. Ajánlatkérő utalt arra is, hogy a részvételi felhívása jogszerű volt. Ugyanígy a dokumentáció előírásaival sem sértette meg a Kbt. 50. §-át, e tekintetben a részvételi dokumentáció tartalmazta a megfelelő előírásokat. Egyértelmű előírást tettek arra vonatkozóan, hogy a tájékoztató ár alapját képező mennyiségi kimutatásban változtatásokat az ajánlattevők ne tegyenek. A GKM levélben foglaltakat az ajánlattevőknek nem kellett felülvizsgálni. Hivatkozott arra, hogy jelen közbeszerzési eljárás tárgya tervezés és kivitelezés volt, ennek alapján jogszerű eljárás lett volna részükről az is, ha mindössze meghatározott km szakaszok közötti 2 × 2 sávos autópálya tervezésére és kivitelezésére kérnek ajánlatot. A Kbt. 57. §-ának rendelkezéseit sem sértette meg, mert az összességében legelőnyösebb ajánlat szempontjának szükséges tartalmi elemeit meghatározta a jogszabálynak megfelelően. Semmi nem írja elő, hogy a műszaki tartalom előírása is szükséges lenne, a követelmény annyi, hogy minden részszempont mennyiségi vagy más módon értékelhető legyen. Ajánlatkérő álláspontja szerint amennyiben a kógens jogszabályi előírásoknak eleget tesz, úgy az alapelvi rendelkezések megsértése szóba sem jöhet. A Kbt. 81. § (4) bekezdésének a megsértése kizárt, mert az eljárás még nem tart az értékelés fázisában.
A Kbt. 58. §-át sem sértette meg, mert mind a közbeszerzési műszaki leírást megadta a tervezési diszpozíció, a műszaki előírások és szabványjegyzék segítségével, mind a szerződési feltételeket meghatározta. Jelen beszerzés tervezésre és kivitelezésre vonatkozott. Ajánlatkérő álláspontja szerint a kötelező adatokon túl további adatok megadásával is segítette az ajánlattételt. Az útügyi műszaki előírásokban 7. pontban jelzésre került, hogy milyen változások tervezése várható, amelyekre figyelemmel kellett lenni. Álláspontja szerint a miniszteri levél a tervezési diszpozíció és a kérdésekre adott válaszok egymással összhangban állnak. A Kbt. 127. § (1) bekezdését sem sértette meg a kérelmező által hivatkozott okból, mert egy példány dokumentációt azonnal biztosított minden ajánlattevőnek, csak a többletpéldányokra kellett várniuk. A Kbt. azonban többletpéldányok rendelkezésre bocsátására nem kötelezi az ajánlatkérőt. A 23 napos ajánlattételi határidő megfelelőségét az is jelzi, hogy a hét felhívott ajánlattevőből csak egy kérte a határidő meghosszabbítását. Az ajánlatok bontásának elmaradása miatt nem lehet meggyőződni arról, hogy elegendő volt-e a határidő. Egyébként a tárgyalásos eljárásban az ajánlattevőknek még módjuk lesz újabb ajánlatok készítésére, amelynek során a határidő még meghosszabbodik.
Az ajánlatkérő nem kért többváltozatú ajánlatot. A közbeszerzés tárgya építési beruházás, a Kbt. 25. §-ának megfelelő tervezés és kivitelezési munka. Miután a közbeszerzés része a tervezés, az ajánlatkérő meghatározta a tervezési diszpozícióban az elvárásait. Nem alternatív ajánlatot kért, hanem az ajánlatkérő igényeinek megfelelő műszaki megoldással egy ajánlat készítését.
A teljesítési határidő nem irreális tekintettel arra, hogy az engedélyezési eljárások 11,5 hónap alatt lebonyolítható, ezen túlmenően tárgyalások keretében lehetőség van a teljesítési határidő módosítására és arra a nem várt esetre, ha a teljesítés folyamán előre nem látható körülmény következik be a Kbt. 303. § alkalmazására.
Az engedélyezési tervet készítő tervező bevonási kötelezettséggel kapcsolatban előadta, hogy szerzői jogok nem érvényesülnek, így bármely tervező bevonására sor kerülhet. Ezt a kérdésekre adott válaszában közölte is.
Az ajánlatkérési dokumentáció ellentmondásaira utaló kérdéseket a kérelmező feltette az ajánlatkérőnek írásban és azokra választ is kapott a kiegészítő tájékoztatás körében, a válasz álláspontja szerint kielégítő volt.
Kérte a Ket. 114. § (1) bekezdése alapján az ideiglenes intézkedés visszavonását, mert annak törvényi feltételei nem állnak fenn. A kérelmező számára sem okozhat jogsérelmet, ha a közbeszerzési eljárás tovább folytatódik, mert a tervezett eredményhirdetési időpontig a Döntőbizottság eljárása is befejeződik.
Kérelmező ajánlatkérő észrevételére előadta, hogy az ideiglenes intézkedés ellen nincs helye jogorvoslatnak, a végzés a meghozatala időpontjától jogerős és végrehajtható, visszavonásának helye nincs.
A Döntőbizottság megállapította, hogy a jogorvoslati kérelem az alábbi indokokra tekintettel részben alapos, illetve részben elkésett.
A Döntőbizottság elsődlegesen rögzíti, hogy ajánlatkérő jelen közbeszerzési eljárása közösségi értékhatárt elérő, illetve azt meghaladó értékű közbeszerzésre vonatkozó hirdetmény közzétételével induló tárgyalásos eljárás, így a Kbt. IV. fejezetében előírt rendelkezések az irányadóak.
A tárgyalásos eljárás jogcíme a Kbt. 124. § (2) bekezdésének b) pontja, amelyet ajánlatkérő éppen abból az okból alkalmazott, hogy az építési beruházás természete vagy az ahhoz kapcsolódó kockázatok nem teszik lehetővé az ellenszolgáltatás előzetes, átfogó (mindenre kiterjedő) meghatározását. Maga a választott eljárás típusa is jelzés értékű volt az ajánlattevők számára a tekintetben, hogy a tárgyalások során folytatott egyeztetések teszik majd lehetővé a végleges ajánlatok elkészítését.
Döntőbizottság elsődlegesen azt vizsgálta, hogy minden kérelmi elem a Kbt.-ben előírt törvényes határidőn belül került-e beterjesztésére.
A Kbt. 323. § (2) bekezdése szerint a kérelem a jogsértés megtörténtétől számított tizenöt napon belül, a közbeszerzési eljárást lezáró jogsértő döntés esetében pedig az eredményhirdetéstől számított nyolc napon belül nyújtható be. Ha a jogsértés a kérelmezőnek később jutott tudomására, a határidő a tudomásra jutással veszi kezdetét. A jogsértés megtörténtétől számított kilencven napon túl kérelmet előterjeszteni nem lehet. E határidők elmulasztása jogvesztéssel jár.
A Kbt. egyes konkrét esetekben pontosan meghatározza, hogy adott cselekmény esetében milyen időpontot kell a jogsértő esemény bekövetkezésének, illetve az arról történő tudomásszerzés időpontjának tekinteni.
A Kbt. 323. § (3) bekezdése a) pontja alapján a (2) bekezdés szerinti határidő számításakor a jogsértés megtörténtének kell tekinteni a jogellenes tartalmú, a közbeszerzési eljárást megindító hirdetmény esetében a hirdetmény közzétételét, közvetlen felhívás esetében a felhívás megküldését.
A Kbt. 323. § (4) bekezdés a) pontja alapján (2) bekezdés szerinti határidő számításakor a jogsértés tudomásra jutásának kell tekinteni a jogellenes tartalmú, a közbeszerzési eljárást megindító hirdetmény közzétételétől vagy közvetlen felhívás kézhezvételétől, illetőleg dokumentáció esetében annak rendelkezésre bocsátásától számított tizenötödik napot.
Ajánlatkérő a részvételi felhívást 2005. december 31-én tette közzé az Európai Unió Hivatalos Lapjában, a fenti jogszabályi rendelkezés alapján ezt az időpontot kell a jogsértés megtörténtének tekinteni.
A Döntőbizottság jelen ügyben külön vizsgálatot – tekintettel arra, hogy jelentőséggel nem bírt – a tekintetben nem folytatott, hogy kérelmező a részvételi felhívás tartamát mely időpontban ismerte meg, így tudomásszerzés időpontjaként irányadónak a felhívás közzétételét követő 15. napot kell tekinteni. Ez pedig 2006. január 15-e volt, az ettől számított 15 napos jogvesztő határidő 2006. január 30-án járt le. A jogorvoslati kérelem beterjesztésére pedig 2006. március 21-én került sor, így az alábbi kérelmi elemek tekintetében a kérelem benyújtása elkésett.
A részvételi felhívás alapján az ajánlatkérő szándéka a műszaki tartalmat illetően egyértelmű volt. Ajánlatkérő meghatározta ugyanis, hogy a beszerzés tárgya tervezés és kivitelezés. A részvételi felhívás egyértelművé tette, hogy a vállalkozó feladata a megadott nyomvonalon a szakaszhatárokon belül a hatályos előírások és a GKM Útmutató előírásainak megfelelő engedélyezési terv elkészítése, építési engedély megszerzése, kiviteli terv elkészítése és a szakasz kivitelezésének a megvalósítása.
Ajánlatkérő megadta a főbb mennyiségi mutatókat, azonban már itt rámutatott arra, hogy a kivitelezés mennyiségei a beszerzés tárgyára tekintettel csak becsültek.
A részvételi felhívás II.2.1) pontja világosan utalt arra, hogy a jelen közbeszerzési eljárásban az ajánlattevőknek kell saját műszaki költségcsökkentő javaslataikkal meghatározni a beruházás műszaki tartalmát, amelyhez csak a követelményeket kapják meg, ebből nyilvánvalóan következik, hogy bizonyos mértékig eltérő műszaki tartalmak versenyeznek majd.
A kérelmező a közbeszerzési eljárás részvételi szakaszában részt vett, jelentkezését be is nyújtotta, sőt még jogorvoslati eljárást is kezdeményezett ajánlatkérő ellen, más indokokra tekintettel, de a részvételi felhívásban a beszerzés tárgyának és mennyiségének meghatározása körében jogorvoslatot nem terjesztett elő.
A Döntőbizottság nem fogadta el azt a kérelmezői hivatkozást, mely szerint csak az ajánlattételi felhívás és a dokumentáció ismeretének birtokában vált egyértelművé számára ajánlatkérő jogsértő eljárása.
A Döntőbizottság álláspontja szerint kérelmező az ajánlattételi felhívás és a dokumentáció kézhezvételét követően olyan konkrét, új információ, tényadat birtokába nem jutott, amely megalapozná a kérelem benyújtására nyitva álló határidő kérelmező általi megjelölt időponttól történő számítását.
A Döntőbizottság e körben kiemelten figyelemmel volt a tárgyalásos eljárás alkalmazásának indokára és arra a tényre, hogy jelen eljárás tárgya nem kizárólag kivitelezés, hanem tervezés és kivitelezés együtt. A Kbt. pedig ilyen esetekben nem követeli meg teljes részletezettséggel a kérelmező által hiányolt tételes mennyiségi kimutatás, végső soron a műszaki tartalom meghatározását.
Ez egyébként a tervek készítését is magában foglaló ajánlat szükségszerű velejárója. Az építési beruházás esetében az építési beruházások közbeszerzésekkel kapcsolatos részletes szabályairól szóló 162/2004. (V. 21.) Korm. rendelet előírásai sem követelik meg tervek készíttetésénél a teljes körű műszaki követelmények meghatározása körében a tételes mennyiségi költség kimutatás megadását, kizárólag csak kivitelezésre kért ajánlat során van ilyen kötelezettsége az ajánlatkérőnek. Az ajánlatkérő részéről a beszerzési igény megfogalmazása mennyiségi szempontból a fő paraméterekkel is jogszerű, ezeket pedig a részvételi felhívás tartalmazta.
A Döntőbizottság álláspontja szerint elkésettnek minősül az a kérelmi elem is, amely alapján kérelmező kifogás tárgyává teszi, hogy ajánlatkérő az elbírálási szempontok körében nem értékeli a műszaki tartalmat.
Ajánlatkérő már a részvételi felhívásban teljeskörűen meghatározta, hogy az összességében legelőnyösebb ajánlat szempontja alapján kívánja az ajánlatokat elbírálni, és pontosan rögzítette az elbírálási részszempontokat, alszempontokat és az azok jelentőségével arányban álló súlyszámokat.
A kérelmező előtt ennek alapján a részvételi felhívás megismerésekor egyértelműen ismertté vált, hogy ajánlatkérő a bírálat során a műszaki tartalmat értékelni nem kívánja.
A Döntőbizottság e körben sem fogadta el azt a kérelmezői hivatkozást, hogy kérelmező számára az ajánlattételi felhívás, illetve a dokumentáció kézhezvételekor vált egyértelművé, illetve ekkor jutott tudomására, hogy a műszaki tartalom értékelésének hiánya okán nem biztosított az alapelvi rendelkezések maradéktalan érvényesülése.
A Döntőbizottság ezzel összefüggésben is rámutat arra, hogy jelen beszerzés tárgya tervezés és kivitelezés volt együtt. Ennek okán pedig egyértelműen következik, hogy az eltérő tervezői javaslatok alapján feltehetően minden részletre kiterjedően nem azonos műszaki tartalmú ajánlatok versenyére kerül majd sor, de ez már ismert volt a részvételi felhívásban közöltek alapján is.
A Döntőbizottság e körben külön kiemeli, hogy a műszaki tartalom egyébként alapvetően nem értékelés körébe bevonható szempont, hanem az ajánlatok érvényességét meghatározó szempontnak minősül.
A Döntőbizottság álláspontja szerint ugyancsak elkésett kérelmi elem a 2007. december 31-i teljesítési határidő kifogásolása.
A részvételi felhívásban ajánlatkérő rögzítette a beszerzés tárgyát, mennyiségét és egyúttal megadta a teljesítési véghatáridő tekintetében a 2007. december 31-i határidőt.
A kérelmező előtt tehát a részvételi felhívás alapján ismert volt a teljesítési határidő, ismert volt, hogy a beszerzés tárgya nem csupán kivitelezés, hanem az ahhoz kapcsolódó tervezés is, amelynek szükséges velejárója az engedélyezési eljárás is. Ez utóbbi esetben pedig ismert, hogy az engedélyezési eljárás hatósági eljárás, amelynek elintézési határidejére valamint az eljárásba bevonandó szakhatóságokra jogszabályi rendelkezések az irányadók.
Ennek alapján semmilyen olyan új körülmény nem vált kérelmező számára ismertté az ajánlattételi felhívás és a dokumentáció birtokában, amely alapján későbbi időpontot kellene a tudomásszerzési időpontjának tekinteni.
A Döntőbizottság az alábbi kérelmi elemek tekintetében, figyelmemmel arra, hogy azok határidőben kerültek beterjesztésre érdemi vizsgálatot folytatott és ezek vonatkozásában megállapította, hogy azok nem megalapozottak.
Kérelmező álláspontja szerint ajánlatkérő nem a Kbt. 58. § előírásai alapján határozta meg a műszaki követelményeket. E körben jogsértésként az jelölte meg, hogy a kiadott dokumentációban fellelhető GKM levél, a tervezési diszpozíció, illetve az ÚT 2-1.201:2004-e útügyi előírások között ellentmondás áll fenn.
A Kbt. 126. §-a szerint a tárgyalásos eljárásra a nyílt eljárás szabályait, illetőleg a hirdetmény közzétételével induló tárgyalásos eljárás esetében a két szakaszból álló eljárás szabályait is – a 6. cím rendelkezései szerinti eltérésekkel – kell megfelelően alkalmazni.
A Kbt. 58. § (1) bekezdése alapján az ajánlatkérő az ajánlati felhívásban vagy a dokumentációban köteles megadni a közbeszerzés tárgyára vonatkozó közbeszerzési műszaki leírást.
A Kbt. 4. § 15. pontja az értelmező rendelkezések körében határozza meg a közbeszerzési műszaki leírás fogalmát az alábbiak szerint: azoknak a műszaki előírásoknak az összessége, amelyet különösen az ajánlattételhez szükséges dokumentáció tartalmaz, és amelyek meghatározzák a közbeszerzés tárgya tekintetében megkövetelt jellemzőket, amelyek alapján a közbeszerzés tárgya oly módon írható le, hogy az megfeleljen az ajánlatkérő által igényelt rendeltetésnek; a műszaki előírások tartalmazzák a minőségre, a teljesítményre, a biztonságra és a méretekre vonatkozó jellemzők meghatározását, ideértve a közbeszerzés tárgyára alkalmazandó, a minőségbiztosításra, a terminológiára, a jelekre, a vizsgálatra és vizsgálati módszerekre, a csomagolásra, a jelölésre, a címkézésre vonatkozó követelményeket; építési beruházás vagy szolgáltatás megrendelése esetében továbbá tartalmazniuk kell a tervezésre és költségekre vonatkozó szabályokat, a munkák vizsgálati, ellenőrzési és átvételi feltételeit, az építési eljárásokat vagy technológiákat, valamint minden olyan egyéb műszaki feltételt, amelyet az ajánlatkérőnek módjában áll általános vagy különös rendelkezésekkel előírni az elkészült munka és azon anyagok vagy alkatrészek tekintetében, amelyeket az magában foglal.
A dokumentáció tartalmi követelményeit a 162/2004. (V. 21.) Korm. rendelet határozza meg. Ennek 1. sz. melléklete szerint akkor kell eljárni, ha a beszerzés tárgya kizárólag kivitelezés.
A Döntőbizottság e körben azt vizsgálta, hogy fenti követelményeket kielégíti-e az ajánlatkérő által kiadott ajánlattételi felhívás, illetve dokumentáció, továbbá, hogy kérelmező által megjelölt ellentmondást tartalmaz-e.
A Döntőbizottság álláspontja szerint ajánlatkérő a fenti követelményeknek eleget tett.
Ajánlatkérő az ajánlattevők rendelkezésére bocsátotta a meglévő terveket, építési és környezetvédelmi engedélyeket, egyéb engedélyeket, műszaki előírást, szabványjegyzéket, a tájékoztató ár összeállításához szükséges mennyiségi kimutatást és az ajánlati ár összeállításához szükséges ajánlati költségvetést. Ezen túlmenően ajánlatkérő átadta a GKM levelét, amely tájékoztatást ad arról, hogy tervezik rövid időn belül az útügyi műszaki előírások módosítását.
A jelen esetben ajánlatkérő dokumentációja ugyan tartalmazott egy tételes költségvetési kimutatást, ennek kitöltésének azonban – a feladat jellegéből adódóan – nem az elbírálásra kerülő ajánlat elkészítése szempontjából volt szerepe. Mindössze kiindulási alapot jelentett az ajánlattevő költségcsökkentő elképzeléseihez és a „tájékoztató ár” meghatározásához. A tényleges ajánlatot az ajánlatkérői előírások alapján kell elkészíteni.
Az ajánlatkérési dokumentáció a nyertes ajánlattevő kötelezettségévé tette, hogy a rendelkezésére bocsátott tervek, engedélyek jogi és műszaki előírások, tervezési diszpozíciók figyelembevételével a projektelem terveit megváltoztassa, a változtatások miatt szükséges engedélyeket beszerezze, a terveket a mérnökkel jóváhagyassa és a jóváhagyott terveknek megfelelően a projektelemet a szerződésben foglaltak szerint megvalósítsa.
Ajánlatkérő a fentiek alapján nem tette kötelezővé ajánlattevők számára a GKM levélben foglaltak kötelező jellegű átvételét, és az abban foglaltak alkalmazását.
Ezt támasztja alá az a körülmény is, hogy a 2. sz. mellékletben szereplő tervezési diszpozíciós javaslat egyértelműen rögzítette, hogy a pályáztatás célja az alacsonyabb költségek elérése ajánlatkérő számára. Ezt követően ajánlatkérő itt megadta a javasolt műszaki megoldásokat, a kiemelt hangsúllyal kezelendő műszaki paramétereket. Ajánlatkérő a II. pontban a GKM levél tartalmára figyelemmel határozta meg az elvárásait.
Az ajánlatkérő a kérdésekre adott válaszaival egyértelművé tette, hogy a kiadott tervek és a tájékoztató ár költségvetése közötti összhang létrehozását nem igényli, csak a tételeket kell beárazni. Továbbá azt is egyértelművé tette, hogy az útügyi előírásokat teljes mértékben nem kell betartani az érvényes ajánlat elkészítéséhez, részben a GKM utasítás, részben az ajánlattevő javaslata számára biztosította a mozgásteret. Az eljárásfajta jellemzőiből pedig következik, hogy a tárgyalások során alakulhat csak ki a végleges ajánlat.
A Döntőbizottság a fentiek alapján nem állapította meg, hogy ellentmondás áll fenn a dokumentáció részeként kiadott iratok tartalma között.
A kérelmező konkrétan egy műszaki kérdésben utalt a dokumentáció ellentmondásosságára, ez pedig a rézsűmeredekség körében található ellentmondás volt.
A Döntőbizottság e körben az alábbiakat állapította meg.
A GKM levél 4. pontja az alábbiakat tartalmazza:
„Földmunkarézsű meredekségének növelése
Kedvező talajtechnikai adottságok esetén magasabb (3 m) töltéseknél a gyorsforgalmi úton is a töltésrézsű meredeksége növelhető (1:1,5 értékig)”.
A tervezési diszpozíció ez alapján az alábbi útmutatást adta az ajánlattevők részére: „Kedvező talajtechnikai adottságok esetén a 3 m-nél magasabb töltések, és a bevágások rézsűjének meredeksége 1/1,5-re növelhető, 6 méter magasság felett 3 m széles pótpadkák alkalmazása mellett, melyet a tervezés során egyeztetni szükséges. Övárokkal és egyéb védművekkel az eróziós és más rongáló hatás kiküszöbölése megoldandó.”
A kérdésekre adott válaszában ajánlatkérő közölte, hogy „földmunkarézsű meredekségének növelése esetén a pótpadka, illetve övárokkialakítást ír elő a 8. bekezdésben, mely ily módon már nem jelent jelentős mennyiségi változást.”
A fenti előírások a Döntőbizottság álláspontja szerint nem tartalmaznak olyan műszaki ellentmondásokat, amelyek a végleges ajánlat (tárgyalásokat követő) elkészítését ellehetetlenítenék.
A Döntőbizottság álláspontja szerint ajánlatkérő a válaszában érthetően fogalmazta meg az elvárását az ajánlattevők részére, azaz legfontosabb mennyiségi és biztonsági előírásokat megadta.
A Döntőbizottság álláspontja szerint alapos a jogorvoslati kérelem az ajánlattételi határidő tekintetében.
A Kbt. 127. § (1) bekezdése szerint a tárgyalásos eljárásban nem érvényesül az ajánlattételi határidők e fejezetben előírt legrövidebb időtartama, de a határidőt úgy kell meghatározni, hogy elegendő időtartam álljon rendelkezésre – az ajánlattevők egyenlő eséllyel történő – megfelelő ajánlattételéhez.
A Döntőbizottság e körben megállapította, hogy az ajánlattevőknek az ajánlattételi felhívás kézhezvétele alapján jutott tudomásukra az ajánlatkérő által megjelölt ajánlattételi határidő, így e tekintetben a jogorvoslati kérelem a törvényes határidőn belül került előterjesztésre.
A Döntőbizottság vizsgálta e körben, hogy az ajánlatkérő által megjelölt 23 napos határidő elegendő-e a ajánlattételi felhívásban és dokumentációban rögzített elvárásoknak megfelelő érvényes és versenyképes ajánlat megtételére.
A Döntőbizottság álláspontja szerint ajánlatkérő jelen beszerzése összetett, részben tervezés, részben kivitelezés, ehhez kapcsolódóan nagy terjedelmű dokumentáció kiadására került sor ajánlatkérő részéről, amelynek önmagában már az áttanulmányozása is munkaigényes feladat.
A Döntőbizottság a rendelkezésre álló iratok alapján megállapította, hogy az ajánlatkérő által megjelölt 23 napos ajánlattételi határidő alatt kell az ajánlattevőknek tervező bevonásával önálló műszaki javaslatot készíteni, annak meg kell állapítania a főbb mennyiségi adatait az ajánlati ár meghatározása céljából. Az ajánlatkérő által biztosított – a tájékoztató ár megállapítását célzó – tételes árazatlan költségvetést is be kell árazni, amely terjedelmét tekintve a beruházás összetettségét és volumenét tükrözi. Ennek alapján megállapítható, hogy maga az ajánlat elkészítése is időigényes feladat.
A kérelmező nem vitásan, helyesen mutatott rá arra, hogy a megalapozott ajánlati ár megállapítása igen jelentős feladatot jelent, minél részletesebb tételes költségvetésen alapul, annál pontosabb az ellenszolgáltatás valós nagyságát illetően.
Jelen esetben sem az előzetes összesített tájékoztató, sem a részvételi szakasz nem segített abban, hogy az ajánlatot az ajánlattevők az ajánlatokat előkészítsék, ugyanis az ajánlattételhez szükséges dokumentációkat csak az ajánlattételi felhívással egyidejűleg kapták kézhez. A Döntőbizottság egyébként megjegyzi, hogy a részvételi szakasz rendeltetésénél fogva nem az ajánlattételre történő felkészülésre szolgál, nem teremt kötelezettséget az ajánlattételhez szükséges cselekmények megtételére.
A közbeszerzési eljárás menetében feltett kérdések száma, illetve a válaszok értelmezése is azt eredményezi, hogy ezek figyelembevétele és ajánlatba való beépítésük időigényes feladat, így a megállapított ajánlattételi határidő erre nem elegendő.
A közbeszerzési eljárásban megállapított ajánlattételi határidőt egyébként nem csak maga kérelmező, hanem más ajánlattevő is rövidnek ítélte, bár e körben jogorvoslati kérelmet nem terjesztett elő.
Mindezek a körülmények indokolják, hogy ajánlatkérő az előírtnál hosszabb ajánlattételi határidőt állapítson meg annak érdekében, hogy az ajánlattevőknek kellő időtartam álljon rendelkezésre a megfelelő ajánlat megtételére. Nem vitathatóan – figyelemmel a jogorvoslati eljárásban hozott ideiglenes intézkedésre – ajánlattevőknek lehetőségük volt az ajánlat készítésére több időt fordítaniuk, azonban ezt arra tekintettel nem tudta a Döntőbizottság értékelni, mert ugyan ez lehetőséget biztosított az ajánlatkészítés időszakának a meghosszabbítására, de nem ad lehetőséget újabb kérdések tisztázására, az építési helyszín esetleges bejárására.
A Döntőbizottság álláspontja szerint az alábbi kérelmi elemek nem megalapozottak.
A Döntőbizottság nem fogadta el azt kérelmezői hivatkozást, mely szerint csak egy példány dokumentációt biztosított ajánlatkérő az ajánlattevők részére, ugyanis az ajánlatkérő kifejezetten lehetővé tette a többletpéldányok beszerzését. A Döntőbizottság álláspontja szerint amennyiben a kérelmező számára további példány szükséges volt, úgy saját hatáskörben is gondoskodhatott a másodpéldányok előállításáról.
Önmagában az a körülmény, hogy a közbeszerzési eljárás menetében számos kérdés feltevésre, illetve ennek alapján válasz megtételére került sor, sem lehet alapja az ajánlatkérő által megadott ajánlattételi határidő jogsértő voltának a megállapítására.
A kérelmező egyébként saját maga olyan határidőt megjelölni nem tudott, amely az ajánlat megfelelő elkészítésére elfogadható.
Kérelmező álláspontja szerint a rövid határidő alapján ajánlatkérő rákényszeríttette az ajánlattevőket, hogy kizárólag a rendelkezésre bocsátott tervek készítőit vonják be a közbeszerzési eljárásba, mely álláspontjuk szerint alapelvi rendelkezéseket sért.
A Döntőbizottság álláspontja szerint ajánlatkérő kifejezetten rendelkezett arról, a kérdésekre adott válaszában (3. kérdés), hogy a tervekkel szabadon rendelkezik. Ennek alapján pedig nem kizárt más tervező bevonása.
A Döntőbizottság álláspontja szerint nem megalapozott az a kérelmi elem sem, hogy ajánlatkérő többváltozatú ajánlat adását kéri.
A részvételi felhívás egyértelműen rögzítette, hogy többváltozatú ajánlat benyújtására nincs lehetőség.
Az ajánlatkérési dokumentáció I.3.2) pontja szintén megerősíti a többváltozatú ajánlattétel tilalmát.
A rendelkezésre álló iratok alapján nem volt megállapítható, hogy ajánlatkérő a fenti előírásaival szemben többváltozatú ajánlattételt megengedett volna. Ajánlatkérő egy ajánlat, egy ajánlati ár benyújtását kérte.
A beszerzés tárgya tervezés és kivitelezés. Ennek alapján önmagában az a körülmény, hogy ajánlatkérő különböző műszaki megoldásokra történő ajánlattétel lehetőségét biztosította, nem jelent alternatív ajánlattételt.
A Döntőbizottság a Kbt. 318. § (1) bekezdésében biztosított jogkörében eljárva a Kbt. 340. § (2) bekezdés e) pontja alapján a jogsértést megállapította és ajánlatkérő jogsértő rendelkezéseit megsemmisítette, a 340. § (2) bekezdés a) pontja alapján a megalapozatlan jogorvoslati kérelmi részeket elutasította és a Kbt. 340. § (2) bekezdés f) pontja alapján rendelkezett a költségek viseléséről.
A bírósági jogorvoslatot a Kbt. 345. § (1) bekezdése, illetve a 346. § (1) bekezdése biztosítja.

Budapest, 2006. április 28.

Dr. Engler Magdolna s. k.,   Kalmárné Diósy Ildikó s. k.,
        közbeszerzési biztos	    közbeszerzési biztos

Dr. Puskás Dóra Hildegard s. k.,
közbeszerzési biztos
		</pre>
	
    </div>






		</div>

	</div>

	
<div id="footer">
	<div class="wrap">
		<div>
			<div class="f1">
				<ul class="share">
					<li><a href="https://twitter.com/K6_TW">O<em>T</em></a></li>
					
					<li><a href="http://www.facebook.com/pages/K%C3%B6zbeszerz%C3%A9si-Hat%C3%B3s%C3%A1g/100693676739630">O<em>f</em></a></li>
					
				</ul>

				<div class="impressum">
					<a href="/">Főoldal</a>&nbsp;&nbsp;/&nbsp;
					<a href="/sitemap/">Oldaltérkép</a>&nbsp;&nbsp;/&nbsp;
					<a href="/mutat/775/">Impresszum</a>&nbsp;&nbsp;/&nbsp;
					<a href="/mutat/1241/">Adatvédelem</a>
				</div>

			</div>
			<div class="f2">
				<h2>Kiemelt oldalaink</h2>
				<ul>
					<li><a href="/magunkrol/elerhetosegek/" >Elérhetőségek</a></li><li><a href="/jogorvoslat/tudnivalok/" >Jogorvoslati tudnivalók </a></li><li><a href="/adatbazis/keres/tanacsado/" >Hivatalos közbeszerzési tanácsadók</a></li>
				</ul>
			</div>
			<div class="f3">
				<h2>Legnépszerűbb</h2>
				<ul>
					<li><a href="/adatbazis/keres/hirdetmeny/" >Hirdetmények</a></li><li><a href="/adatbazis/keres/dbhatarozat/" >Döntőbizottsági határozatok</a></li><li><a href="/adatbazis/keres/tajekoztato/" >Ajánlások, tájékoztatók</a></li>
				</ul>		
			</div>

			<div class="f4">
				<h2>Hasznos linkek</h2>
				<ul>
					

					

				</ul>		
			</div>

		</div>
		<div>
			<div class="f1">

				<div id="portlet_footer_logo">
					<div>
						<img alt="" src="/public/images/cimer.png">
						<h3>Közbeszerzési <br>Hatóság</h3>
					</div>
				</div>
				<div id="portlet_evhonlapja">
					<div>
						<a href="/mutat/1288/"><img src="/public/images/evhonlapja/ev1.png" alt="Az év honlapja különdíj - 2012" /></a>
					</div>
				</div>

			</div>
			<div class="f2">
				<div id="portlet_footer_address">
					<div>
						<span class="address">1026 Budapest, Riadó u. 5.</span>
						<a href="http://goo.gl/maps/urPc" target="_blank" class="map">Térkép megnyitása Google Maps-en</a><br />
						<a href="mailto:kapcsolat (kukac) kt.hu" class="email">kapcsolat (kukac) kt.hu</a>
					</div>
				</div>
			</div>
			<div class="f3">
				<div id="portlet_footer_ugyfel">
					<div>
						<strong>Hivatali munkarend</strong> <br />
						<span>hétfő–csütörtök:</span> 8:00–16:30 <br />
						<span>péntek:</span> 8:00–14:00
					</div>
				</div>
			</div>
		</div>

	</div>
</div>
	

	
	<script type="text/javascript" src="/public/js/libs/modernizr-2.0.6.min.js"></script>
	<script type="text/javascript" src="/public/js/libs/jquery.min.js"></script>
	<script type="text/javascript" src="/public/js/libs/jquery.scrollTo-min.js"></script>
	<script type="text/javascript" src="/public/js/libs/jquery.cookie.js"></script>
	
<script type="text/javascript" src="/public/js/libs/jquery.scrollTo-min.js"></script>

	
	<script type="text/javascript" src="/public/js/script.js?v=20161224194831"></script>
	<script type="text/javascript" src="/public/ladybugTracker/js/ladybugTracker-light.js"></script>
	
	
	

		<script type="text/javascript">

	 var _gaq = _gaq || [];
	 _gaq.push(['_setAccount', 'UA-30935263-1']);
	 _gaq.push(['_trackPageview']);

	 (function() {
	   var ga = document.createElement('script'); ga.type = 'text/javascript'; ga.async = true;
	   ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
	   var s = document.getElementsByTagName('script')[0]; s.parentNode.insertBefore(ga, s);
	 })();

	</script>
</body>
</html>
