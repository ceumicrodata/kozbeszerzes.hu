<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<!--[if lt IE 7]> <html xmlns="http://www.w3.org/1999/xhtml" xml:lang="hu" lang="hu" class="no-js ie6"> <![endif]-->
<!--[if IE 7]>    <html xmlns="http://www.w3.org/1999/xhtml" xml:lang="hu" lang="hu" class="no-js ie7"> <![endif]-->
<!--[if IE 8]>    <html xmlns="http://www.w3.org/1999/xhtml" xml:lang="hu" lang="hu" class="no-js ie8"> <![endif]-->
<!--[if gt IE 8]><!--> <html xmlns="http://www.w3.org/1999/xhtml" xml:lang="hu" lang="hu"> <!--<![endif]-->


<head>
	<title>Közbeszerzési Hatóság - Címlap</title>
	
	<meta http-equiv="content-type" content="text/html; charset=utf-8" />
	<meta name="description" content="" />
	<meta name="keywords" content="" />
	<meta http-equiv="X-UA-Compatible" content="IE=edge,chrome=1" />
	<meta name="viewport" content="width=device-width,minimum-scale=1.0,maximum-scale=1.0,initial-scale=1.0,user-scalable=no" />
	
	<link rel="alternate" type="application/rss+xml" title="KT portál friss anyagai" href="/rss/" />

	
	<link rel="stylesheet" type="text/css" href="/public/css/fonts.css?v=20161224195708" media="screen, print"/>
	<link rel="stylesheet" type="text/css" href="/public/css/layout.css?v=20161224195708" media="screen"/>
	


	
	<link rel="stylesheet" type="text/css" href="/public/css/reset.css" media="screen"/>
	<link rel="stylesheet" type="text/css" href="/public/css/style.css?v=20161224195708" media="screen, print" />
	<link rel="stylesheet" type="text/css" href="/public/css/ie8.css?v=20161224195708" media="screen"/>
	<link rel="stylesheet" type="text/css" href="/public/css/print.css?v=20161224195708" media="print"  />
	
	
	


	<link rel="profile" href="http://microformats.org/profile/hcard" />
	<link rel="shortcut icon" href="/public/images/favicon.ico" />
	
	

	<!--[if lt IE 9]>
		<script src="/public/js/libs/selectivizr.min.js"></script>
	<![endif]-->

	
</head>

<body class="article">

	<div id="fb-root"></div>
	<script>(function(d, s, id) {
	  var js, fjs = d.getElementsByTagName(s)[0];
	  if (d.getElementById(id)) return;
	  js = d.createElement(s); js.id = id;
	  js.src = "http://connect.facebook.net/hu_HU/all.js#xfbml=1";
	  fjs.parentNode.insertBefore(js, fjs);
	}(document, 'script', 'facebook-jssdk'));</script>


	<a name="content"></a>

	
	<div id="bookmarks" class="anonim">
	<div class="wrap">
		<div class="inner">

			
			<h1>Könyvjelzőim</h1>

		
				
			<p>A regisztrált és bejelentkezett felhasználók itt férhetnek hozzá a korábban könyvjelzővel megjelölt hírekhez.</p>
			<p><small>Ha ön is szeretné figyelemmel kísérni számítógépén és okostelefonján a közbeszerzésekkel kapcsolatos híreket, változásokat, nincs más dolga, mint regisztrálni.</small></p>
			<p class="buttons"><a href="/felhasznalo/regisztracio/" class="btn">Szeretnék Regisztrálni</a> <a href="#" class="btn close">Mégsem</a></p>

			<img src="/public/images/bg/bookmarks-nonlogin.png" alt="" />

			<span class="close">(FX)</span>


		


		</div>
		<div class="menu">
			
			<ul class="clearfix">
				
			</ul>
		</div>
	</div>

	<div id="handle"><img src="/public/images/bg/bookmarks-handle.png" alt="" /></div>

</div>
	<div id="oldbrowser">
	<p>
		Az Internet Explorer Ön által használt változatát<br /> a Közbeszerzési Hatóság portálja nem támogatja.
	</p>	
	<p class="small">Kérjük töltse le az alábbi böngészők friss verzióját.</p>

	<hr />
	<table>
		<tr>
			<td>
				<a target="_blank" href="http://www.microsoft.com/hun/windows/internet-explorer/">
					<img src="/public/images/buttons/oldbrowser/ie.png" alt="Internet Explorer" />
					<span>Internet Explorer</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.google.com/chrome/?hl=hu">
					<img src="/public/images/buttons/oldbrowser/chrome.png" alt="Google Chrome" />
					<span>Google Chrome</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.mozilla-europe.org/hu/firefox/">
					<img src="/public/images/buttons/oldbrowser/ff.png" alt="Mozilla Firefox" />
					<span>Mozilla Firefox</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.apple.com/hu/safari/download/">
					<img src="/public/images/buttons/oldbrowser/safari.png" alt="Safari" />
					<span>Safari</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.opera.com/">
					<img src="/public/images/buttons/oldbrowser/opera.png" alt="Opera" />
					<span>Opera</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			
		</tr>
	</table>
	<hr />

	<p class="sec">Your browser is no longer supported. </p>
	<p class="small">Please download a modern browser from above.</p>

	<p class="legal">
		Közbeszerzési Hatóság | <a href="mailto:kapcsolat@kt.hu">kapcsolat@kt.hu</a>
	</p>
</div>
	<a href="#top" id="backtotop">vissza a lap <br />tetejére</a>


<div id="quicksearch">
	<div class="wrap">
		
		<form action="/adatbazis/gyorskereses/" method="GET">
			<fieldset>

				

				<input type="hidden" name="tipus" value="tartalom" />
				

				<input type="text" name="q" placeholder="Keresés hírekben, cikkekben, publikációkban" />
				<button type="submit">Keresés</button>
				<button type="button" class="close">Fu</button>

				<h2>Részletes keresés az egyes témakörökben</h2>
				
				<ul>
					<li><a href="/keres/">Hírek, cikkek, publikációk</a></li>
					<li><a href="/adatbazis/keres/tajekoztato/">Ajánlások, tájékoztatók, útmutatók</a></li>
					<li><a href="/adatbazis/keres/ajanlatpublikaciok/">Ajánlatkérői publikációk</a></li>
					<li><a href="/adatbazis/keres/ajanlatkero/">Bejelentkezett ajánlatkérők</a></li>
				</ul>
				<ul>
					<li><a href="/adatbazis/keres/dbhatarozat/">Döntőbizottsági és bírósági határozatok</a></li>
					<li><a href="/adatbazis/keres/ebitelet/">Európai Bíróság ítéletei</a></li>
					<li><a href="/adatbazis/keres/tanacsado/">Hivatalos közbeszerzési tanácsadók</a></li>
					<li><a href="/adatbazis/keres/hirdetmeny/">Közbeszerzési Értesítő</a></li>
				</ul>
				<ul>
					<li><a href="/adatbazis/keres/oktatas/">Közbeszerzési oktatás</a></li>
					<li><a href="/adatbazis/keres/ajanlattevo/">Minősített ajánlattevők</a></li>
					<li><a href="/nyilvantartas/tanacsado/lista/">Felelős akkreditált közbeszerzési szaktanácsadók jegyzéke</a></li>
					<li><a href="/nyilvantartas/hntdontes/lista/">Hirdetmény nélküli eljárásokkal kapcsolatos döntések</a></li>
				</ul>

				<button type="button" class="closeup">panel elrejtése ↑</button>


			</fieldset>
		</form>
	</div>
</div>





<div id="bc">
	<ul>
		
		<li>
			
			Címlap
			
		</li>
		
	</ul>
	<button type="button"><span>Menü kibontása</span>w</button>
</div>
<div id="menu">
	<div id="evhonlapja" class="slowanim"><a href="/mutat/1288/">Különdíjas a www.kozbeszerzes.hu!</a></div>
	<div class="wrap">
		<div id="mainMenu">
			<div id="logo">
				
				<h1><a href="/">
					KÖZBESZERZÉSI
					HATÓSÁG
				</a></h1>
				
			</div>

			<ul id="langSel">
				<li><a href="/nyelvi-verziok/english/">English</a></li>

			</ul>

			<ul class="iconmenu">
				<li ><a href="/"><em>F</em><b>H</b><span>Főoldal</span></a></li>
				<li class="search"><a href="/keres/"><em>F</em><b>S</b><span>Keresés</span></a></li>
				<li><a href="/sitemap/"><em>F</em><b>s</b><span>Oldaltérkép</span></a></li>
				<li><a href="/gyik/?c=4"><em>F</em><b>M</b><span>Súgó</span></a></li>
				<li><a href="/kapcsolatok/kapcsolatfelvetel/"><em>F</em><b>E</b><span>Kapcsolat</span></a></li>
				
				<li class="accessibility"><a href="/felhasznalo/valtas/vakbarat/" title="Akadálymentes változat"><em>O</em><b>v</b><span>Akadálymentes</span></a></li>
				
			</ul>
		
			<ul class="usermenu">
				<li class="hi"><a href="/felhasznalo/belepes/">Belépés</a> / <a href="/felhasznalo/regisztracio/">Regisztráció</a></li>
				<li class="hi small"><a href="/felhasznalo/emlekezteto/">Jelszó-emlékeztető</a></li>
			</ul>
		
		
		</div>
		<div id="subMenu">
			
			<div>
				<h2><a href="#top">Hatóság</a></h2>
				<ul>
					
					<li ><a href="/magunkrol/bemutatkozas">Bemutatkozás</a></li>
					
					<li ><a href="/magunkrol/szervezeti-felepites">Szervezeti felépítés</a></li>
					
					<li ><a href="/magunkrol/kozbeszerzesek-tanacsa">Közbeszerzések Tanácsa </a></li>
					
					<li ><a href="/magunkrol/dontobizottsag">Döntőbizottság</a></li>
					
					<li ><a href="/magunkrol/kozerdeku-adatok">Közérdekű adatok</a></li>
					
					<li ><a href="/magunkrol/elerhetosegek">Elérhetőségek</a></li>
					
					<li ><a href="/magunkrol/egyuttmukodesi-megallapodasok">Együttműködések</a></li>
					
					<li ><a href="/magunkrol/allasajanlatok">Állásajánlatok</a></li>
					
				</ul>
			</div>
			
			<div>
				<h2><a href="#top">Jogorvoslat</a></h2>
				<ul>
					
					<li ><a href="/jogorvoslat/tudnivalok">Tudnivalók</a></li>
					
					<li ><a href="/jogorvoslat/jogorvoslati-kerelmek-listaja">Kérelmek</a></li>
					
					<li ><a href="/jogorvoslat/hatarozatok-listaja">Határozatok</a></li>
					
					<li ><a href="/jogorvoslat/targyalasi-naptar">Tárgyalási naptár</a></li>
					
					<li ><a href="/jogorvoslat/kozlemenyek">Közlemények</a></li>
					
				</ul>
			</div>
			
			<div>
				<h2><a href="#top">Jogi háttér</a></h2>
				<ul>
					
					<li ><a href="/jogi-hatter/hazai-szabalyozas">Hazai szabályozás</a></li>
					
					<li ><a href="/jogi-hatter/eu-s-szabalyozas">EU-s szabályozás</a></li>
					
					<li ><a href="/jogi-hatter/hirdetmenyekk">Hirdetmények</a></li>
					
					<li ><a href="/jogi-hatter/europai-birosag-iteletei">Európai Bíróság ítéletei</a></li>
					
					<li ><a href="/jogi-hatter/eu-s-hatteranyagok">EU-s háttéranyagok</a></li>
					
					<li ><a href="/jogi-hatter/ppn">PPN</a></li>
					
					<li ><a href="/jogi-hatter/jogalkalmazas-elosegitese">Jogalkalmazás elősegítése</a></li>
					
				</ul>
			</div>
			
			<div>
				<h2><a href="#top">Tevékenységek</a></h2>
				<ul>
					
					<li ><a href="/tevekenysegek/eves-beszamolo">Éves beszámoló</a></li>
					
					<li ><a href="/tevekenysegek/kozbeszerzesi-oktatas">Közbeszerzési oktatás</a></li>
					
					<li ><a href="/tevekenysegek/nyilvantartasok-vezetese">Nyilvántartások vezetése</a></li>
					
					<li ><a href="/tevekenysegek/szerzodes-ellenorzes">Szerződés-ellenőrzés</a></li>
					
					<li ><a href="/tevekenysegek/kozbeszerzesi-etikai-kodex">Közbeszerzési Etikai Kódex</a></li>
					
					<li ><a href="/tevekenysegek/konferenciak">Konferenciák</a></li>
					
					<li ><a href="/tevekenysegek/nemzetkozi-kapcsolattartas">Nemzetközi kapcsolattartás</a></li>
					
					<li ><a href="/tevekenysegek/kozbeszerzesi-statisztikak">Közbeszerzési statisztikák</a></li>
					
				</ul>
			</div>
			
			<div>
				<h2><a href="#top">Kapcsolatok</a></h2>
				<ul>
					
					<li ><a href="/kapcsolatok/tanusito-vedjegyek">Tanúsító védjegyek</a></li>
					
					<li ><a href="/kapcsolatok/kapcsolatfelvetel">Kapcsolatfelvétel</a></li>
					
				</ul>
			</div>
			
		</div>
	</div>
</div>


	

	<div class="container article">

		
		<div class="wrap">
			
    
    <div class="lead">
        <h1></h1>

            <table class="ertesitofej">
                <tr>
                    <th>Közbeszerzési Értesítő száma:</th>
                    <td>2006/146</td>
                </tr>
                <tr>
                    <th>Beszerzés tárgya:</th>
                    <td></td>
                </tr>
                <tr>
                    <th>Hirdetmény típusa:</th>
                    <td>A Közbeszerzési Döntőbizottság határozata KÉ</td>
                </tr>
                <tr>
                    <th>Eljárás fajtája:</th>
                    <td></td>
                </tr>
                <tr>
                    <th>Közzététel dátuma:</th>
                    <td>2006.12.20.</td>
                </tr>
                <tr>
                    <th>Iktatószám:</th>
                    <td>26743/2006</td>
                </tr>
                <tr>
                    <th>CPV Kód:</th>
                    <td></td>
                </tr>
                <tr>
                    <th>Ajánlatkérő:</th>
                    <td></td>
                </tr>
                <tr>
                    <th>Teljesítés helye:</th>
                    <td></td>
                </tr>
                <tr>
                    <th>Ajánlattételi/részvételi jelentkezési határidő:</th>
                    <td></td>
                </tr>
                <tr>
                    <th>Nyertes ajánlattevő:</th>
                    <td></td>
                </tr>
                <tr>
                    <th>Ajánlatkérő típusa:</th>
                    <td></td>
                </tr>
                <tr>
                    <th>Ajánlatkérő fő tevényeségi köre:</th>
                    <td></td>
                </tr>
				<tr>
					<th>Letöltés:</th>
					<td>
						<a href="/ertesito/pdf/portal_26743_2006/" target="_blank">Hirdetmény letöltése PDF formátumban</a>
					</td>
			    </tr>
                
            </table>

    </div>



    <div class="content hirdetmenytartalom">
	
		<pre>
		

 

KÖZBESZERZÉSEK TANÁCSA KÖZBESZERZÉSI DÖNTŐBIZOTTSÁG (26743/2006)

1024 Budapest, Margit krt. 85.
Ikt.sz.: D.701/11/2006.

Tárgy: a Kisújszállás 2006. Konzorcium, az Erforex Közműépítő Zrt., és a Sade – Magyarország Mélyépítő Kft. jogorvoslati kérelme a Kisújszállás Város Önkormányzata közbeszerzési eljárása ellen.

A Közbeszerzési Döntőbizottság (a továbbiakban: Döntőbizottság) a Közbeszerzések Tanácsa nevében meghozta az alábbi

HATÁROZAT-ot:

A Döntőbizottság a Kisújszállás 2006. Konzorcium nevében a Schumann-Fischer Építőipari Kft. (7754 Bóly, Hősök tere 12., képviseli dr. Dessewffy Anna ügyvéd, 1072 Budapest, Rákóczi út 4. V/4., , a továbbiakban: első rendű kérelmezö), az Erforex Közműépítő Zrt. (4031 Debrecen, Bartók B. út 9., képviseli: dr. Czifra Károly ügyvéd, 5000 Szolnok, Dózsa Gy. u. 2. 1/02., a továbbiakban: másodrendű kérelmező) és a Sade-Magyarország Mélyépítő Kft. (1117 Budapest, Budafoki út 72-74., képviseli dr. Óvári Judit ügyvéd, 6721 Szeged, Vadász u. 8. fszt. 1., a továbbiakban: harmadrendű kérelmező) által a Kisújszállás Város Önkormányzata (5310 Kisújszállás, Szabadság tér 1., a továbbiakban: ajánlatkérő) „a Kisújszállás város II/a), II/b) és a III/a) szennyvízöblözeteiben a szennyvízcsatorna-hálózat megvalósítása és a szennyvíztisztító telep rekonstrukciója” tárgyú közbeszerzési eljárása ellen benyújtott kérelmekre indult jogorvoslati eljárásban az alábbi döntést hozta. Döntőbizottság az első rendű kérelmező jogorvoslati kérelmének helyt ad és megállapítja, hogy ajánlatkérő megsértette a közbeszerzésekről szóló 2003. évi CXXIX. törvény [a továbbiakban: Kbt. 1. § (2) bekezdése és a 88. § (1) bekezdés f) pontjára tekintettel a 81. § (3) bekezdésében foglalt rendelkezést, a másodrendű kérelmező jogorvoslati kérelmének részben helyt ad és megállapítja, hogy ajánlatkérő megsértette a 86. § (1) bekezdése és a 88. § (1) bekezdés g) pontjára tekintettel a 81. § (3) bekezdésében foglalt rendelkezést, ezt meghaladóan a jogorvoslati kérelmet elutasítja. A harmadrendű kérelmező jogorvoslati kérelmét részben elutasítja, illetve a kérelmére indult jogorvoslati eljárást részben megszünteti. A Döntőbizottság megsemmisíti az ajánlatkérő eljárást lezáró döntését és ajánlatkérővel szemben 1 000 000 Ft, azaz egymillió forint bírságot szab ki.
Ajánlatkérő a bírság összegét a határozat kézhezvételétől számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
Kötelezi továbbá a Döntőbizottság ajánlatkérőt, hogy a határozat kézhezvételétől számított 15 napon belül fizessen meg első rendű és másodrendű kérelmező részére 150 000-150 000 Ft, azaz egyszázötvenezer-egyszázötvenezer forint igazgatási szolgáltatási díjat. Az eljárás során felmerült további költségeket a felek maguk viselik.
A határozat ellen fellebbezésnek, méltányossági és újrafelvételi kérelemnek helye nincs. A határozat érdemi részének felülvizsgálatát, annak kézhezvételétől számított 15 napon belül keresettel a Fővárosi Bíróságtól lehet kérni. A keresetlevelet – a Fővárosi Bírósághoz címezve – a Döntőbizottsághoz kell benyújtani. A keresetlevél benyújtásának a határozat végrehajtására nincs halasztó hatálya. A határozat eljárást megszüntető rendelkezése ellen, annak kézbesítésétől számított 8 napon belül, külön jogorvoslati kérelmet lehet benyújtani, melyet a Fővárosi Bírósághoz címezve, de a Döntőbizottsághoz kell benyújtani.

INDOKOLÁS

A Döntőbizottság a közbeszerzési eljárásban, illetve a jogorvoslati eljárásban keletkezett iratok, a jogorvoslati kérelmek, ajánlatkérő érdemi észrevételei, valamint az ügyben tartott tárgyaláson elhangzottak alapján az alábbi tényállást állapította meg.
Ajánlatkérő 2006. július 21-én a Közbeszerzési Értesítő 83. számában közzétette, a Kbt. VI. fejezet szerinti nemzetí értékhatárt elérő, nyílt eljárásának ajánlati felhívását a rendelkező részben meghatározott építési beruházás tárgyában.
Az ajánlati felhívás II.2.1) pontja megjelölte a szerződés szerinti teljes mennyiséget az alábbiak szerint:
A/II/a) öblözet;
B/II/b) öblözet;
C/III/a) öblözet;
D/ További 27 db rákötés és a hozzá tartozó gerincvezeték engedélyes terveinek elkészítése, engedélyeztetése, kiviteli terveinek elkészítése és kivitelezése;
E/ Szennyvíztisztító telep rekonstrukciójának tervezése és kivitelezésre, próbaüzemelés, meglévő telep felújítása.
Ajánlatkérő a teljesítést 2006. október 11-től 2008. szeptember 30-ig tartó időtartamban jelölte meg.
Az ajánlati felhívás III.1.2) pontja az alábbiak szerint tartalmazta a fő finanszírozási és fizetési feltételeket:
A beárazott költségvetési kiírások összesített értéke alapján az ajánlati ár (szerződéses ár) egyösszegű átalányár. Az ajánlatkérő előleget nem ad. Az ajánlattevő a kivitelezési ütemtervnek megfelelően, az igazolt teljesítést követően az alábbiak szerint jogosult számlákat benyújtani:
2006. évben: 1 részszámla. 
Benyújtás ideje: 2006. november 15–30.
2007. évben: 3 részszámla. 
Benyújtás határideje: 2007. június 30., 2007. szeptember 30., 2007. november 30.
2008. évben: 2 részszámla. 
Végszámla benyújtás ideje: 2008. október 15.
A 2008. évben a benyújtott részszámlák összege nem haladhatja meg a 2008. évre meghatározott pénzügyi ütem 50%-át. Az ajánlattevő a végszámlát csak a műszaki átadás-átvételi e járás sikeres lefolytatása után nyújt haja be. A végszámlán szereplő, ajánlatkérőre vonatkozó fizetési határidőt az ajánlattevő előteljesítése (például 2007. évben) esetén sem határozhatja meg 2008. március 1-jénél korábbi időpontban.
Az ajánlati felhívás meghatározta az ajánlattevők pénzügyi, gazdasági, műszaki és szakmai alkalmasságának igazolására kért adatokat és tényeket, a szerződés teljesítésére alkalmassá, illetve alkalmatlanná minősítésének szempontjait.
Ajánlatkérő a rész- és többváltozatú ajánlat tételét kizárta, hiánypótlásra lehetőséget biztosított, bírálati szempontként az összességében legelőnyösebb ajánlat kiválasztását határozta meg. A bírálati részszempontokat az alábbiakban adta meg:
részszempontok
súlyszámok
1. a teljes bruttó ajánlati ár
70
2. a létesítmények egy átlagos évre eső nettó üzemeltetési (anyag és fenntartási) költsége 2006. évi árszínvonalon (Ft)
30
Az ajánlati felhívás VI.3.10.) pontja rögzítette, hogy ajánlattevőnek meg kell jelölnie az ajánlatában, ha az ajánlattevő által a szerződés teljesítéséhez a közbeszerzés értékének 10%-át meghaladó mértékben igénybe kíván venni alvállalkozót, illetve a közbeszerzésnek azt a részét, amellyel összefüggésben az ajánlattevő harmadik személlyel szerződést fog kötni, e szervezet (személy) meghatározása nélkül.
Az ajánlati felhívás VI.3.11.) pontja „Egyéb információk” 4. alpontja rögzíti, hogy a rendelkezésre álló pénzügyi fedezet mértéke: nettó 1 207 863 350 Ft + 241 630 650 Ft áfa = bruttó 1 449 494 000 Ft. Az 5. alpont szerint a pénzügyi fedezet részletes összetételét a dokumentáció tartalmazza. A 6. alpont értelmében, a Jelen felhívás III.1.2) pontjában az adott évre meghatározott, illetve az ez alapján ténylegesen benyújtott számlák összege nem haladhatja meg a dokumentációban meghatározott pénzügyi ütemezés szerint megjelölt, adott évre vonatkozó összeget. A 12. alpontban ajánlatkérő előírta, hogy az ajánlathoz csatolni kell az ajánlati felhívással és a dokumentációval összhangban elkészített pénzügyi és műszaki ütemtervet. A pénzügyi ütemtervnek összhangban kell lennie a jelen ajánlati felhívásban és a dokumentációban meghatározott pénzügyi feltételekkel.
Ajánlatkérő dokumentációt is összeállított a megfelelő ajánlattétel érdekében, melynek 9. pontja szerint az ajánlathoz mellékelni kell a műszaki és pénzügyi ütemtervet. A dokumentáció 10. pontja alapján, az ajánlatban szerepeltetett műszaki és pénzügyi ütemterv tartalmazza az egyes ütemek műszaki tartalmát, részhatáridejét és pénzügyi értékét.
A dokumentáció 23. oldalán „A beruházás pénzügyi fedezete” körében ajánlatkérő az alábbiakat rögzítette:
Az ajánlatkérő közli az ajánlattevőkkel, hogy a közbeszerzés tárgya szerinti beruházást hazai pályázati forrásból (címzett, TRFC) valósítja meg. A támogatás iránti kérelem sikeres volt, azonban a forrás három évre ütemezetten áll ajánlatkérő rendelkezésére. Ennek megfelelően az ajánlatkérő az ellenszolgáltatást az ajánlati felhívás III.1.2) pontjában meghatározottak szerint teljesíti.
A rendelkezésre álló pénzügyi fedezet mértéke: nettó 1 207 863 350 Ft + 241 630 650 Ft áfa = bruttó 1 449 494 000 Ft.
1. A 2006. évben rendelkezésre álló pénzügyi fedezet: 379 668 000 Ft + 75 934 000 Ft áfa = 455 602 000 Ft
2. A 2007. évben rendelkezésre álló pénzügyi fedezet: 414 121 000 Ft + 82 824 000 Ft áfa = 496 945 000 Ft
3. A 2008. évben rendelkezésre álló pénzügyi fedezet: 414 122 000 Ft + 82 825 000 Ft áfa = 496 947 000 Ft
A dokumentáció A/2. részének 6. pontja rögzíti, hogy az ajánlati árnak a dokumentációban alkalmazott műszaki megoldást kell tartalmazni.
Ajánlatkérő 2006. szeptember 6-án kelt kiegészítő tájékoztatása az alábbiakat tartalmazta: a létesítmények egy átlagos évre eső nettó üzemeltetési (anyag és fenntartási) költségét 2006. évi árszínvonalon (bírálati szempont) az alábbi tételek számításával kell megadni:
– anyagköltség,
– villamosenergia költség,
– közvetlen költség,
– személyi jellegű kifizetések,
– munkaadót terhelő járulék,
– eszközök bérleti díja.
A kiegészítő tájékoztatás G.6) pontjában megismételte ajánlatkérő a rendelkezésére álló pénzügyi fedezetre vonatkozó előírását. A kiegészítő tájékoztatás C/3) pontja szerint a bírálati szempontként előírt nettó üzemelési költség megadásánál a közbeszerzés, illetve az az alapján megkötött szerződés tárgya szerinti valamennyi létesítményt (bővített szennyvíztisztító telep, a három öblözetben lévő hálózat, a három öblözetben lévő átemelők) kell alapul venni.
Az ajánlattételi határidőre, 2006. szeptember 12-re ajánlatot tett az ALTERRA Építőipari Kft., a Caementarius–EURO- BAU Konzorcium, az INNOTERV Ipari Fővállalkozó Zrt., első rendű kérelmező, másodrendű kérelmező és harmadrendű kérelmező.
Ajánlatkérő 2006. szeptember 14-én hiánypótlásra szólította fel ajánlattevőket, akik annak határidőre eleget tettek.
Első rendű kérelmező ajánlatának 299. oldala tartalmazta a pénzügyi ütemezést az alábbiak szerint: az V. részszámla 99 022 280 Ft, a VI. részszámla 108 038 720 Ft és a végszámla 61 260 392 Ft.
Harmadrendű kérelmező ajánlatának 131. oldala tartalmazta a pénzügyi ütemezést az alábbiak szerint: az V. részszámla 76 634.509 Ft (91 961 410 Ft), a VI. részszámla 85 302 585 Ft (102 363 102 Ft) és a végszámla 38 356 852 Ft (46 028 223 Ft).
Az ajánlattevők a következő megajánlásokat tették: 
AjánlattevőTeljes bruttó ajánlati árA létesítmények egy átlagos évre eső nettó üzemeltetési költségeALTERRA Építőipari Kft.1 332 740 929 Ft18 500 000 FtCaementarius–EURO BAU Konzorcium1 212 561 328 Ft24 850 000 FtINNOTERV Ipari Fővállalkozó Zrt.1 332 235 707 Ft26 000 000 Ft     Elsőrendű kérelmező1 200 060 000 Ft15 000 000 Ft     Másodrendű kérelmező944 060 839 Ft8 395 800 Ft     Harmadrendű kérelmező1 284 000 000 Ft24 000 000 Ft     Ajánlatkérő 2006. szeptember 21-én a kirívóan alacsony ajánlati ár vonatkozásában a Kbt. 86. § (1) bekezdése, (3) bekezdése és a 87. § (1) bekezdése alapján indoklást kért másodrendű kérelmezőtől az alábbiak szerint:
…Ajánlatában az ellenszolgáltatás összegét lényegesen alacsonyabban határozta meg, mint a közbeszerzés becsült értéke, illetőleg a második legalacsonyabb ajánlatot benyújtó ajánlattevő. Kérjük indokolja, hogy költségvetésének mely tételei alapozzák meg a becsült érték és az ajánlatában szereplő ellenszolgáltatás közötti jelentős különbséget, kérjük továbbá, hogy ezen tételek mértékét objektív alapú indokokkal igazolja. Ajánlatkérő felhívja az Ajánlattevő figyelmét, hogy a Kbt. 86. § (3) bekezdésére tekintettel kizárólag objektív alapú indokokat fogad el.
A bírálóbizottság döntése alapján az ajánlatkérő a Kbt. 87. § (1) bekezdése alapján kéri, hogy a 2. bírálati szempont vonatkozásában mutassa be, hogy az ajánlatkérő által a kiegészítő tájékoztatásban meghatározott tartalmi elemek közül az anyagköltség, villamosenergia költség, és bérjellegű költségek tekintetében – elemenként – milyen költséggel számolt.
Másorendű kérelmező indoklását a megadott határidőben ajánlatkérőnek benyújtotta, mely részletesen tételenként indokolja a költségvetését.
Ajánlatkérő 2006. október 2-én eredményt hirdetett. Az ajánlatok elbírálásáról készített összegezés szerint az ALTERRA Építőipari Kft., harmadrendű kérelmező, a Caementarius– EURO-BAU Konzorcium ajánlatát érvényesnek, az INNOTERV Ipari Fővállalkozó Zrt. és első rendű kérelmezők ajánlatát a Kbt. 88. § (1) bekezdés f) pontja, másodrendű kérelmező ajánlatát a Kbt. 88. § (1) bekezdés g) pontja alapján ajánlatkérő érvénytelennek nyilvánította. Az eredményes közbeszerzési eljárásban a nyertes ajánlatot az ALTERRA Építőipari Kft., míg a második legkedvezőbb ajánlatot a Caementarius–EURO-BAU Konzorcium tette.
Első rendű kérelmező ajánlatának érvénytelenségét ajánlatkérő az alábbiakra alapozta:
Az ajánlattevő nem felel meg az ajánlattételi felhívásban, a dokumentációban, valamint a jogszabályokban meghatározott feltételeknek az alábbiak szerint:
– az ajánlatkérő az ajánlati felhívás III.1.2) pontjában a „Fő finanszírozási és fizetési feltételek…” körében az alábbiak szerint rendelkezett: „… 2008. évben: 2 részszámla, végszámla (nyújtható be) Benyújtás határideje: 2008. október 15. A 2008. évben a benyújtott részszámlák összege nem haladhatta meg a 2008. évre mezhatározott pénzügyi ütem 50%-át.
Az ajánlat 299. oldalán becsatolt pénzügyi-műszaki ütemtervből kitűnik, hogy a 2008. február 8-án benyújtani kívánt V. részszámla (a 2008. év vonatkozásában első részszámla) és a 2008. május 18-án benyújtani kívánt VI. részszámla (a 2008. év vonatkozásában 2. részszámla) összege meghaladja az ajánlattevő által a 2008. évre vállalt pénzügyi ütem 50%-át. Fenti indokok alapján ajánlattevő ajánlata a Kbt. 88. § (1) bekezdés f)  pontjának megfelelően érvénytelen.
Másorendű kérelmező ajánlatát ajánlatkérő az alábbi indokokra tekintettel nyilvánította érvénytelenné:
„A bírálóbizottság az ajánlatban kért ellenszolgáltatás nettó értékét (786 717 366 Ft) – a beszerzés becsült értékével (1 207 863 350 Ft) összehasonlítva – kirívóan alacsonynak értékelte. A bírálóbizottság a jelentős eltérésre tekintettel e körben indoklást kért az Erforex Zrt.-től annak érdekében, hogy meggyőződhessen az ajánlati elemek megalapozottságáról. Ajánlattevő az indoklást az előírt határidőben előterjesztette.
A bírálóbizottság az indoklás részletes áttekintését követően megállapította, hogy az ajánlattevő által benyújtott indoklás az ellenszolgáltatás összegében mutatkozó jelentős különbségekre nem ad magyarázatot. Az ajánlattevő által előterjesztett indokok nem alkalmasak a Kbt. 86. § (3) bekezdésében meghatározott feltételek meglétének bizonyítására. A bírálóbizottság különösen az alábbi tételek, illetőleg elvégzendő munkák vonatkozásában nem látja megalapozottnak és a gazdasági ésszerűséggel összeegyeztethetőnek az ajánlattevő által a Kbt. 86. §-a szerint benyújtott indoklást:
– útépítés, úthelyreállítás
– irtás, stb.
– dúcolás
– csatornaépítés munkadíja
– DN 300-as és DN 200-as KG-PVC csövek
– Öntöttvas aknafedlap
– aknafenékelemek
– szűkítőelemek
– KGEA elágazó idomok
– átemelőszivattyú költsége.
Az ajánlattevő által az ajánlatban alkalmazott díjtételek vonatkozásában általában megállapítható, hogy azok többsége jelentősen eltér az ajánlatkérő által ismert jelenlegi piaci értéktől, ugyanakkor a többi ajánlatban található értékekhez képest is alacsonynak mondható.
Az ajánlattevő által az indokláshoz csatolt okiratokból több esetben kitűnik, hogy szállítók árajánlatai 2006. évre vonatkoznak, illetve a csatolt szállítói árajánlatok jelentős részben magasabb árakat tartalmaznak, mint az ajánlat árai.
A fenti indokok figyelembe vételével ajánlatkérő nem tartja elfogadhatónak és a gazdasági ésszerűséggel összeegyeztethetőnek az indoklást, ezért az ajánlat a Kbt. 88. § (1) bekezdés g) pontja alapján érvénytelen.
Ajánlatkérő a szerződést nem kötötte meg.
Elsőrendű kérelmező 2006. október 9-én jogorvoslati kérelemmel fordult a Döntőbizottsághoz, melyet október 11-én kiegészített. Kérte a jogsértés megállapítását, az eljárást lezáró döntés megsemmisítését, ajánlatkérő marasztalását a költségekben, valamint ideiglenes intézkedés alkalmazását.
Első rendű kérelmező álláspontja szerint ajánlatkérő jogszerűtlenül nyilvánította ajánlatát érvénytelennek, mivel érvényes ajánlatot tett, ezért az eljárás jogszerű nyerteseként őt kellett volna ajánlatkérőnek megjelölnie. Az ajánlatkérő a kérelmező ajánlatát a Kbt. 88. § (1) bekezdés f) pontja alapján nyilvánította érvénytelenné, mivel – álláspontja szerint – az ajánlat 299. oldalán csatolt pénzügyi-műszaki ütemterv az egyes részszámlák arányait tekintve nem felelt meg az ajánlati felhívás III.1.2) pontjában előírtaknak.
Előadta, hogy ajánlatkérő az ajánlati felhívásban és a dokumentációban is feltételeket határozott meg a pénzügyi ütemezést illetően, de nem jelölte meg konkrétan, hogy mit ért „pénzügyi ütemezés” alatt.
A felhívás III.1.2) pontja szerint 2008. évben két részszámla és végszámla nyújtható be, és a 2008. évben benyújtott részszámlák összege nem haladhatja meg a 2008. évre meghatározott pénzügyi ütem 50%-át. A dokumentáció 13. oldalán ajánlatkérő közölte, hogy a rendelkezésre álló pénzügyi fedezet 1 207 863 350 Ft + 241 630 650 Ft áfa, azaz bruttó 1 449 494 000 Ft.
Ugyanitt előírta, hogy az adott évre meghatározott és ténylegesen benyújtott számlák összege nem haladhatja meg a dokumentációban meghatározott pénzügyi ütemezés szerinti adott évre vonatkozó összeget.
A dokumentáció 23. oldalán közölte, hogy a 2008. évre rendelkezésre álló pénzügyi fedezet 414 122 000 Ft + 82 825 000 Ft áfa, azaz bruttó 496 947 000 Ft. Álláspontja szerint az előírásokból egyértelműen az derült ki, hogy „pénzügyi ütem” alatt az ajánlati felhívásban és dokumentációban meghatározott pénzügyi ütemet kell érteni, nem pedig az ajánlattevő által megajánlott pénzügyi ütemet. Az összegezésben azonban az ajánlatkérő egészen másként értelmezte a pénzügyi ütemet és ez szolgált alapul a kérelmező ajánlatának érvénytelenítéséhez.
Álláspontja szerint a pénzügyi ütemezésen ajánlatkérő által a dokumentáció 23. oldalán megjelölt pénzügyi ütemezést kell érteni, melynek 2008. évi összege nettó 414 122 000 Ft, aminek kérelmező ajánlata megfelelt, mivel ennek 50%-át a két részszámla összege (99 022 280 Ft + 108 038 720 Ft, azaz nettó 207 061 000 Ft) nem haladta meg, vele azonos értékű.
Kérelmező álláspontját támasztja alá a felhívás VI.3.11) 6. pontja, mely arra utal, hogy a pénzügyi ütemezést a dokumentáció határozza meg. A dokumentáció A/2/9. és 10. pontja nem ír elő számszerű követelményt a pénzügyi ütem(ezés)sel kapcsolatban, csak azt, hogy az ajánlathoz kell műszaki és pénzügyi ütemtervet mellékelni és az ajánlatban szerepeltetett pénzügyi ütemterv tartalmazza az egyes ütemek pénzügyi értékét. Véleménye szerint ez nem lehet azonos az ajánlati felhívásban említett „dokumentációban meghatározott pénzügyi ütemezéssel”, hiszen a tényleges ütemezés az ajánlatban van a dokumentáció szerint.
Álláspontja szerint ajánlatkérő döntésével megsértette a Kbt. 88. § (1) bekezdés f) pontját, továbbá a 90. § (1) bekezdését, mivel ajánlatkérő nem az ajánlati felhívásban meghatározottaknak megfelelően értékelte az ajánlatokat, ezért nem az összességében legelőnyösebb ajánlatot tevőt hirdette ki az eljárás nyertesének.
Elsőrendű kérelmező álláspontjának alátámasztására hivatkozott a Döntőbizottság D.325/2002. számú határozatára, mely kimondta, hogy ajánlatkérőnek az általa előírt nem egyértelmű követelményének minden értelmezését el kell fogadnia az esélyegyenlőség biztosítása érdekében.
Első rendű kérelmező a tárgyaláson tudomására jutott azon ajánlatkérői magatartásra, mely szerint a harmadrendű kérelmező ajánlatában foglalt pénzügyi ütemezés sem felelt meg az ajánlatkérői értelmezésnek, előadta, hogy ajánlatkérő megsértette a Kbt.-ben foglalt esélyegyenlőség alapelvét, mivel volt olyan ajánlat, amelynél fenn állt e vonatkozásban az érvénytelenség megállapításának lehetősége, de erre tekintettel ajánlatkérő az ajánlatot nem minősítette érvénytelennek.
Ajánlatkérő első rendű kérelmező kérelmének – mint alaptalannak – az elutasítását kérte. Előadta, hogy az ajánlattevő nem felel meg az ajánlattételi felhívásban, a dokumentációban, valamint a jogszabályokban meghatározott feltételeknek az alábbiak szerint:
Az ajánlatkérő az ajánlati felhívás III.1.2) pontjában a „Fő finanszírozási és fizetési feltételek…” körében az alábbiak szerínt rendelkezett: „…2008. évben: 2 részszámla, végszámla (nyújtható be). Benyújtás határideje: 2008. október 15. …A 2008. évben a benyújtott részszámlák összege nem haladhatja meg a 2008. évre meghatározott pénzügyi ütem 50%-át. A kérelmező által 2008. évben benyújtott két részszámla összértéke meghaladta az ajánlattevő által erre az évre vállalt pénzügyi ütem 50%-át, emiatt az ajánlata érvénytelen.
Álláspontja szerint az ajánlati felhívás III.1.2.) pontjának rendelkezése úgy értelmezhető, hogy az ajánlattevő által 2008. évben benyújtandó 2 részszámla összege nem haladhatja meg az ajánlattevő által adott évben benyújtott két részszámla és végszámla összegét. Továbbá a végszámla összege az ajánlati ár és a részszámlák különbözete, vagyis az ajánlattevők által vállalt szigorúan meghatározott összeg.
Ajánlatkérő előadta, hogy ezen előírás célja az ajánlattevők ösztönzése arra, hogy a szerződést az előírt határidőben, a szerződés szerinti minőségben teljesítsék, ennek folytán magas ellenértéket tartalmazó végszámlát nyújtsanak be.
Álláspontja szerint az ajánlati felhívás III.2.1), VI.3.11.4), VI.3.11.5), valamint a VI.3.11.6) pontjaiban, továbbá a dokumentáció 23. oldalán található rendelkezések célja egyértelműen az volt, hogy az ajánlatkérő az ajánlattevőket az ajánlatkérő rendelkezésére álló, a beruházás megvalósítására vonatkozó pénzügyi fedezet mértékéről és ezen fedezet évenkénti megoszlásáról tájékoztassa. A felhívásban és a dokumentációban foglaltak alapján az ajánlattevők az ajánlatkérő által megadott fedezet keretein belül, és az ajánlatkérő korlátozó előírásainak figyelembe vétele mellett szabadon állapíthatták meg a pénzügyi ütemterveiket. Az ajánlatkérő által közölt forrásütemezés nem téveszthető össze az ajánlattevő által szabadon megállapított számlázási-pénzügyi ütemezéssel.
Ajánlatkérő tárgyaláson tett nyilatkozatában elismerte, hogy a harmadrendű kérelmező ajánlatában található 2008. évi pénzügyi ütemezés sem felel meg az általa előírtaknak, ennek ellenére az ajánlatot érvényesnek fogadta el.
Egyéb érdekelt, Alterra Kft. észrevételében előadta, hogy ajánlatkérő álláspontjával egyetértésben kéri a megalapozatlan kérelem elutasítását. Álláspontja szerint az összegezés 7. pontjában foglaltak szerint, a kérelmező által 2008-ban benyújtani kívánt két részszámla összege meghaladja a kérelmező által a 2008. évre vállalt pénzügyi ütem 50%-át. Ebből az következik, hogy a kérelmező esetében a végszámla összege – a pénzügyi ütem fogalmának értelmezésétől függetlenül – nem éri el a 2008. évre vonatkozó pénzügyi ütem 50 %-át, tehát a kérelmező ajánlata nem felel meg az ajánlati felhívás fent hivatkozott pontjában foglalt előírásnak.
Másodrendű kérelmező 2006. október 5-én benyújtott kérelmében kéri jogsértés megállapítását, a döntés megsemmisítését, ajánlatkérő költségekben (igazgatási szolgáltatási díj és ügyvédi munkadíj) való marasztalását, ideiglenes intézkedés alkalmazását.
Kérelme indokaként előadta, hogy ajánlatkérő jogsértő módon állapította meg ajánlatának érvénytelenségét a Kbt. 88. § (1) bekezdés g) pontja alapján.
Előadta, hogy ajánlatkérő indoklás kérésének eleget tett oly módon, hogy részletes – objektív alapú – indokokkal és az abban szereplő adatok alátámasztásául szolgáló objektív dokumentumokkal (árajánlat, számla, tárgyi eszköz-nyilvántartólap, munkaszerződések, stb.) ismertette az ajánlati árát. Véleménye szerint ajánlatkérő indoklás kérésében nem jelölte meg konkrétan, hogy mely tételek vonatkozásában kér magyarázatot. Ajánlatkérő csak az összegezésében és a jogorvoslati eljárás során ismertette részletesen azon okokat (p1. az indoklás az ellenszolgáltatás összegében mutatkozó jelentős különbségekre nem ad magyarázatot, az indokok nem objektíve megalapozottak, a díjtételek eltérnek a piaci értékektől, a szállítók árajánlatai konkrét évre vonatkoznak, a szállítói árajánlatok magasabb árakat tartalmaznak az ajánlatban szereplő árnál, meghatározott tételeknél az indoklás nem megalapozott és a gazdasági ésszerűséggel nem összeegyeztethető), amely miatt kérelmező indoklását nem fogadta el és ajánlatát érvénytelenné nyilvánította. Kérelmező mind jogorvoslati kérelmében, mind a tárgyaláson részletesen ismertette ajánlatkérő által előadottak cáfolatát. Így például: a becsült értékhez igazítva az ellenszolgáltatás összege nem alapozza meg az ajánlati ár kirívóan alacsonnyá minősítését, mivel az ajánlatkérő által meghatározott becsült érték 2/3-ának megfelelő ár a kérelmező szerint nem feltétlenül kirívóan alacsony. Kérelmező álláspontja szerint ajánlatkérő nem jelölte meg konkrét okát az általa adott indoklás elutasításának. Előadta, hogy a szállítók nem a 2006. évre, hanem a projektre adták meg az árakat és ezeknél alacsonyabb árat a kérelmező ajánlatában nem szerepeltetett. Az ajánlatkérő által nevesített munkanemek esetében, kérelmező kimutatta az árba kalkulált nyereséget, tehát ezek az árak sem ellentétesek a gazdasági ésszerűséggel. Továbbá kérelmező a tárgyaláson részletesen ismertette az ajánlatában szereplő – de az ajánlatkérő észrevételében kifogásolt – tételekre (útépítés, irtás, dúcolás, csatornaépítés munkadíja, DN300-as és DN200-as KG-PVC csövek, öntöttvas aknafedlap, aknafenékelemek, szűkítőelemek, KGEA elágazó idomok, átemelőszivattyú költsége) vonatkozó indoklását. Előadta azt is, hogy e tételek nem egy öblözetre, hanem a közbeszerzés tárgyát képező mindhárom öblözetre vonatkoznak, más paraméterekkel. Amennyiben az indoklás nem volt egyértelmű az ajánlatkérő számára, a Kbt. 86. § (2) bekezdése alapján további tájékoztatást kellett volna kérnie kérelmezőtől.
Másodrendű kérelmező szerint ajánlatkérő elmulasztotta értékelni ajánlatát, ezáltal nem az összességében legelőnyösebb ajánlatot tevőt hirdette ki nyertesnek. Álláspontja szerint ajánlatkérő lényeges alapelvi természetű eljárási szabályt sértett akkor, amikor a kérelmező indoklásának ismeretében elmulasztott tájékoztatást kérni az általa vitatott ajánlati elemekre vonatkozóan, mivel a Kbt. preambulumában megjelölt, a közpénzek ésszerű felhasználása, illetőleg annak átláthatóságára vonatkozó törvényi cél, az alapelvi elvárások és a 81. §-ban rögzített ajánlatkérői feladatok szakszerű és gondos ellátása indokolta volna.
Másodrendű kérelmező szerint ajánlatkérő az eljárást lezáró döntésében olyan ajánlattevőt hirdetett ki nyertesnek, amelynek az ajánlata érvénytelenségét kellett volna megállapítania. Álláspontja szerint az összegezés adatai alapján a nyertes ajánlat nem felel meg a jogszabályi feltételeknek, mivel a nyertes a beszerzés tárgyának egészére is köthet harmadik személlyel szerződést, ugyanakkor 10 % feletti alvállalkozó igénybevételét nem jelezte.
Másodrendű kérelmező szerint ajánlatkérő valamennyi olyan ajánlat érvénytelenségét megállapította, amelyek értékelése esetén bármelyik érvénytelennek tekintett ajánlat összességében előnyösebb lett volna, mint a nyertes ajánlattevő ajánlata, illetőleg mindegyik érvénytelennek tekintett ajánlat alacsonyabb kért ellenszolgáltatást tartalmazott, mint a nyertes ajánlattevő ajánlata. Álláspontja szerint ajánlatkérő megsértette a Kbt. 1. § (1)–(2) bekezdését, a 71. § (4) bekezdését, a 81. § (4) bekezdését, a 86. § (2)–(4) bekezdéseit, a 88. § (1) bekezdés g) és f) pontjait, a 90. § (1) bekezdését és a 91. § (1) bekezdését.
Ajánlatkérő, kéri másodrendű kérelmező kérelmének – mint alaptalannak – az elutasítását. Álláspontja szerint másodrendű kérelmező ajánlati ára mintegy 421 M Ft-tal kevesebb a becsült értéknél (1 207 863 350 Ft), ezért alkalmazva a Kbt. 86. § (1) bekezdését, indoklást kért. A kérelmező által megadott indoklást nem tartotta elfogadhatónak, ezért jogszerűen nyilvánította ajánlatát érvénytelenné a kirívóan alacsony ellenszolgáltatásra vonatkozóan.
Előadta, hogy az összegezésben ismertette azokat a költségvetési tételeket, amelyek együttes értelmezése mellett a kirívóan alacsony ellenszolgáltatást megállapította. Álláspontja szerint tévesen hivatkozik másodrendű kérelmező arra, hogy valamennyi szállító a projektre vonatkozó árat adott meg, éppen ezért több esetben a nyilatkozat az árajánlat ennél lényegesen rövidebb érvényességét tartalmazta. Véleménye szerint a jogorvoslati kérelemben bemutatott nyereség kimutatás ellentétes az ajánlatban található adatokkal, amelyekből több esetben éppen a veszteség jelenik meg. Az indoklásban csatolt szállítói árajánlatok (például útépítés, földmunka, aknafedlapok, aknafenék elemek és szűkítő elemek) magasabb összegeket tartalmaznak, mint az ajánlat, továbbá más tételeknél mennyiségi különbségek miatt az indoklás nem elfogadható. Az átemelő- szivattyú esetében a kérelmező ajánlata nem tartalmazott bizonyos nélkülözhetetlen elemeket, tehát a rendeltetésszerű működéshez szükséges tételek árai hiányoztak.
Álláspontja szerint a kérelmező indoklása részletes volt, ami nem tette szükségessé további kérdések felvetését. Előadta, hogy az indoklás alapján nem voltak olyan kivételesen kedvező körülmények, amelyek megmagyaráznák a kérelmezői ár kirívó aránytalanságát, így az ajánlat a Kbt. 88. § (1) bekezdés g) pontja alapján érvénytelen. Előadta továbbá, hogy kérelmező a nyertes ajánlat érvénytelenségét kifogásoló kérelmi eleme vonatkozásában nem adott elő semmi olyan bizonyításra alkalmas tényt, körülményt, ami kérelmét megalapozta volna, ezért kérte a kérelem elutasítását.
Egyéb érdekelt, Alterra Kft. észrevételében előadta, hogy ajánlatkérő álláspontjával egyetértésben kéri a megalapozatlan kérelem elutasítását. Álláspontja szerint a másodrendű kérelmező által vállalt nettó 786 717 366 Ft összegű ajánlati ár a közbeszerzés becsült értékének kb. 65%-át teszi ki, amely véleménye szerint nem biztosít reális fedezetet a beruházás megvalósítására. Ilyen mértékű árkülönbség nem magyarázható a kérelmező munkaszervezésével, anyagbeszerzésével, elfekvő raktárkészletével, az eredményről való lemondással, mivel a kérelmező által vállalt ár lényegében a kivitelezés önköltségére sem nyújt fedezetet. A leírtakat támasztják alá az egyes tételeknél ismertetett egységárak is, melyek szinte kivétel nélkül a piaci árak alatt vannak. Ezek az árak tehát a szűken vett önköltségen túl nem nyújtanak fedezetet az anyagmozgatás, a helyszíni irányítás, a minőség-ellenőrzés, stb. költségeire, valamint kérelmező általános költségeire, vagy egyenesen veszteséget termelnek. Álláspontja szerint a kérelmező nem mutatott be olyan ajánlati elemeket, melyek a piaci ár alatti elemek hatását ellensúlyoznák.
Harmadrendű kérelmező 2006. október 9-én benyújtott kérelmében kérte jogsértés megállapítását, a döntés megsemmisítését, ajánlatkérő költségekben való marasztalását, ideiglenes intézkedés alkalmazását.
Álláspontja szerint az első rendű, a másodrendű kérelmező és a nyertes ajánlattevő a 2. bírálati részszempontja túlzottan alacsony értékű ajánlatot tett, tekintettel arra, hogy az ajánlatnak a dokumentációban meghatározott műszaki megoldást kellett tartalmaznia, ami nem idézhet elő ekkora eltérést az üzemeltetési költségek között. Kérelmező szerint ilyen alacsony összegű üzemeltetési költséget csak úgy lehet megajánlani, ha ajánlattevők nem számoltak az ajánlatkérő kiegészítő tájékoztatásában megadott valamennyi költségelemmel, vagy az egyes költségelemekre irreálisan alacsony értéket határoztak meg, vagy nem a közbeszerzés tárgya szerinti valamennyi létesítményre számolták ki költségeiket. Véleménye szerint ajánlatkérő – figyelemmel arra, hogy egy már üzemelő tisztítótelepről van szó – birtokában van olyan információknak, amely alapján reálisan meg tudta állapítani az üzemeltetési költségek mértékét.
Harmadrendű kérelmező véleménye szerint ajánlatkérő megsértette a Kbt. 87. § (1) bekezdését, amikor nem kért magyarázatot első rendű kérelmezőtől és a nyertes ajánlattevőtől az alacsony üzemeltetési költségre vonatkozóan, továbbá megsértette a Kbt. 91. § (1) bekezdésében foglaltakat, hiszen a nyertes ajánlattevő ajánlata – attól függően, hogy milyen költségelemmel számolt – a Kbt. 88. § (1) bekezdés f) vagy h) pontja alapján érvénytelen. Harmadrendű kérelmező előadta, hogy a nyertes ajánlattevő érvénytelenné nyilvánítása esetén kérelmező ajánlata lett volna az összességében legelőnyösebb ajánlat.
Megjegyzi továbbá, hogy bár ajánlatkérő II. r. kérelmezőtől indokolást kért e tekintetben, majd az ajánlatát érvénytelenné nyilvánította, de az érvénytelenséget nem alapította a túlzottan alacsony mértékben megadott üzemeltetési költségre.
Ajánlatkérő harmadrendű kérelmező kérelmének – mint alaptalannak – az elutasítását kérte.
Indoklásul előadta, hogy az ajánlattevők szabadon eldönthették, hogy milyen gépet, berendezést alkalmaznak az üzemeltetés során. Az üzemeltetési költséget alapvetően az alkalmazott gépek és berendezések energia és a szükséges vegyszer költsége befolyásolta. Álláspontja szerint korszerű és feltehetően drágább berendezések kisebb energia és vegyszer felhasználásúak, ezért az üzemeltetésük is olcsóbb. A gépek karbantartását, szervizelését az ajánlattevők nem az üzemeltetési költségben, hanem más tételsoron – a bérleti, vagy egyéb közvetlen költségek között – állították be. A berendezések megfelelőségét az igazolja, hogy a dokumentációban megnevezett típusú gépek alkalmassága megfelelő, egymással összehasonlítható. Véleménye szerint az üzemeltetés kifejezetten eredményköteles tevékenység, melyet maga a próbaüzem hivatott igazolni. Megfelelő biztosítékként ajánlatkérő jóteljesítési biztosítékot követelt meg, amelyet a nyertes ajánlattevő vállalt. Álláspontja szerint a fentiek alapján a Kbt. 87. § alkalmazására nem volt szükség.
Egyéb érdekelt, Alterra Kft. észrevételében előadta, hogy ajánlatkérő álláspontjával egyetértésben kéri a megalapozatlan kérelem elutasítását. Indoklásként megjegyezte, hogy az ajánlatában szereplő 18 500 000 Ft összegű üzemeltetésí költség a többi ajánlattal összehasonlítva közepes nagyságrendű értéknek minősül, tehát sem abszolút, sem pedig relatív értékben nem minősül túlzottan alacsony mértékűnek. Álláspontja szerint az üzemeltetési költség mértékét az egyes ajánlatok műszaki tartalma, konkrétan a beépítendő gépek, berendezések és anyagok minősége és korszerűsége, az irányítástechnika korszerűsége, pontossága, valamint a kivitelezési munkák minősége határozza meg. Mivel ajánlatkérő a jelen közbeszerzési eljárásban kötelezően alkalmazandó gépeket, berendezéseket, anyagminőségeket, gyártmányokat nem írt elő, ezért az egyes ajánlatok esetében az üzemeltetési költségek egymástól akár jelentősen is eltérhetnek, korszerű, hosszú élettartamú, energiatakarékos, kevés karbantartást és minimális felügyeletet igénylő berendezések beépítése esetén. Előadta, hogy az üzemeltetési költséggel kapcsolatban a kivitelező által megvalósított létesítménynek egy átlagos év üzemeltetési költségét kellett megadni 2006. évi árszinten, amely ajánlatában rögzítésre került az általa megvalósítandó létesítmény vonatkozásában. Éppen ezért nem tartja elfogadhatónak kérelmező azon nyilatkozatát, melyben az általa megajánlott mértéknél alacsonyabb üzemeltetési költséget tartalmazó ajánlatokat érvénytelennek tartja.
A Döntőbizottság a 2006. október 9-én ideiglenes intézkedéssel élt és a D.695/3/2006. számú végzésével az eljárást lezáró szerződéskötést megtiltotta, erre tekintettel a szerződés megkötésére már nem került sor.
A Döntőbizottság megállapította, hogy első rendű kérelmező jogorvoslati kérelme alapos az alábbi indokok alapján:
A Döntőbizottság első rendű kérelmező kérelme kapcsán azt vizsgálta, hogy elsű rendű kérelmező az ajánlatát – a pénzügyi ütemezés vonatkozásában – az ajánlati felhívás és a dokumentációban foglalt előírások alapján tette-e meg, és az ajánlat érvénytelenségének megállapítása az alapelvi rendelkezéseknek megfelelően történt-e.
Ajánlatkérő a közbeszerzést a Kbt. VI. fejezete szerinti nyílt eljárás alapján folytatta le.
A Kbt. 252. §-a alapján a nyílt eljárásra a IV. fejezet 3. címének szabályait (48–99. §) – a 23. cím rendelkezései szerint – kell megfelelően alkalmazni.
A Kbt. 1. § (2) bekezdése szerint az ajánlatkérőnek esélyegyenlőséget és egyenlő bánásmódot kell biztosítania az ajánlattevők számára.
A Kbt. 81. § (1) bekezdése kimondja, hogy az ajánlatok elbírálása során az ajánlatkérőnek meg kell vizsgálnia, hogy az ajánlatok megfelelnek-e az ajánlati felhívásban és a dokumentációban, valamint a jogszabályokban meghatározott feltételeknek.
A Kbt. 81. § (3) bekezdése szerint az ajánlatkérő köteles megállapítani, hogy mely ajánlatok érvénytelenek, illetőleg van-e olyan ajánlattevő, akit az eljárásból ki kell zárni.
A Kbt. 88. § (1) bekezdés f) pontja értelmében az ajánlat érvénytelen, ha egyéb módon nem felel meg az ajánlati felhívásban és a dokumentációban, valamint a jogszabályokban meghatározott feltételeknek.
Ajánlatkérő az ajánlati felhívás III.1.2) pontjában meghatározta, hogy az ajánlattevőknek úgy kell elkészíteniük ajánlatuk pénzügyi ütemezését, hogy a 2008. évben a benyújtott részszámlák összege nem haladhatja meg a 2008. évre meghatározott pénzügyi ütem 50%-át.
Az ajánlati felhívás VI.3.11) pontjának 6. alpontja megadta, hogy a felhívás III.1.2) pontjában az adott évre meghatározott, illetve az ez alapján ténylegesen benyújtott számlák összege nem haladhatja meg a dokumentációban meghatározott pénzügyi ütemezés szerint megjelölt, adott évre vonatkozó összeget. Ez az előírás azonban az adott egy éven belüli számlák egymáshoz viszonyított arányát nem érinti. A dokumentáció 23. oldalán ajánlatkérő rögzítette a rendelkezésére álló pénzügyi fedezet mértékét évekre lebontva.
A Döntőbizottság megállapította, hogy az ajánlatkérő idézett előírásai nem adnak egyértelmű iránymutatást arra, hogy ajánlattevők az ajánlatkérő rendelkezésére álló fedezet ütemezés vagy saját pénzügyi ütemtervük figyelembe vételével tegyék meg ajánlatukat a részszámlák összegére vonatkozóan a fenti feltétel betartása érdekében.
A Kbt. nem ad iránymutatást arra az esetre, ha nem egyértelmű előírást határoz meg ajánlatkérő a felhívásban és a dokumentációban. Ennek alapján csak az eset összes körülményének vizsgálata során lehet e körben megalapozott döntést hozni úgy, hogy vizsgálat tárgyává kellett tenni, hogy sérültek-e az alapelvi rendelkezések.
Ajánlatkérő kötelezettsége a közbeszerzési eljárásban, hogy úgy határozza meg a felhívásában és a dokumentációban foglalt feltételeket és előírásokat, hogy minden ajánlatkérő azonos feltétellel tehesse meg az ajánlatát. Kétségtelen, hogy a nyertes ajánlat szerinti 2008. évi pénzügyi ütemezés az ajánlatkérő értelmezésének megfelelt, míg az első rendű kérelmezőé nem. Az első rendű kérelmező ajánlata ugyanakkor a felhívás és a dokumentáció együttes értelmezésének szintén megfelelt, tekintettel az idézett előírások pontatlan fogalmazására. Jelen esetben megállapítható, hogy harmadrendű kérelmező ajánlata sem felelt meg az ajánlatkérői értelmezésnek. Ugyanakkor ajánlatkérő a két ajánlattevő azonos elvek alapján meghatározott pénzügyi ütemezését eltérően értékelte, holott azonos jogkövetkezményt kellett volna alkalmaznia az érintett ajánlattevők mindegyikével szemben.
Döntőbizottság a felhívás és a dokumentáció vizsgálata alapján arra a megállapításra jutott, hogy ajánlatkérő nem egyértelműen, minden ajánlattevő számára azonos módon értelmezhetően adta meg fenti előírását, ami azt eredményezte, hogy ajánlattevők más módon készítették pénzügyi ütemtervüket, az ajánlatok értékelése pedig az esélyegyenlőség sérelmével járt, tehát ajánlatkérő jogszerűtlenül zárta ki kérelmező ajánlatát az értékelésből. Fentiek alapján Döntőbizottság első rendű kérelmező kérelmét megalapozottnak találta.
A Döntőbizottság másodrendű kérelmező kérelmének részben helyt ad, részben elutasítja az alábbi indokok alapján.
A Döntőbizottságnak először abban kellett állást foglalnia, hogy ajánlatkérő megalapozott döntést hozott-e másodrendű kérelmező ajánlatának érvénytelensége kapcsán.
A Kbt. 86. § (1) bekezdése alapján, ha az ajánlat kirívóan alacsonynak értékelt ellenszolgáltatást tartalmaz, az ajánlatkérő az általa lényegesnek tartott ajánlati elemekre vonatkozó adatokat, valamint indokolást köteles írásban kérni. Az ajánlatkérőnek erről a kérésről a többi ajánlattevőt egyidejűleg, írásban értesítenie kell. A (2) bekezdés szerint az ajánlatkérő az indokolás és a rendelkezésére álló iratok alapján köteles meggyőződni az ajánlati elemek megalapozottságáról, ennek során írásban tájékoztatást kérhet az ajánlattevőtől a vitatott ajánlati elemekre vonatkozóan. A (3) bekezdés értelmében az ajánlatkérő figyelembe veheti az olyan objektív alapú indokolást, amely különösen a gyártási folyamat, az építési beruházás, illetőleg a szolgáltatásnyújtás módszerének gazdaságosságára, a választott műszaki megoldásra, a teljesítésnek az ajánlattevő számára kivételesen előnyös körülményeire vagy az ajánlattevő által ajánlott áru, építési beruházás, illetőleg szolgáltatás eredetiségére, az építési beruházás, szolgáltatásnyújtás vagy árubeszerzés teljesítésének helyén hatályos munkavédelmi rendelkezéseknek és munkafeltételeknek való megfelelésre, vagy az ajánlattevőnek állami támogatások megszerzésére való lehetőségére vonatkozik. A (4) bekezdés szerint az ajánlatkérő köteles érvénytelennek nyilvánítani az ajánlatot, ha nem tartja elfogadhatónak és a gazdasági ésszerűséggel összeegyeztethetőnek az indokolást.
A Kbt. 88. § (1) bekezdés g) pontja értelmében az ajánlat érvénytelen, ha kirívóan alacsony ellenszolgáltatást tartalmaz [86. § (3) bekezdése].
A Kbt. fenti ismertetett rendelkezése olyan kötelezettséget ír elő ajánlatkérő számára, hogy az általa lényegesnek tartott ajánlati elemekre vonatkozó adatokat, valamint indokolást köteles írásban kérni, ha az ajánlat kirívóan alacsonynak értékelt ellenszolgáltatást tartalmaz.
Ajánlatkérő jelen közbeszerzési eljárás során e törvényi kötelezettségének úgy tett eleget, hogy tájékoztatta másodrendű kérelmezőt arról, hogy a becsült értékhez és a többi ajánlathoz viszonyítva lényegesen alacsonyabb összegben határozta meg az ellenszolgáltatás értékét. Erre tekintettel kérte kérelmező azon objektív alapú indoklását, mely a becsült értékhez képest alacsonyabb árat alapozott meg.
Kérelmező ezen indokláskérésnek úgy tett eleget, hogy az ajánlati árat képező számos tételt, illetve tételcsoportot ismertetett úgy, hogy csatolta a beszállítói árajánlatokat, tárgyi eszköz nyilvántartását, munkaügyi iratait, a teljesítés várható eredményességére vonatkozó számításokat és a teljesítés kivételesen kedvező körülményeit. Ajánlatkérő erre az indoklásra alapította döntését.
A Döntőbizottság jelen közbeszerzési eljárás vizsgálata során megállapította, hogy ajánlatkérő indokláskérési felhívásában nem jelölte meg konkrétan azon általa lényegesnek tartott ajánlati elemeket, melyek tekintetében indoklást kért kérelmezőtől.  DöA ntőbizottság arra a megállapításra jutott, hogy ajánlatkérő e magatartása következében kérelmezőnek nem volt lehetősége arra, hogy valóban a lényeges ajánlati elemekre adjon objektív alapú indoklást az ajánlatkérő számára, ami megfelelő alapot nyújtott volna ajánlatkérő jogszerű döntéséhez.
A Döntőbizottság a kérelmező által kifogásolt – a Kbt. 86.§ (2) bekezdése szerinti – tájékoztatás kérés elmulasztása kapcsán megállapítja, hogy e tájékoztatás kérés ajánlatkérőnek csupán lehetősége, de nem kötelezettsége az eljárásban. Ajánlatkérő megítélésén múlik, hogy szükségesnek tartja-e az adott helyzetben a tájékoztatás kérés alkalmazását vagy sem. Jelen esetben ajánlatkérő nem ítélte szükségesnek a kérelmező indoklását követően az ajánlati elemre vonatkozó tájékoztatás kérést, ezért Döntőbizottság e kérelmi elem vonatkozásában kérelmező kérelmét elutasítja.
Fentiek alapján Döntőbizottság megállapította, hogy ajánlatkérő megsértette a Kbt. 81. § (3) bekezdését figyelemmel a Kbt. 86. § (1) bekezdésére és ezáltal kérelmező ajánlatának a Kbt. 86. §-ára alapított 88. § (1) bekezdés g) pontja szerinti érvénytelenségét kimondó döntése sem megalapozott, ezért a kérelemnek e részben Döntőbizottság helyt adott.
A Döntőbizottság megállapította, hogy ajánlatkérő érvénytelenséget kimondó döntése nem tekinthető megalapozottnak, mivel a kérelmező által kiemelt ajánlati tartalmi elemek több esetben sem minősülnek a kérdés vizsgálatában lényeges elemeknek (például aknafedlapok, aknafenék-elemek, szűkítőelemek, elágazó idomok). Miután a lényeges elemeket ajánlatkérő nem jelölte meg, ennek hiányát nem értékelheti a kérelmező terhére. Több esetben bebizonyosodott továbbá, hogy az ajánlatkérő megállapításai tévedésen alapultak (például a beszállítói árajánlatok és a tételes költségvetés tételei nem voltak azonosak). Az elutasítás indokaként megjelölt „dúcolás” tekintetében olyan műszaki felszereltség meglétét vitatta az ajánlatkérő, amely legfeljebb a műszaki alkalmasságnak lehetett volna tárgya, de a kirívóan alacsony ellenszolgáltatás vizsgálatával nincs összefüggésben. Más tételekben (például csatornaépítés munkadíja) megfelelő indok nélkül nem fogadta el ajánlatkérő azt a tényt, hogy a kérelmező saját munkavállalóival kíván teljesíteni, a csatolt munkaszerződések pedig igazolták a bérköltségeket.
Erre tekintettel a Döntőbizottság megállapította, hogy ajánlatkérő nem megalapozott döntés eredményeként hozta meg kérelmező ajánlatának érvénytelensége vonatkozásában eljárást lezáró döntését.
A Döntőbizottság megállapította, hogy nem alapos másodrendű kérelmezőnek a nyertes ajánlattevőre vonatkozó kérelmi eleme.
Ajánlatkérő az ajánlati felhívás VI.3.10) pontjában előírta, hogy az ajánlattevőnek meg kell jelölnie az ajánlatában, ha az ajánlattevő által a szerződés teljesítéséhez a közbeszerzés értékének 10%-át meghaladó mértékben igénybe kíván venni alvállalkozót, illetve a közbeszerzésnek azt a részét, amellyel összefüggésben az ajánlattevő harmadik személlyel szerződést fog kötni, e szervezet (személy) meghatározása nélkül.
A Kbt. szabályozása értelmében – a 71. § (1) bekezdés alapján – az ajánlatban – ha ezt az ajánlatkérő az ajánlati felhívásban előírta – meg kell jelölni a közbeszerzésnek azt a részét, amellyel összefüggésben az ajánlattevő harmadik személlyel szerződést fog kötni, e szervezet (személy) meghatározása nélkül, illetőleg az ajánlattevő által a szerződés teljesítéséhez a közbeszerzés értékének tíz százalékát meghaladó mértékben igénybe venni kívánt alvállalkozókat.
A Döntőbizottság a nyertes ajánlat vizsgálata alapján megállapította, hogy a nyertes ajánlattevő e fenti szabálynak eleget tett, mivel az ajánlatában megjelölte, hogy nem vesz igénybe a szerződés teljesítéséhez a közbeszerzés értékének 10 %-át meghaladó mértékben alvállalkozót, azonban az általa megjelölt munkarészekre harmadik személlyel szerződést fog kötni.
A Döntőbizottság álláspontja szerint az a tény, hogy az ajánlattevő megjelölte azokat a munkanemeket, melyek tekintetében 3. személlyel szerződést fog kötni, nem jelenti azt, hogy ezen szerződések értékei meghaladnák a közbeszerzés értékének 10%-át, illetve azt sem, hogy például az egész gravitációs csatorna építést harmadik személlyel végeztetné, ami ajánlattevő nyilatkozatával ellentétes lenne.
A Döntőbizottság megállapította, hogy nem merült fel adat, tény arra vonatkozóan, illetve másodrendű kérelmező sem mutatott fel olyan bizonyítékot, mely azt támasztaná alá, hogy a nyertes ajánlattevő – az ajánlatában foglaltakkal ellentétben – teljesítése során a közbeszerzés értékének 10%-át meghaladó mértékben alvállalkozót kíván bevonni.
A Döntőbizottság megjegyzi, hogy e tény fennállta csak és kizárólag a teljesítés során vizsgálható.
Fentiekre tekintettel Döntőbizottság másodrendű kérelmező e kérelmi elemét, mint megalapozatlant elutasította.
A Döntőbizottság először megvizsgálta – harmadrendű kérelmező által kifogásolt – a nyertes ajánlattevő üzemeltetési költség körében megajánlott 18 500 000 Ft-os ajánlati ár megalapozottságát.
A Kbt. 87. § (1) bekezdése alapján, ha az ajánlatnak a bírálati részszempontok szerinti valamelyik tartalmi eleme lehetetlennek vagy túlzottan magas vagy alacsony mértékűnek, illetőleg kirívóan aránytalannak értékelt kötelezettségvállalást tartalmaz, az ajánlatkérő az érintett ajánlati elemekre vonatkozó adatokat, valamint indokolást köteles írásban kérni. Az ajánlatkérőnek erről a kérésről a többi ajánlattevőt egyidejűleg, írásban értesítenie kell. A (2) bekezdés értelmében az ajánlatkérő az indokolás és a rendelkezésére álló iratok alapján köteles meggyőződni az ajánlati elemek megalapozottságáról, teljesíthetőségéről, ennek során az ajánlattevőtől írásban tájékoztatást kérhet a vitatott ajánlati elemekre vonatkozóan. A (3) bekezdés kimondja, hogy az ajánlatkérő köteles érvénytelennek nyilvánítani az ajánlatot, ha nem tartja elfogadhatónak és a gazdasági ésszerűséggel összeegyeztethetőnek az indokolást.
A Kbt. fenti rendelkezései alapján ajánlatkérő köteles indokolást kérni, ha az ajánlat túlzottan alacsony mértékű kötelezettségvállalást tartalmaz. Ajánlatkérő jelen közbeszerzési eljárás során nem élt ezzel a törvényi kötelezettséggel ugyanis a nyertes ajánlatában megjelölt üzemeltetési költséget nem minősítette túlzottan alacsonynak.
A Döntőbizottságnak abban a kérdésben kellett állást foglalnia, hogy jogszerűen mellőzte-e ajánlatkérő a magyarázatkérést.
A becsatolt ajánlatok alapján megállapítható volt, hogy az ajánlatkérő nem részletezte tételes költségvetésében az árjellegű, bírálati részszempont tartalmi elemének felépítését, hanem ajánlattevőktől egyösszegű megajánlást várt el. Másodrendű kérelmező ajánlata 8 395 800 Ft-os – melyre ajánlatkérő magyarázatot is kért –, míg a többi ajánlattevők ajánlata 15–24,85 M Ft közötti kötelezettségvállalást tartalmazott. Harmadrendű kérelmező ajánlata 24 M Ft összegű üzemeltetési költséget tartalmazott. A fentiek alapján egyértelműen megállapítható, hogy egy ajánlattevő tett a többi ajánlattól jóval alacsonyabb ajánlatot az üzemeltetésre, míg a többi ajánlattevő üzemeltetési költsége 15–24,85 M Ft között szóródott.
Önmagában ezek a kötelezettségvállalások is arra engednek következtetni, hogy túlzottan alacsony vállalásról nincs szó. Magyarázatot ugyanis nem az alacsony esetén, hanem a túlzottan alacsony vállalás esetén kell kérnie az ajánlatkérőnek. Továbbá akkor tekinthető a vállalás túlzottan alacsonynak, ha a megadott mértékben nem lehetséges a teljesítés, vagy legalább is ennek a veszélye fennáll. Döntőbizottság nem osztotta harmadrendű kérelmezőnek a túlzottan alacsony mértékű vállalással kapcsolatos véleményét, illetve annak alátámasztására végzett számításait.
A Döntőbizottság elfogadta ajánlatkérő és egyéb érdekelt azon hivatkozását, hogy az üzemeltetési költséget alapvetően az alkalmazott gépek és berendezések (melyek ajánlattevő választásán múlnak) energia és a szükséges vegyszer költsége befolyásolta. A korszerű és feltehetően drágább berendezések kisebb energia és vegyszer felhasználásúak, ezért az üzemeltetésük is olcsóbb, míg a gépek karbantartását, szervizelését az ajánlattevők nem az üzemeltetési költségben, hanem más tételsoron – a bérleti, vagy egyéb közvetlen költségek között – állították be. Megfelelő biztosítékként ajánlatkérő jóteljesítési biztosítékot követelt meg, amelyet a nyertes ajánlattevő vállalt. Mindezek ajánlatkérő számára meggyőzően alátámasztották, hogy az üzemeltetési költség mértéke nem minősül túlzottan alacsonynak, így magyarázatot nem kellett kérnie.
A Döntőbizottság a becsatolt dokumentumokból megállapította, hogy jogszerű volt ajánlatkérő azon döntése, mely alapján nem kért indoklást a nyertes Alterra Kft. üzemeltetési költségének mértékét illetően, ezért e kérelmí elem vonatkozásában a Döntőbizottság a kérelmet megalapozatlannak minősítette.
A Döntőbizottság megállapította, hogy az első rendű, a másodrendű és a harmadrendű kérelmezők részéről a Kbt. 90. § (1) bekezdésére és 91. § (1) bekezdésére alapított ajánlatkérői jogsértés megalapozatlan. Fenti rendelkezések az összességében legelőnyösebb ajánlat kiválasztásáról, a megadott pontszámokkal történő értékeléséről, illetve az eljárás nyerteséről adnak iránymutatást.
Jelen jogorvoslati eljárásban kérelmezők az ajánlatok érvénytelenségét illetve érvényességét támadták, az érvényes ajánlatok értékelése pedig már következménye az előbbieknek. Ajánlatkérő az általa érvényesnek tekintett ajánlatokat értékelte és a nyertes kiválasztása a jogszabályi rendelkezéseknek megfelelően történt a felhívásban meghatározott bírálati szempont alapján. A jogsértő magatartást az érvényesség megállapítása körében követte el az ajánlatkérő, így az értékelendő érvényes ajánlatok köre is eltérő lehet egy esetleges ismételt értékelés során. Előbbiekre tekintettel a Döntőbizottság jogsértést az értékelés tekintetében nem állapított meg.
A Döntőbizottság megjegyzi, hogy mind az első rendű, mind a másodrendű kérelmező az eljárás során nem tudott olyan többlet tényállási elemet bemutatni, mely a tételes jogsértésen felül alapelvi jogsérelem fennállását is megalapozná.
Harmadrendű kérelmezőnek – az első rendű és a másodrendű kérelmező más indokon alapuló érvénytelensége vonatkozásában előterjesztett – kérelmi eleme kapcsán Döntőbizottság kérelmező ügyfélképességet vizsgálta.
A Kbt. 323. § (1) bekezdése kimondja, hogy kérelmet nyújthat be az olyan ajánlattevő, részvételre jelentkező vagy egyéb érdekelt (a továbbiakban: kérelmező), akínek jogát vagy jogos érdekét az e törvénybe ütköző tevékenység vagy mulasztás sérti vagy veszélyezteti.
A Döntőbizottság megállapította, hogy sem a kérelemben, sem a tárgyaláson a harmadrendű kérelmező nem tudott olyan tény, körülményt megnevezni, amely első rendű és másodrendű kérelmező ajánlatának az ajánlatkérő által megállapított okokon kívüli érvénytelensége vonatkozásában kérelmező jogos érdekét megalapozná, ezért e vonatkozásban az eljárást a Kbt. 325. § (3)–(4) bekezdése alapján megszünteti.
A Kbt. 325. § (3) bekezdése alapján a Közbeszerzési Döntőbizottság a kérelmet – érdemi vizsgálat nélkül – nyolc napon belül végzéssel akkor is elutasítja, ha megállapítja, hogy a kérelem nem az arra jogosulttól származik. A kérelmet érdemi vizsgálat nélkül elutasító végzés ellen a 345. § szerint külön jogorvoslatnak van helye.
A Kbt. 325. § (4) bekezdése értelmében a Közbeszerzési Döntőbizottság az eljárást végzéssel akkor is megszünteti, ha a (3) bekezdés alapján a kérelem érdemi vizsgálat nélküli elutasításának lett volna helye, az elutasítási ok azonban az eljárás megindítását követően jutott a Közbeszerzési Döntőbizottság tudomására. Az eljárást megszüntető végzés ellen a 345. § szerint külön jogorvoslatnak van helye.
A Döntőbizottság az eljárás során 2006. október 9-én ideiglenes intézkedést alkalmazott, melyben a szerződéskötést megtiltotta.
A Döntőbizottság a Kbt. 325. § (3) és (4) bekezdésére tekintettel, a jogorvoslati eljárást – harmadrendű kérelmező tekintetében az ügyfélképesség hiányában előterjesztett kérelmi elem vonatkozásában – megszüntette.
A Döntőbizottság a Kbt. 318. § (1) bekezdésében meghatározott hatáskörében eljárva a fenti indokok alapján a másodrendű és harmadrendű kérelmező megalapozatlan kérelmi elemeit a Kbt. 340. § (2) bekezdés a) pontja alapján elutasította.
A Döntőbizottság a Kbt. 318. § (1) bekezdésében meghatározott hatáskörében eljárva a Kbt. 340. § (2) bekezdés e) pontja alapján a fenti indokokra tekintettel első rendű kérelmező jogorvoslati kérelmének teljes egészében, míg másodrendű kérelmező jogorvoslati kérelmének részben helyt adott és megállapította, hogy az ajánlatkérő megsértette a Kbt. fentiekben meghatározott rendelkezését, ezért az eljárást lezáró döntését megsemmisíti.
A Kbt. 340. § (1) bekezdése értelmében a Döntőbizottság a jogkövetkezményeket együttesen is alkalmazhatja, e rendelkezés alapján a Döntőbizottság a Kbt. 340. § (3) bekezdés e) pontja szerint bírságot szabott ki.
A Kbt. 341. § (3) bekezdése szerint a Közbeszerzési Döntőbizottság annak eldöntésében, hogy indokolt-e a bírság kiszabása, illetőleg a bírság összegének megállapításában az eset összes körülményét – így különösen a jogsérelem súlyát, a közbeszerzés tárgyát és értékét, a jogsértésnek a közbeszerzési eljárást lezáró döntésre gyakorolt befolyását, az e törvénybe ütköző magatartás ismételt tanúsítását, a jogsértőnek az eljárást segítő együttműködő magatartását – veszi figyelembe. A bírság összegének megállapításakor figyelembe kell venni azt is, ha a jogsértés nyilvánvalóan szándékos volt.
A Kbt. 341. § (4) bekezdése szerint a 340. § (3) bekezdésének e)  pontja, valamint (4)–(6) bekezdése szerinti bírság mértéke a közbeszerzés értékének legfeljebb harminc százaléka lehet.
A Döntőbizottság jelen esetben a bírság kiszabását indokoltnak tartotta a jogsértés megállapítása mellett, tekintettel arra, hogy ajánlatkérő alapelvi rendelkezést sértett, ami súlyosan jogsértő magatartásnak minősül, továbbá érvényes ajánlatot az értékelésből kizárt, illetve megalapozatlan döntést hozott több ajánlat érvényessége kapcsán.
A Döntőbizottság a bírság összegének meghatározásánál tekintettel volt a beszerzés magas értékére és arra is, hogy a jogsértés – az ajánlatkérői együttműködő magatartásra tekintettel – reparálható volt és e tényeket együttesen értékelve a bírság összegét 1 000 000 Ft-ban állapította meg.
A Kbt. 340. § (2) bekezdés f) pontja, illetve a 341. § (6) bekezdése alapján rendelkezett a költségek viseléséről.
Másodrendű kérelmező nem igazolta az eljárás során felmerült költségeit (ügyvédi díj), így a Döntőbizottság a Kbt. 341. § (6)–(7) bekezdése alapján is csak az ígazgatási szolgáltatási díj tekintetében döntött a költségek viseléséről.
A bírósági jogorvoslatot a Kbt. 346. § (1) bekezdése, valamint – a Kbt. 325. § (4) bekezdésére figyelemmel – a Kbt. 345. §-a biztosítja.

Budapest, 2006. november 20.

Dr. Szvetnik Ágnes s.k.,	Kalmárné Diósy Ildikó s.k.,
    közbeszerzési biztos 	közbeszerzési biztos

Dr. Biró Judit sk.
közbeszerzési biztosA KÖZBESZERZÉSI DÖNTŐBIZOTTSÁG HATÁROZATAI


		</pre>
	
    </div>






		</div>

	</div>

	
<div id="footer">
	<div class="wrap">
		<div>
			<div class="f1">
				<ul class="share">
					<li><a href="https://twitter.com/K6_TW">O<em>T</em></a></li>
					
					<li><a href="http://www.facebook.com/pages/K%C3%B6zbeszerz%C3%A9si-Hat%C3%B3s%C3%A1g/100693676739630">O<em>f</em></a></li>
					
				</ul>

				<div class="impressum">
					<a href="/">Főoldal</a>&nbsp;&nbsp;/&nbsp;
					<a href="/sitemap/">Oldaltérkép</a>&nbsp;&nbsp;/&nbsp;
					<a href="/mutat/775/">Impresszum</a>&nbsp;&nbsp;/&nbsp;
					<a href="/mutat/1241/">Adatvédelem</a>
				</div>

			</div>
			<div class="f2">
				<h2>Kiemelt oldalaink</h2>
				<ul>
					<li><a href="/magunkrol/elerhetosegek/" >Elérhetőségek</a></li><li><a href="/jogorvoslat/tudnivalok/" >Jogorvoslati tudnivalók </a></li><li><a href="/adatbazis/keres/tanacsado/" >Hivatalos közbeszerzési tanácsadók</a></li>
				</ul>
			</div>
			<div class="f3">
				<h2>Legnépszerűbb</h2>
				<ul>
					<li><a href="/adatbazis/keres/hirdetmeny/" >Hirdetmények</a></li><li><a href="/adatbazis/keres/dbhatarozat/" >Döntőbizottsági határozatok</a></li><li><a href="/adatbazis/keres/tajekoztato/" >Ajánlások, tájékoztatók</a></li>
				</ul>		
			</div>

			<div class="f4">
				<h2>Hasznos linkek</h2>
				<ul>
					

					

				</ul>		
			</div>

		</div>
		<div>
			<div class="f1">

				<div id="portlet_footer_logo">
					<div>
						<img alt="" src="/public/images/cimer.png">
						<h3>Közbeszerzési <br>Hatóság</h3>
					</div>
				</div>
				<div id="portlet_evhonlapja">
					<div>
						<a href="/mutat/1288/"><img src="/public/images/evhonlapja/ev1.png" alt="Az év honlapja különdíj - 2012" /></a>
					</div>
				</div>

			</div>
			<div class="f2">
				<div id="portlet_footer_address">
					<div>
						<span class="address">1026 Budapest, Riadó u. 5.</span>
						<a href="http://goo.gl/maps/urPc" target="_blank" class="map">Térkép megnyitása Google Maps-en</a><br />
						<a href="mailto:kapcsolat (kukac) kt.hu" class="email">kapcsolat (kukac) kt.hu</a>
					</div>
				</div>
			</div>
			<div class="f3">
				<div id="portlet_footer_ugyfel">
					<div>
						<strong>Hivatali munkarend</strong> <br />
						<span>hétfő–csütörtök:</span> 8:00–16:30 <br />
						<span>péntek:</span> 8:00–14:00
					</div>
				</div>
			</div>
		</div>

	</div>
</div>
	

	
	<script type="text/javascript" src="/public/js/libs/modernizr-2.0.6.min.js"></script>
	<script type="text/javascript" src="/public/js/libs/jquery.min.js"></script>
	<script type="text/javascript" src="/public/js/libs/jquery.scrollTo-min.js"></script>
	<script type="text/javascript" src="/public/js/libs/jquery.cookie.js"></script>
	
<script type="text/javascript" src="/public/js/libs/jquery.scrollTo-min.js"></script>

	
	<script type="text/javascript" src="/public/js/script.js?v=20161224195708"></script>
	<script type="text/javascript" src="/public/ladybugTracker/js/ladybugTracker-light.js"></script>
	
	
	

		<script type="text/javascript">

	 var _gaq = _gaq || [];
	 _gaq.push(['_setAccount', 'UA-30935263-1']);
	 _gaq.push(['_trackPageview']);

	 (function() {
	   var ga = document.createElement('script'); ga.type = 'text/javascript'; ga.async = true;
	   ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
	   var s = document.getElementsByTagName('script')[0]; s.parentNode.insertBefore(ga, s);
	 })();

	</script>
</body>
</html>
