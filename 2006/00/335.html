<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<!--[if lt IE 7]> <html xmlns="http://www.w3.org/1999/xhtml" xml:lang="hu" lang="hu" class="no-js ie6"> <![endif]-->
<!--[if IE 7]>    <html xmlns="http://www.w3.org/1999/xhtml" xml:lang="hu" lang="hu" class="no-js ie7"> <![endif]-->
<!--[if IE 8]>    <html xmlns="http://www.w3.org/1999/xhtml" xml:lang="hu" lang="hu" class="no-js ie8"> <![endif]-->
<!--[if gt IE 8]><!--> <html xmlns="http://www.w3.org/1999/xhtml" xml:lang="hu" lang="hu"> <!--<![endif]-->


<head>
	<title>Közbeszerzési Hatóság - Címlap</title>
	
	<meta http-equiv="content-type" content="text/html; charset=utf-8" />
	<meta name="description" content="" />
	<meta name="keywords" content="" />
	<meta http-equiv="X-UA-Compatible" content="IE=edge,chrome=1" />
	<meta name="viewport" content="width=device-width,minimum-scale=1.0,maximum-scale=1.0,initial-scale=1.0,user-scalable=no" />
	
	<link rel="alternate" type="application/rss+xml" title="KT portál friss anyagai" href="/rss/" />

	
	<link rel="stylesheet" type="text/css" href="/public/css/fonts.css?v=20161224195110" media="screen, print"/>
	<link rel="stylesheet" type="text/css" href="/public/css/layout.css?v=20161224195110" media="screen"/>
	


	
	<link rel="stylesheet" type="text/css" href="/public/css/reset.css" media="screen"/>
	<link rel="stylesheet" type="text/css" href="/public/css/style.css?v=20161224195110" media="screen, print" />
	<link rel="stylesheet" type="text/css" href="/public/css/ie8.css?v=20161224195110" media="screen"/>
	<link rel="stylesheet" type="text/css" href="/public/css/print.css?v=20161224195110" media="print"  />
	
	
	


	<link rel="profile" href="http://microformats.org/profile/hcard" />
	<link rel="shortcut icon" href="/public/images/favicon.ico" />
	
	

	<!--[if lt IE 9]>
		<script src="/public/js/libs/selectivizr.min.js"></script>
	<![endif]-->

	
</head>

<body class="article">

	<div id="fb-root"></div>
	<script>(function(d, s, id) {
	  var js, fjs = d.getElementsByTagName(s)[0];
	  if (d.getElementById(id)) return;
	  js = d.createElement(s); js.id = id;
	  js.src = "http://connect.facebook.net/hu_HU/all.js#xfbml=1";
	  fjs.parentNode.insertBefore(js, fjs);
	}(document, 'script', 'facebook-jssdk'));</script>


	<a name="content"></a>

	
	<div id="bookmarks" class="anonim">
	<div class="wrap">
		<div class="inner">

			
			<h1>Könyvjelzőim</h1>

		
				
			<p>A regisztrált és bejelentkezett felhasználók itt férhetnek hozzá a korábban könyvjelzővel megjelölt hírekhez.</p>
			<p><small>Ha ön is szeretné figyelemmel kísérni számítógépén és okostelefonján a közbeszerzésekkel kapcsolatos híreket, változásokat, nincs más dolga, mint regisztrálni.</small></p>
			<p class="buttons"><a href="/felhasznalo/regisztracio/" class="btn">Szeretnék Regisztrálni</a> <a href="#" class="btn close">Mégsem</a></p>

			<img src="/public/images/bg/bookmarks-nonlogin.png" alt="" />

			<span class="close">(FX)</span>


		


		</div>
		<div class="menu">
			
			<ul class="clearfix">
				
			</ul>
		</div>
	</div>

	<div id="handle"><img src="/public/images/bg/bookmarks-handle.png" alt="" /></div>

</div>
	<div id="oldbrowser">
	<p>
		Az Internet Explorer Ön által használt változatát<br /> a Közbeszerzési Hatóság portálja nem támogatja.
	</p>	
	<p class="small">Kérjük töltse le az alábbi böngészők friss verzióját.</p>

	<hr />
	<table>
		<tr>
			<td>
				<a target="_blank" href="http://www.microsoft.com/hun/windows/internet-explorer/">
					<img src="/public/images/buttons/oldbrowser/ie.png" alt="Internet Explorer" />
					<span>Internet Explorer</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.google.com/chrome/?hl=hu">
					<img src="/public/images/buttons/oldbrowser/chrome.png" alt="Google Chrome" />
					<span>Google Chrome</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.mozilla-europe.org/hu/firefox/">
					<img src="/public/images/buttons/oldbrowser/ff.png" alt="Mozilla Firefox" />
					<span>Mozilla Firefox</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.apple.com/hu/safari/download/">
					<img src="/public/images/buttons/oldbrowser/safari.png" alt="Safari" />
					<span>Safari</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.opera.com/">
					<img src="/public/images/buttons/oldbrowser/opera.png" alt="Opera" />
					<span>Opera</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			
		</tr>
	</table>
	<hr />

	<p class="sec">Your browser is no longer supported. </p>
	<p class="small">Please download a modern browser from above.</p>

	<p class="legal">
		Közbeszerzési Hatóság | <a href="mailto:kapcsolat@kt.hu">kapcsolat@kt.hu</a>
	</p>
</div>
	<a href="#top" id="backtotop">vissza a lap <br />tetejére</a>


<div id="quicksearch">
	<div class="wrap">
		
		<form action="/adatbazis/gyorskereses/" method="GET">
			<fieldset>

				

				<input type="hidden" name="tipus" value="tartalom" />
				

				<input type="text" name="q" placeholder="Keresés hírekben, cikkekben, publikációkban" />
				<button type="submit">Keresés</button>
				<button type="button" class="close">Fu</button>

				<h2>Részletes keresés az egyes témakörökben</h2>
				
				<ul>
					<li><a href="/keres/">Hírek, cikkek, publikációk</a></li>
					<li><a href="/adatbazis/keres/tajekoztato/">Ajánlások, tájékoztatók, útmutatók</a></li>
					<li><a href="/adatbazis/keres/ajanlatpublikaciok/">Ajánlatkérői publikációk</a></li>
					<li><a href="/adatbazis/keres/ajanlatkero/">Bejelentkezett ajánlatkérők</a></li>
				</ul>
				<ul>
					<li><a href="/adatbazis/keres/dbhatarozat/">Döntőbizottsági és bírósági határozatok</a></li>
					<li><a href="/adatbazis/keres/ebitelet/">Európai Bíróság ítéletei</a></li>
					<li><a href="/adatbazis/keres/tanacsado/">Hivatalos közbeszerzési tanácsadók</a></li>
					<li><a href="/adatbazis/keres/hirdetmeny/">Közbeszerzési Értesítő</a></li>
				</ul>
				<ul>
					<li><a href="/adatbazis/keres/oktatas/">Közbeszerzési oktatás</a></li>
					<li><a href="/adatbazis/keres/ajanlattevo/">Minősített ajánlattevők</a></li>
					<li><a href="/nyilvantartas/tanacsado/lista/">Felelős akkreditált közbeszerzési szaktanácsadók jegyzéke</a></li>
					<li><a href="/nyilvantartas/hntdontes/lista/">Hirdetmény nélküli eljárásokkal kapcsolatos döntések</a></li>
				</ul>

				<button type="button" class="closeup">panel elrejtése ↑</button>


			</fieldset>
		</form>
	</div>
</div>





<div id="bc">
	<ul>
		
		<li>
			
			Címlap
			
		</li>
		
	</ul>
	<button type="button"><span>Menü kibontása</span>w</button>
</div>
<div id="menu">
	<div id="evhonlapja" class="slowanim"><a href="/mutat/1288/">Különdíjas a www.kozbeszerzes.hu!</a></div>
	<div class="wrap">
		<div id="mainMenu">
			<div id="logo">
				
				<h1><a href="/">
					KÖZBESZERZÉSI
					HATÓSÁG
				</a></h1>
				
			</div>

			<ul id="langSel">
				<li><a href="/nyelvi-verziok/english/">English</a></li>

			</ul>

			<ul class="iconmenu">
				<li ><a href="/"><em>F</em><b>H</b><span>Főoldal</span></a></li>
				<li class="search"><a href="/keres/"><em>F</em><b>S</b><span>Keresés</span></a></li>
				<li><a href="/sitemap/"><em>F</em><b>s</b><span>Oldaltérkép</span></a></li>
				<li><a href="/gyik/?c=4"><em>F</em><b>M</b><span>Súgó</span></a></li>
				<li><a href="/kapcsolatok/kapcsolatfelvetel/"><em>F</em><b>E</b><span>Kapcsolat</span></a></li>
				
				<li class="accessibility"><a href="/felhasznalo/valtas/vakbarat/" title="Akadálymentes változat"><em>O</em><b>v</b><span>Akadálymentes</span></a></li>
				
			</ul>
		
			<ul class="usermenu">
				<li class="hi"><a href="/felhasznalo/belepes/">Belépés</a> / <a href="/felhasznalo/regisztracio/">Regisztráció</a></li>
				<li class="hi small"><a href="/felhasznalo/emlekezteto/">Jelszó-emlékeztető</a></li>
			</ul>
		
		
		</div>
		<div id="subMenu">
			
			<div>
				<h2><a href="#top">Hatóság</a></h2>
				<ul>
					
					<li ><a href="/magunkrol/bemutatkozas">Bemutatkozás</a></li>
					
					<li ><a href="/magunkrol/szervezeti-felepites">Szervezeti felépítés</a></li>
					
					<li ><a href="/magunkrol/kozbeszerzesek-tanacsa">Közbeszerzések Tanácsa </a></li>
					
					<li ><a href="/magunkrol/dontobizottsag">Döntőbizottság</a></li>
					
					<li ><a href="/magunkrol/kozerdeku-adatok">Közérdekű adatok</a></li>
					
					<li ><a href="/magunkrol/elerhetosegek">Elérhetőségek</a></li>
					
					<li ><a href="/magunkrol/egyuttmukodesi-megallapodasok">Együttműködések</a></li>
					
					<li ><a href="/magunkrol/allasajanlatok">Állásajánlatok</a></li>
					
				</ul>
			</div>
			
			<div>
				<h2><a href="#top">Jogorvoslat</a></h2>
				<ul>
					
					<li ><a href="/jogorvoslat/tudnivalok">Tudnivalók</a></li>
					
					<li ><a href="/jogorvoslat/jogorvoslati-kerelmek-listaja">Kérelmek</a></li>
					
					<li ><a href="/jogorvoslat/hatarozatok-listaja">Határozatok</a></li>
					
					<li ><a href="/jogorvoslat/targyalasi-naptar">Tárgyalási naptár</a></li>
					
					<li ><a href="/jogorvoslat/kozlemenyek">Közlemények</a></li>
					
				</ul>
			</div>
			
			<div>
				<h2><a href="#top">Jogi háttér</a></h2>
				<ul>
					
					<li ><a href="/jogi-hatter/hazai-szabalyozas">Hazai szabályozás</a></li>
					
					<li ><a href="/jogi-hatter/eu-s-szabalyozas">EU-s szabályozás</a></li>
					
					<li ><a href="/jogi-hatter/hirdetmenyekk">Hirdetmények</a></li>
					
					<li ><a href="/jogi-hatter/europai-birosag-iteletei">Európai Bíróság ítéletei</a></li>
					
					<li ><a href="/jogi-hatter/eu-s-hatteranyagok">EU-s háttéranyagok</a></li>
					
					<li ><a href="/jogi-hatter/ppn">PPN</a></li>
					
					<li ><a href="/jogi-hatter/jogalkalmazas-elosegitese">Jogalkalmazás elősegítése</a></li>
					
				</ul>
			</div>
			
			<div>
				<h2><a href="#top">Tevékenységek</a></h2>
				<ul>
					
					<li ><a href="/tevekenysegek/eves-beszamolo">Éves beszámoló</a></li>
					
					<li ><a href="/tevekenysegek/kozbeszerzesi-oktatas">Közbeszerzési oktatás</a></li>
					
					<li ><a href="/tevekenysegek/nyilvantartasok-vezetese">Nyilvántartások vezetése</a></li>
					
					<li ><a href="/tevekenysegek/szerzodes-ellenorzes">Szerződés-ellenőrzés</a></li>
					
					<li ><a href="/tevekenysegek/kozbeszerzesi-etikai-kodex">Közbeszerzési Etikai Kódex</a></li>
					
					<li ><a href="/tevekenysegek/konferenciak">Konferenciák</a></li>
					
					<li ><a href="/tevekenysegek/nemzetkozi-kapcsolattartas">Nemzetközi kapcsolattartás</a></li>
					
					<li ><a href="/tevekenysegek/kozbeszerzesi-statisztikak">Közbeszerzési statisztikák</a></li>
					
				</ul>
			</div>
			
			<div>
				<h2><a href="#top">Kapcsolatok</a></h2>
				<ul>
					
					<li ><a href="/kapcsolatok/tanusito-vedjegyek">Tanúsító védjegyek</a></li>
					
					<li ><a href="/kapcsolatok/kapcsolatfelvetel">Kapcsolatfelvétel</a></li>
					
				</ul>
			</div>
			
		</div>
	</div>
</div>


	

	<div class="container article">

		
		<div class="wrap">
			
    
    <div class="lead">
        <h1></h1>

            <table class="ertesitofej">
                <tr>
                    <th>Közbeszerzési Értesítő száma:</th>
                    <td>2006/8</td>
                </tr>
                <tr>
                    <th>Beszerzés tárgya:</th>
                    <td></td>
                </tr>
                <tr>
                    <th>Hirdetmény típusa:</th>
                    <td>Bírósági határozat KÉ</td>
                </tr>
                <tr>
                    <th>Eljárás fajtája:</th>
                    <td></td>
                </tr>
                <tr>
                    <th>Közzététel dátuma:</th>
                    <td>2006.01.18.</td>
                </tr>
                <tr>
                    <th>Iktatószám:</th>
                    <td>0335/2006</td>
                </tr>
                <tr>
                    <th>CPV Kód:</th>
                    <td></td>
                </tr>
                <tr>
                    <th>Ajánlatkérő:</th>
                    <td></td>
                </tr>
                <tr>
                    <th>Teljesítés helye:</th>
                    <td></td>
                </tr>
                <tr>
                    <th>Ajánlattételi/részvételi jelentkezési határidő:</th>
                    <td></td>
                </tr>
                <tr>
                    <th>Nyertes ajánlattevő:</th>
                    <td></td>
                </tr>
                <tr>
                    <th>Ajánlatkérő típusa:</th>
                    <td></td>
                </tr>
                <tr>
                    <th>Ajánlatkérő fő tevényeségi köre:</th>
                    <td></td>
                </tr>
				<tr>
					<th>Letöltés:</th>
					<td>
						<a href="/ertesito/pdf/portal_0335_2006/" target="_blank">Hirdetmény letöltése PDF formátumban</a>
					</td>
			    </tr>
                
            </table>

    </div>



    <div class="content hirdetmenytartalom">
	
		<pre>
		####8-E.rtf#### 

FŐVÁROSI BÍRÓSÁG (0335/2006)

25.K.33.653/2004/5.

A bíróság a dr. Vinkler Orsolya jogi előadó által képviselt Magyar Posta Rt. Beszerzési és Ellátási Szolgáltató Központ (1036 Budapest, Árpád fejedelem útja 79.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntőbizottság (1024 Budapest, Margit körút 85.) alperes ellen közbeszerzési ügyben hozott (hivatkozási szám: D. 554/11/2004.) – közigazgatási határozat felülvizsgálata iránti perében meghozta a következő

ÍTÉLETET:

A bíróság a felperes keresetét elutasítja.
Kötelezi a bíróság a felperest, hogy a Fővárosi Illetékhivatal felhívására fizessen meg az államnak 15 000 forint, azaz tizenötezer forint kereseti illetéket.
Kötelezi továbbá a bíróság a felperest, hogy 15 nap alatt fizessen meg az alperesnek 20 000 forint, azaz húszezer forint perköltséget.
Az ítélet ellen a kézbesítéstől számított 8 nap alatt fellebbezésnek van helye, amelyet ennél a bíróságnál kell a Fővárosi Ítélőtáblához címezve előterjeszteni.

INDOKOLÁS

A Pécsi Főposta épülete 1903-ban épült, és az elmúlt száz évben komolyabb szerkezeti beavatkozást az épületen nem végeztek. 2003 évben az épület belső terét felújították. Létszámnövekedés miatt felmerült az igény a tetőtér beépítésére, ezért statikai szakvéleményt készíttettek. A 2003. december 18-án kelt statikai szakvélemény szerint az épület tetőszerkezetén nagyon sok helyen beázás nyomai láthatók, amit nem javítottak ki időben, és a gombakártevő jelentős mértékű, helyenként teljes pusztítást okozott. A szakvélemény 4.1. pontjában tett megállapítás szerint, a hosszantartó beázás okozta biológiai károsodási folyamat tovább folytatódik. A fertőzöttség mértéke oly nagy, hogy az egyes elemek cseréje, megerősítése hosszú távra nem ad megoldást. A korábbi javítások is azt igazolják, hogy a fertőzés nem állt meg, a szerkezeti elemek meghibásodása tovább rontja az esővíz elvezetésének felületét, a beázási helyek szaporodnak, a leázási felületek egyre nőnek. A károsító lánc kialakulása azt jelzi, hogy régóta tartó folyamatos beázás volt a biológiai károsítás oka. A tető teljes átépítése, felújítása halaszthatatlanná vált. A tartószerkezeti elemek teherbíró képessége egyre csökkent, egyes esetekben meg is szűnt. A tetőszerkezet Jókai úti részén azonnali beavatkozást igénylő megerősítésekre van szükség. A tetőt veszélyes állapotúnak kell minősíteni. A 4.2. pontban meghatározott javaslatok szerint a fertőzés mértéke oly szerteágazó, hogy csak a tetőszerkezet teljes átépítésével lehetséges a felújítás elvégzése kiviteli terv alapján, mely kiterjed a külső díszítő elemek levételére, és azok visszahelyezésével kapcsolatos részlettervekre, továbbá a vízelvezetési csomópontok kidolgozására is. Ugyanitt meghatározták az azonnali intézkedést igénylő munkanemeket. A szakvélemény rögzíti, hogy az azonnali munkákat soron kívül, egy hónapon belül el kell végezni. A tetőszerkezet többi részének komplett tervezett felújítását egy éven belül be kell fejezni. A következő tél előtt készen kell lenni a felújítással. Az építési engedélyezési eljáráshoz 2003. december 21-én kelt műszaki leírás szerint, a tartószerkezeti leírásban foglaltakat szem előtt tartva, az épület mielőbbi tetőszerkezeti munkálatait el kell kezdeni. A munka elodázása további súlyos gondokat eredményezhet. Felperes 2004. február 17-én vállalkozási szerződést kötött a Postapalota tetőszerkezet javításának azonnali munkálataira 2004. március 7-i teljesítési határidővel. Felperes 2004. április 22-én nyújtotta be a homlokzati tervek és statikai szakvélemény alapján az építési engedély iránti kérelmet. 2004. április 30-án megrendelte a tetőszerkezet felújításának kiviteli terveit, amely tervek 2004. május 27-én készültek el.
Felperes kezdeményezte a javítási munkák elvégzéséhez szükséges pénzügyi fedezet biztosítását. A 2004. május 5-én kelt levélben rögzítette az előzmények között, hogy a pécsi igazgatósági épület tetőszerkezetén gombafertőzés következtében súlyos statikai problémák merültek fel. A statikai szakvélemény szerint a tető felújítását, a sérült tartószerkezeti elemek cseréjét sürgősen el kell végezni. A veszély ideiglenes elhárítására soron kívül intézkedtek. A tetőszerkezet felújítása céljából a teljes homlokzatot fel kell állványozni, ezért célszerű a munkákkal egyidejűleg a beruházási tervből több éve forráshiány miatt kihúzott homlokzat felújítási munkákat is elvégeztetni. A beruházás megvalósítását két ütemben tervezték megvalósítani. A Jókai utca tető felújítása, a homlokzat életveszélyt jelentő tornyaival 2004 évben, a további munkák az időjárási körülményekre tekintettel 2005 évben valósíthatók meg. Tekintettel arra, hogy az épület tetőjavítási, felújítási munkálatai a 2004. évi beruházási tervben nem szerepeltek, kérte a téma beruházási tervben való felvételét, a beruházási forrás átcsoportosítását, és a közbeszerzési eljárás előkészítését. A 2004. május 10-én kelt átirat szerint a vezérigazgató a szükséges engedélyeket megadta, a forrás átcsoportosítását biztosította, egyben kérte a közbeszerzési eljáráshoz szükséges tendereztetési dokumentáció összeállítását.
2004. május 28-án újabb statikai szakvélemény készült a Pécsi Postaigazgatóság épületének tetőszerkezetéről. A szakvéleményt ugyanaz az építőmérnök készítette, aki a 2003. december 18-án kelt statikai szakvéleményt is. Az újabb szakvélemény visszautal a 2003. november és december hónapokban végzett helyszíni bejárásokra. A statikai szakvélemény részben megismétli a 2003. december 18-i szakvéleményben foglaltakat. Kiegészült azzal, hogy az északkeleti és délkeleti sarkon álló tornyok a főbejárat feletti kiemelés sok vápacsatlakozást eredményezett, mely helyek belső vízelvezetéssel gyűjtik a héjalásról a csapadékvizet, majd a sarkokban, a falon keresztül, a födém felett vezetik ki az esővizet a levezető csatornákba. Ezeken a helyeken mindenhol gombásodás tapasztalható a sok nedvességtől. Az épület körül közlekedőkre veszélyes az itteni állapot. A homlokzati vakolat az átnedvesedéstől felfagyott. A homlokzati párkány vakolatát is megrongálta. A szakvélemény 4.1. pont pontjában foglalt megállapítások ugyancsak megismétlik a korábbi szakvélemény megállapításait, e körben azt is, hogy a tetőt veszélyes állapotúnak kell minősíteni. Ezeken kívül a szakvélemény tartalmazza még, hogy a nyílászárók rögzítése körüli tömedékelési hiányosságok tapasztalhatók. A káva körüli vakolati fellazulást ellenőrizni kell. Az épület külső vakolata a felső részeken felfagyott, a meglazult részeket el kell távolítani, mert az ott közlekedőkre veszélyt jelentenek. A szakvélemény 4.2. pontja ugyancsak megismétli a korábbi szakvéleményben foglalt javaslatokat, beleértve azt is, hogy az azonnali munkákat soron kívül, egy hónapon belül el kell végezni. A tetőszerkezet többi részének komplett tervezett felújítását egy éven belül be kell fejezni. A következő tél előtt készen kell lenni a felújítással. Ezen kívül a javaslat tartalmazza még azt a megjegyzést, hogy a tetőszerkezet életveszélyes állapota (a forgalmas Jókai utcai szárny vápáinál és élszaruinál) veszélyezteti a homlokzati vakolat hullását, és az oromfali Zsolnay kerámiadíszek épségét. Az épület körüli biztonságos közlekedés biztosítása érdekében a vakolat és nyílászáró cseréje is indokolttá vált. A nyílászárók körüli vakolati fellazulást sürgősen ellenőrizni kell. A laza részeket azonnal el kell távolítani a biztonság érdekében. Felperes 2004. június 28-án vette át a postaépület tetőszerkezet és homlokzat felújítási munkáinak engedélyezésére vonatkozó 2004. június 18-án kelt határozatot.
Felperes 2004. július 20-án tájékoztatta az alperest, hogy a Kbt. 225. § (1) bekezdés e) pontjában foglaltak alapján hirdetmény közzététele nélküli tárgyalásos közbeszerzési eljárást indít a pécsi postaigazgatósági épület tetőjavítása, homlokzat felújítása, beszerzése tárgyban. Az eljárásfajta választását felperes azzal indokolta, hogy a beszerzés tárgyát képező ingatlan vonatkozásában 2004. május hónapban statikai szakvéleményt kért, amely a tetőt veszélyes állapotúnak minősítette, és megállapította, hogy a Jókai utcai felőli oldalon azonnali beavatkozás szükséges. Előre nem volt látható, hogy a beázások okozta biológiai fertőzés meggyengítette a szerkezeti elemek teherbírását. Az időjárás miatti beázások okozta javítások nem állították meg a fertőzést, az épület külső vakolata a felső részeken felfagyott, a meglazult részeket el kell távolítani, mert az ott közlekedőkre veszélyt jelentenek. A tetőszerkezet életveszélyes állapota veszélyezteti a homlokzati vakolat hullását, és az oromfali Zsolnay kerámiadíszek épségét. Az épület körüli biztonságos közlekedés biztosítása érdekében a vakolat és a nyílászárók cseréje is indokolttá vált. A szakvélemény szerint a soron kívüli munkákat egy hónapon belül, illetve a tél beállta előtt el kell végezni, a teljes rekonstrukciót pedig egy éven belül be kell fejezni. Mivel a tetőszerkezet gombás fertőzöttsége, a vakolat felfagyása és fellazulása, illetve az ebből eredő veszélyes állapot előre nem volt látható, és az így bekövetkezett rendkívüli helyzet miatt azonnali beavatkozás szükséges, a nyílt, vagy meghívásos közbeszerzési eljárás határidői betarthatatlanok. A bekövetkezett helyzet ugyanakkor nem a felperesi ajánlatkérő mulasztásából, hanem a rendkívüli csapadékos időjárási viszonyokból, illetve a rejtett gombás fertőzésből adódóan állt elő. Felperes a tájékoztató leveléhez mellékelte a 2004. május 28-án kelt statikai szakvéleményt, és az ajánlattételi felhívást. A felhívás f) pontja szerint a tetőjavítás I. ütem: 2004. november 30., míg a tetőjavítás II. üteme (homlokzat felújítás): 2005. július 31-e.
Az alperes elnöke által hivatalból kezdeményezett jogorvoslati eljárásban az alperes 2004. szeptember 13-án kelt D.554/11/2004. szánú határozatában megállapította, hogy a felperes megsértette a Kbt. 225. § (1) bekezdés e) pontját, ezért vele szemben 1 000 000 forint bírságot szabott ki. A határozat indokolása szerint a választott eljárásfajta jogszerű alkalmazásához több törvényi feltétel együttes fennállása szükséges. Bármelyik hiánya a közbeszerzési eljárást nem teszi jogszerűvé. Megállapította, hogy a 2003. december 18-án, és a 2004. május 28-án kelt statikai szakvélemény is rögzítette, hogy a tetőszerkezet Jókai utcai részén azonnali beavatkozást igénylő megerősítésekre van szükség, és a tetőszerkezetet veszélyes állapotúnak kell minősíteni. Ugyancsak rögzítették, hogy az azonnali munkákat, soron kívül, egy hónapon belül el kell végezni, míg a tetőszerkezet többi részének komplett tervezett felújítását egy éven belül be kell fejezni. Rögzítették azt is, hogy a következő tél előtt készen kell lenni a felújításnak. A későbbi szakvélemény lényegében azzal egészült ki, hogy az épület homlokzati felújítását a tetőszerkezet egy évben belüli felújításával együtt kell elvégezni. A tetőszerkezettel szorosan összefüggő homlokzat felújításához, az építési engedélyezési eljáráshoz a tervdokumentáció is készen állt 2003. december 21-én. Felperes előtt tehát már 2003 decemberében ismert volt a tetőszerkezeti munka elvégzésének a szükségessége, ennek ellenére a közbeszerzési eljárás megindításáról csupán 2004. július 20-án intézkedett. A beszerzési igény tehát nem váratlanul következett be. Az alperes megállapította továbbá, hogy felperes a szükséges, gyors intézkedéseket elmulasztotta. A munkák elvégzéséhez szükséges építési engedély iránti kérelmet csak 2004. április 21-én nyújtotta be, és a pénzügyi fedezet biztosítását is csak 2004. május 5-én kezdeményezte. Felperes mulasztó magatartásának eredménye tehát a rendkívüli sürgős helyzet bekövetkezése. Az alperes ezen túl, figyelemmel a minimális törvényi határidőkre, és arra, hogy az eljárás megindításakor a hirdetmények már elektronikusan is feladhatók voltak, megállapította, hogy a hirdetmény közzétételével induló tárgyalásos eljárás minimális időtartama a hirdetmény feladásától számítva 15 nap részvételi jelentkezési, 2-3 nap értékelési, kb. 10 nap ajánlattételi, kb. 5 nap tárgyalási és értékelési, valamint 8 nap szerződéskötési határidő alapján összesen 41 nap. Az így kiszámított, kötelezően és reálisan betartandó határidőkre tekintettel felperesnek lehetősége lett volna részvételi felhívás közzétételével induló tárgyalásos eljárás lefolytatására, hiszen felperes által sem vitatottan, 90 nap időszükséglet kell az első ütem teljesítéséhez. Felperes az eljárását 2004. július 20-án indította, a 41 napos időszükséglet figyelembevételével augusztus végére szerződéskötésre sor kerülhetett volna, ily módon nem lett volna akadálya 2004. november 30-ig az első ütem teljesítésének. Más eljárásra előírt határidő tehát betartható lett volna. Mindezek alapján az alperes leszögezte, hogy a törvényben foglalt három feltétel közül egyetlen feltétel sem valósult meg, amely jogszerűvé tette volna a felperes által választott eljárást.
Felperes jogszabálysértésre hivatkozással kérte a határozat felülvizsgálatát, ennek körében a határozat hatályon kívül helyezését, és az alperes új eljárásra kötelezését. Perköltség igénye nem volt.
Felperes előadta, hogy 2003. decemberében az ingatlanra vonatkozóan feltárt helyzet még csak a tető állapotára vonatkozott, az abban foglaltak alapján pedig a veszélyes állapot megszüntetésére felperes azonnal intézkedett. A tető ideiglenes megerősítésére a szerződést 2004. február 17-én megkötötte, annak teljesítése pedig március 7-én befejeződött. A felújításhoz szükséges kiviteli tervek elkészítésére 2004. február 10-én ajánlatot kért. Álláspontja szerint irreleváns az alperes azon megállapítása, hogy felperes előtt már 2003. decemberében ismert volt a tetőszerkezeti munka elvégzésének szükségessége. Felperesnek ugyanis csak az ideiglenes beavatkozás elvégzése eredményeként jutott tudomására az, hogy a tetőszerkezet felújításához kapcsolódóan elengedhetetlen a homlokzat felújítása is. Felperes számára ez egy teljesen új helyzetet teremtett, hiszen ahhoz, hogy a komplett felújításra a közbeszerzési eljárást kiírhassa, egy teljesen egységes kiviteli tervet, építési engedélyt, és statikai véleményt kellett készíttetni. Mindehhez a szükséges pénzügyi forrást is elő kellett teremteni, amely nagyságrendekkel nagyobb financiális eszközöket igényelt, mint a tetőszerkezet felújítása önmagában. A teljes beruházás fedezetét biztosító mintegy 200 000 000 forint összegű forrást kellett teremteni, valamint ennek alapjául szolgáló műszaki, gazdasági tanulmánytervet kellett készíteni. A műszaki, gazdasági tanulmányterv alapját képező műszaki kiviteli és építési tervezés előkészítése pedig január végén megkezdődött. E mellett figyelemmel kellett lenni arra is, hogy a szóban forgó épület műemléki jelentőségű területen fekszik. Az építési munka egészére vonatkozó, tehát a tető mellett a homlokzati elemeket is magába foglaló statikai szakvéleményt csak 2004. május végén kapták kézhez. Az ajánlati dokumentáció alapját képező kiviteli tervek május 20-ra készültek el. A teljes műszaki dokumentáció ismeretében átdolgozott műszaki, gazdasági tanulmányterv és beruházási okmány 2004. július 8-án került véglegesen jóváhagyásra, és ezzel a forrás biztosítása is megtörtént. Mind e közben június elején megkezdődött a beszerzési bizottsági munka, és a közbeszerzési eljárás elindításához szükséges ajánlatkérési dokumentáció összeállítása. Felperesnek ugyanakkor figyelemmel kellett lennie az építési beruházások közbeszerzésekkel kapcsolatos szabályairól szóló 162/2004. (V. 21.) Korm. rendelet szabályaira is, amelynek 3. § (3) bekezdése értelmében, ha a közbeszerzés tárgyát képező építési munka építésügyi hatósági engedélyköteles, az ajánlatkérő csak a jogerős és végrehajtható építési engedély birtokában indíthatja meg az eljárást. Miután az építési engedélyt csak 2004. június 28-án kapták kézhez, csak annak jogerőre emelkedése után indíthatták meg az eljárást. Felperes közölte még, hogy a statikai átrendeződésnek, valamint a tetőnek a megerősítésen kívüli területeken történő bármikori beszakadása veszélye áll fenn. Ez a tél közeledtével, a hóteher létrejöttével fokozott esélyt kap, így a statikai szakvéleményben foglaltakkal összhangban biztonsággal csak azt kalkulálhatták, hogy a tél beálltáig (november 30-ig) garantálható a tetőszerkezet állékonysága. A kivitelezésre kedvező időjárás esetén is legalább 60–75 nap szükséges, de a zord időjárás kockázata tovább növeli a munkák befejezhetőségének időbeli kitolódását. Ezért a november 30-i határidő biztonsággal történő tartása érdekében legalább augusztus végi szerződéskötéssel, és legkésőbb szeptember eleji munkakezdéssel kell számolni. Álláspontja szerint az általa megjelölt releváns időpontok és csatolt okiratok alapján megállapítható, hogy felperes késedelem nélkül, minden megtehető szükséges intézkedést megtett az eljárás haladéktalan kiírása érdekében.
Felperes előadta még, hogy a hirdetmény elektronikus úton való feladásának, illetve a dokumentáció elektronikus úton való hozzáférhetővé tételének jogszabályi feltételei az eljárás megindításának időpontjában még nem álltak fenn. Felperesnek nem hivatalos tudomása volt arról, hogy a Közbeszerzések Tanácsa létrehozott egy interneten elérhető web-felületet, amelyen keresztül a hirdetmények elektronikus úton feladhatóak. Ám tekintettel arra, hogy ez a lehetőség hivatalos úton nem került közzétételre, nem róható fel felperesnek, hogy erről csak az eljárás megindítását követően szerzett tudomást. Ugyanakkor megjegyezte, hogy ez a web-felület nem egy biztonságosan elérhető, és üzemelő elektronikus oldal, a hirdetmények azon keresztül történő feladása nem biztosított folyamatosan. Ennek alátámasztására becsatolt több e-mail levelet. Az alperesi érveléssel szemben így legkevesebb 22 napos részvételi határidővel, és 19 napos ajánlattételi határidővel kell számolni a hirdetmény közzétételével induló meghívásos, illetve tárgyalásos eljárás esetén. E mellett az alperesi megállapítással szemben a részvételi jelentkezések elbírálására minimálisan 10 napos értékelési határidővel kell számolni. A felperesi értékelési bizottság ugyanis 9 főből áll, akik az ország különböző területein vannak, így csak az ajánlatok beérkezését követően kezdődhet meg az értékelési bizottság értékelési ülésének megszervezése. E mellett – figyelemmel a közbeszerzési eljárás bonyolultságára, az ajánlatok terjedelmére, és az eljárás során felmerülő szakkérdésekre is – nem is várható el, hogy néhány óra alatt az értékelési bizottság érdemben döntsön az ajánlatokról. Álláspontja szerint számolni kell hiánypótlási határidővel is, amely 3–4 nap. Mindezek alapján a hirdetmény közzétételével induló tárgyalás lefolytatása az alperes határozatában foglaltakkal ellentétben nem 41, hanem 71 napot vett volna igénybe.
Az alperes nyilatkozatában fenntartotta a határozatban foglalt indokait. Álláspontja szerint a határozat nem jogszabálysértő, ezért kérte a kereset elutasítását, és a felperes perköltségben marasztalását. Hangsúlyozta, hogy a 2003. december 18-án kelt statikai szakvélemény már rögzítette, hogy a tetőszerkezet komplett, tervezett felújítását egy éven belül be kell fejezni, tehát felperes előtt már ismert volt 2003 decemberében a tetőszerkezeti munkák elvégzésének szükségessége. 2003. december 21-én pedig a tetőszerkezettel szorosan összefüggő homlokzat felújításához kapcsolódó építési engedélyezési eljárásban a tervdokumentáció is készen állt. Ezzel szemben felperes az építési engedély iránti kérelmet csak 2004. április 22-én nyújtotta be. Felperes maga sem tudott magyarázatot adni arra, hogy mi indokolta a három hónappal később történő engedélyeztetési eljárás megkezdését. Az alperes álláspontja szerint ugyancsak a felperes terhére róható az, hogy a pénzügyi fedezet rendelkezésre bocsátásáról sem intézkedett felperes haladéktalanul. Mindezek alapján megállapítható, hogy a rendkívüli sürgős helyzet bekövetkezése a felperes számára előrelátható volt, és a felperes mulasztó magatartására vezethető vissza az, hogy a közbeszerzési eljárás megindításáról csak fél évvel később intézkedett. Változatlanul fenntartotta azt is, hogy még a 2004. július 20-án történt eljárásindítás esetén is lehetősége lett volna felperesnek más eljárásfajta alkalmazásával szerződést kötni a teljesítéshez szükséges időtartam figyelembevételével. A Közbeszerzések Tanácsa Szerkesztő bizottsága ugyanis már 2004 májusában biztosította az elektronikus úton történő hirdetményfeladást. Ugyancsak az sem fogadható el, hogy felperes a belső szervezeti rendszere egy-egy eljárási cselekményéhez többnapos időtartamot kíván meg.
Felperes keresete nem alapos.
A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. tv. (Áe.) 72. § (1) bekezdése, és a közbeszerzésekről szóló, módosított 2003. évi CXXIX. tv. (Kbt.) 346. § (2) bekezdése alapján, a polgári perrendtartásról szóló, többször módosított 1952. évi III. tv. (Pp.) 324. § (1) bekezdése szerint lefolytatott eljárásban, a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.
A bíróságnak a perben azt kellett megítélnie, hogy a felperes jogszerűen választotta-e a hirdetmény közzététele nélküli tárgyalásos közbeszerzési eljárást, és erre tekintettel jogszabálysértő-e a közigazgatási határozat.
A bíróság a keresetlevél, az alperes nyilatkozata, a felek előadásai, és becsatolt iratai, valamint a közigazgatási iratok alapján megállapított tényállásból kiindulva, a következőkre alapozta döntését.
A Kbt. 3. §-a szerint a Kbt. rendelkezéseitől csak annyiban lehet eltérni, amennyiben e törvény az eltérést kifejezetten megengedi. A közbeszerzés jogi szabályozásának kógens jellegét az indokolja, hogy az állam közpénzekből történő, vagy az állam piaci beavatkozása révén kizárólagos helyzetben gazdálkodók szerződéses kötelezettségvállalásai a köz érdekében előnyösek, kiszámíthatóak, átláthatóak legyenek, megvalósuljon a verseny tisztasága, és érvényesüljön az ajánlattevők esélyegyenlősége a közbeszerzésre irányuló szerződések elnyerése során.
A Kbt. 41. § (1) bekezdése értelmében a közbeszerzési eljárás nyílt, meghívásos, vagy tárgyalásos lehet. Tárgyalásos eljárást csak akkor lehet alkalmazni, ha azt a Kbt. IV. fejezete kifejezetten megengedi. E törvényhely alapján megállapítható, hogy az ajánlatkérő fő szabályként nyílt, vagy meghívásos eljárást köteles lefolytatni. Ezek az eljárásfajták általános jelleggel alkalmazandók. A Kbt. keretei között azonban a gazdasági élet realitásának megfelelően lehetőség van tárgyalásos eljárásra is. A tárgyalásos eljárás azonban kivételesen, a Kbt.-ben írt feltételek együttes fennállása esetén alkalmazható eljárásfajta. Ennek oka az, hogy a tárgyalásos eljárásra vonatkozó szabályok önmagukban korlátozzák a Kbt. alapelveinek, így különösen a nyilvánosság és az esélyegyenlőség elvének érvényesülését, ezért csak sajátos feltételek bekövetkezte esetén alkalmazhatók.
A Kbt. 225. § (1) bekezdés e) pontja szerint az ajánlatkérő hirdetmény nélküli tárgyalásos eljárást akkor alkalmazhat, ha az feltétlenül szükséges, mivel az ajánlatkérő által előre nem látható okból előállt rendkívüli sürgősség miatt a 180. § (3) bekezdése szerinti eljárásokra előírt határidők nem lennének betarthatóak, a rendkívüli sürgősséget indokló körülmények azonban nem eredhetnek az ajánlatkérő mulasztásából. A 132. § értelmében a hirdetmény nélküli tárgyalásos eljárás megkezdése napján az ajánlatkérő köteles benyújtani az alpereshez az ajánlattételi felhívást, továbbá a tárgyalásos eljárás alkalmazását megalapozó körülményekről szóló tájékoztatást. A törvény idézett rendelkezése azt jelenti, hogy az ajánlatkérőnek meg kell indokolnia azt, hogy a fő szabálytól eltérően mely okból választotta a hirdetmény nélküli tárgyalásos eljárást. Neki kell alátámasztania, hogy a megjelölt indokok, tények, körülmények megalapozzák a választott eljárás jogszerűségét. A felperes által alkalmazott eljáráshoz több feltétel együttes fennállása szükséges. Egyetlen feltétel hiánya az eljárás jogszerűtlenségének megállapítását vonja maga után. Az, hogy az adott eljárásfajta választása jogszerű volt-e, mindig a konkrét közbeszerzési eljárás tekintetében kell megítélni. Ennek során alapvető jelentősége van a beszerzés tárgyának, illetve annak, hogy az ajánlatkérő az eljárás alkalmazásának feltételeit mivel indokolta.
A bíróság megállapította, hogy felperes az alperesnek írt tájékoztató levelében az eljárásfajta választását a 2004 májusi szakvéleményben foglaltakra hivatkozással indokolta meg. Ezzel szemben azonban a bíróság arra a következtetésre jutott, hogy a felperes a közbeszerzési eljárást ténylegesen nem a hivatkozott, hanem a 2003. december 18-án kelt statikai szakvéleményre alapozva indította meg. Felperes azzal érvelt, hogy az általa hivatkozott szakvélemény a tetőt veszélyes állapotúnak minősítette, és hogy a Jókai utca felőli oldalon azonnali beavatkozás szükséges. Nem szólt azonban arról, hogy ezt a megállapítást már a 2003. december 18-i szakvélemény is pontosan ugyanígy tartalmazza. Felperes arra is hivatkozott, hogy nem volt előre látható, hogy a beázások okozta biológiai fertőzés meggyengítette a szerkezeti elemek teherbírását. Ugyanakkor azt nem közölte, hogy már az első szakvélemény is megállapította, hogy sok helyen a beázás nyomai láthatók, amit nem javítottak ki időben, és már a gombakártevő jelentős mértékű, helyenként teljes pusztítást okozott. De a megállapítások között szerepel az is, hogy a hosszantartó beázás okozta biológiai károsítási folyamat továbbfolytatódik. A károsító lánc kialakulása azt jelzi, hogy régóta tartó, folyamatos beázás volt a biológiai károsítás oka. Mindezek alapján megállapítható, hogy felperes lehet, hogy előre nem láthatta, hogy ezt a körülményt már 2003 decemberében felismerte, a biológiai fertőzés évtizedes folyamat, nem pedig 2003. december után alakult ki váratlanul. Az sem a 2004. májusi szakvéleményből derül ki, hogy az időjárás miatti beázások okozta javítások nem állították meg a fertőzést. Felperes számára 2003. decemberében tudott volt az is, hogy a tető veszélyes állapotú, amellyel kapcsolatban vannak azonnali intézkedést igénylő munkálatok, ezeket a decemberi szakvéleménytől számított egy hónapon belül el kell végezni. Az első szakvélemény azt is teljesen egyértelműen rögzíti, hogy a tetőszerkezet többi részének komplett tervezett felújítását egy éven belül be kell fejezni, a következő tél előtt készen kell lenni a felújítással. 2003. decemberében tehát felperes tudta, hogy 2004. november 30-ig a tetőszerkezet teljes felújítását el kell végeznie. Kétségtelen, hogy a felperes által hivatkozott 2004 május hónapban készült statikai szakvélemény a korábbihoz képest többletelemeket tartalmaz, ám ezek ténylegesen nem a tetőszerkezetre, hanem a homlokzati felújításra vonatkoznak. Erre tekintettel írja elő, hogy az épület homlokzati felújítását a tetőszerkezet egy éven belüli felújításával együtt kell elvégezni. Az új szakvélemény megjegyzésben tartalmazza azt, hogy a tetőszerkezet életveszélyes állapota veszélyezteti a homlokzati vakolat hullását, és az oromfali Zsolnay kerámiadíszek épségét. Indokolt a vakolat és a nyílászárók cseréje is. A nyílászárók körüli fellazult vakolatot pedig azonnal el kell távolítani a biztonság érdekében. A májusi szakvélemény tehát rögzíti ugyan a homlokzati felújítás szükségességét, azonban azt a tetőszerkezet egy éven belüli felújításával egyidejűleg írja elő. Azonnali munkálatként kizárólag a nyílászárók körüli laza vakolat eltávolítását rögzíti.
Felperes a perrel érintett beszerzés tárgyaként tetőjavítást, és homlokzat felújítást jelölt meg a beruházást két ütemben kívánta megvalósítani, az első ütem a Jókai utcai tető felújítása 2004. november 30-i teljesítési határidővel. A többi munkálatok, így a homlokzat felújítás második ütemének teljesítési határideje 2005. július 31. Megállapítható tehát, hogy felperes nem az azonnali intézkedést igénylő munkákra írta ki a felhívást, hanem a komplett felújítást tervezte elvégezni két ütemben. Az első szakvéleményben foglalt azonnali intézkedést igénylő munkálatokat vállalkozási szerződés keretében a perrel érintett közbeszerzési eljárástól függetlenül 2004. március 7-ig felperes el is végeztette. Mindezek alapján azt kell megállapítani, hogy a 2003. december 18-i szakvéleményben meghatározott tetőszerkezet és az azt kiegészítő, 2004. május 28-án kelt szakvéleményben szereplő homlokzat – az azonnali munkákon kívüli – komplett felújítás vonatkozásában fennállnak-e a törvényi feltételek.
A bíróság megítélése szerint a tetőszerkezet felújításával kapcsolatban annak van jelentősége, hogy felperes 2003. decemberében a tetőszerkezet komplett felújításának szükségességét már ismerte. Figyelemmel arra, hogy a 2003. december 21-én kelt tervdokumentáció is e beszerzési tárgy vonatkozásában felperes számára valamennyi releváns műszaki információ a rendelkezésére állt. Szó nincs tehát arról, hogy e körben a 2004 májusi szakvéleményben további információhoz jutott, ráadásul úgy, hogy ezen további ismeret miatt felperes előre nem látható váratlan helyzetbe került volna, és ezen plusz információ következtében rendkívüli sürgősséggel kellene a beszerzés tárgyát megvalósítania. Az elképzelhető, hogy felperes 2003. decemberében a szakvélemény birtokában került nem várt helyzetbe, mert előre esetlen nem számolt azzal, hogy a folyamatos beázás gombafertőzéses károsító láncolatot alakított ki, amely miatt azonnali, és egy éven belül elvégzendő munkálatok merültek fel. A kialakult helyzet, a műszaki adottságok és ellátandó feladatok felperes számára ekkor már egyértelmű és világos volt, ehhez képest a májusi szakvélemény váratlan fordulatot nem hozott, a decemberi szakvélemény alapján felperes láthatta előre, hogy a szakvélemény szerinti munkálatokat el kell végeznie. A bíróság megítélése szerint felperes hivatkozásával szemben ténylegesen nem a 2004. májusi statikai szakvélemény alapján kezdeményezte az eljárást, hanem a korábbi, 2003. december 18-án kelt szakvélemény, és az építési engedélyezéshez szükséges 2003. december 21-én kelt tervdokumentáció alapján. Ezt támasztja alá az, hogy felperes 2004. május 5-én kérte meg a beruházáshoz szükséges engedélyeket, köztük a forrás biztosítását is. Felperes már ekkor hivatkozott arra, hogy az épület tetőszerkezetén gombafertőzés következtében súlyos statikai problémák merültek fel, és, hogy a tető felújítását a sérült a tartószerkezeti elemek cseréjét sürgősen el kell végezni. Nyilvánvaló, hogy ezt a 2003. decemberi szakvélemény ismeretében rögzíthette felperes, nem pedig az akkor még el sem készült 2004. májusi szakvélemény birtokában. Az engedély iránti kérelemben szerepel az is, hogy célszerű a tetőszerkezeti felújítási munkálatokkal egyidejűleg a homlokzati felújítási munkák elvégzése is. Ezzel számolva határozta meg felperes a beruházás két ütemét, és ily módon kapta meg az engedélyt 2004. május 10-én. Megállapítható tehát, hogy felperes számára a homlokzat felújításával kapcsolatos munka sem volt váratlanul jelentkező igény, azt felperes 2004. május 5-én már, mint a beruházási tervből több éve forráshiány miatt kihúzott munkát jelölte meg. A 2004. május 28-án kelt szakvélemény tartalma így felperes számára előre nem láthatónak, váratlannak nem tekinthető.
Felperes az építési engedélyezési eljárást 2004. április 30-án kezdte meg, éppen a 2003. december 18-i statikai szakvélemény, és a homlokzati felújítási munkákat is magába foglaló műszaki leírás alapján. Egyértelműen megállapítható, hogy az építési engedélyezési eljáráshoz szükséges tervek és egyéb iratok, beleértve a kiviteli terveket is, 2004. május 28-a előtt készültek el. Belátható tehát, hogy a beszerzés a 2004. május 28-án kelt statikai szakvéleményhez nem köthető. A beszerzési igény nem váratlanul következett be, így nem teljesült a törvény azon fordulata, hogy a beszerzés megvalósításának rendkívüli sürgőssége előre nem látható okból következett be.
Felperes az eljárás választásának indokára még azt is előadta, hogy a tetőszerkezet gombás fertőzöttsége, a vakolat felfagyása és fellazulása, illetve az ebből eredő veszélyes állapot előre nem volt látható, és az így bekövetkezett rendkívüli helyzet miatt azonnali beavatkozás szükséges. Azt azonban elhallgatta, hogy a gombásfertőzöttség már a 2003. december 18-i szakvélemény alapján tudott volt számára, így az ebből eredő veszélyes állapot már ekkor előre látható volt. Tájékoztatójában felperes arra sem tért ki, hogy a vakolat felfagyása és fellazulása miatt az épület homlokzati felújítását a tetőszerkezet egy éven belüli felújításával együtt el kell végezni, viszont csak a nyílászárók körüli vakolati fellazulást kell sürgősen ellenőrizni, és a laza részeket a biztonság érdekében el kell távolítani.
A perbeli tényállás alapján a bíróság az alperessel egyezően állapította azt meg, hogy a törvényben megkívánt második feltétel sem teljesült, hiszen a rendkívüli sürgős helyzet bekövetkezése a felperes mulasztó magatartásának eredménye. Felperes ugyanis 2003. december 30-án kézhez vette a statikai szakvéleményt, és az építési engedélyezési eljáráshoz szükséges műszaki leírást, ám az építési engedély iránti kérelmet csak 2004. április 22-én nyújtotta be. Felperes semmilyen indokot nem adott arra, hogy az eltelt közel négy hónap alatt mit tett a közbeszerzési eljárás lefolytatásának érdekében, nem adott magyarázatot arra, hogy mely okból késlekedett az építési engedélyezési eljárás megindításával. Nem hivatkozott egyetlen olyan cselekményre sem, amely az engedélyezési eljárás megkezdésének akadálya lenne, így e körben késedelme a Kbt. 225. § (1) bekezdés e) pontjában foglalt ajánlatkérői mulasztásnak minősíthető. Ugyancsak nem adta indokát felperes annak, hogy 2003 december végét követően miért csak 2005. május 5-én kezdeményezte a beruházás megvalósítására vonatkozó engedélyezést. Arra sincs válasz, hogy miután felperes 2004. május 10-én a szükséges engedélyeket, beleértve a forrás biztosítását is megkapta, miért késlekedett a  közbeszerzési eljárás megindításával. Felperes még azzal sem tudott elszámolni, hogy az építési engedély átvételét követően mit tett a közbeszerzési eljárás megkezdéséig az eljárás lefolytatása érdekében. Felperes a tájékoztató levélben arra is hivatkozott, hogy a bekövetkezett helyzet nem az ajánlatkérő mulasztásából, hanem a rendkívül csapadékos időjárási viszonyokból, illetve a rejtett gombás fertőzésből adódóan állt elő. A bíróság megítélése szerint ehhez azonban hozzátartozik az is, hogy az ajánlatkérő valóban nem tehet a csapadékos időjárásról, és az abból adódó gombás fertőzésről, azonban tény az, hogy felperes minderről nem a tájékoztató levélben hivatkozott 2004 májusi szakvéleményből, hanem a 2003. december 18-án kelt szakvéleményből szerzett tudomást.
A fentiek alapján a bíróság megállapította, hogy a felperes tájékoztató levelében az eljárás választásának indokaként előadott szempontok ugyan a valóságnak megfelelnek, ám azzal a kiegészítéssel, hogy azok jelentős részét már a 2003. december 18-án kelt szakvélemény tartalmazza, és azokat a felperes által hivatkozott 2004 májusi statikai szakvélemény pusztán megismétli. A későbbi szakvéleményben foglalt megállapítások, és javasolt munkarészek alapvetően a homlokzat felújítására vonatkoznak, amely munkák elvégzését felperes e szakvéleménytől függetlenül, már korábban is elhatározta, hiszen erre nézve is készíttetett terveket, kérte meg az építési engedélyt, illetve a megvalósításhoz szükséges forrás biztosítását. Figyelemmel pedig arra, hogy a perrel érintett beszerzés nem az azonnali munkákra vonatkozik, megállapítható, hogy a felperes beszerzési igénye nem általa előre nem látható okból előállt rendkívüli sürgősség miatt merült fel. Az pedig, hogy felperesnek a beszerzés tárgyát rendkívüli sürgősséggel kell megvalósítani, saját mulasztására vezethetők vissza, mert az igény felmerülésekor a szükséges intézkedések megtételét alapos indok nélkül, késedelmesen tette meg.
A bíróság megállapította, hogy az alperes nem vonta kétségbe a felperes azon előadását, hogy a beszerzés tárgya első ütemének megvalósításához 60–75 nap szükséges, ezért a november 30-i határidő megtartása érdekében a szerződést augusztus végén szeptember eleji munkakezdéssel meg kell kötni. A bíróság megállapította, hogy az alperes határozatában a hirdetmény közzétételével induló tárgyalásos eljárás minimális időtartamát 41 napban határozta meg, ezzel szemben a felperes arra hivatkozott, hogy ez az eljárás 71 napot vett volna igénybe. A bíróság megállapította, hogy a felperes által hivatkozott maximális 75 napos kivitelezési munkálatokkal, és 71 napos közbeszerzési eljárással számítva a november 30-i befejezéshez közel öt hónap időtartam szükséges. Így, ha felperes 2004. július 1-jén megkezdi a hirdetmény közzétételével induló tárgyalásos eljárás lefolytatását, úgy a munkát az igényének megfelelően el tudja végezni. A bíróság megállapította, hogy felperes utolsó eljárási cselekményként az építési engedély 2004. június 28-i időpontját jelölte meg. Ha ezt követően megindítja a hirdetmény közzétételével induló tárgyalásos eljárást, úgy még az általa hivatkozott időtartamok figyelembevétele mellett is betartható lett volna a Kbt. 180. § (3) bekezdése szerinti eljárásra előírt határidő. Ez alapján a bíróság szükségtelennek tartotta széles körű bizonyítási eljárás lefolytatását arra nézve, hogy a felperesi Értékelési Bizottság munkájához reálisan mennyi idő szükséges, az esetleges hiánypótlás biztosítására milyen időtartamot kell számítani, illetve a hirdetmény elektronikus úton való feladásának volt-e jogszabályi és tényleges alapja, továbbá, hogy ez esetben milyen időtartammal kell számolni. Ha az építési engedély átvételét követően felperes késedelem nélkül megindítja a hirdetmény közzétételével induló tárgyalásos eljárást, úgy még az általa megjelölt, összesen 146 napos idő szükséglettel számolva is, a beszerzés első üteme november 30-ára befejeződhetett volna.
A kifejtettek alapján a bíróság az alperessel egyezően állapította meg, hogy a Kbt. 225. § (1) bekezdés e) pontjában foglalt feltételek közül egyetlen feltétel sem valósult meg, így felperes eljárása jogszabálysértő volt. A felperes keresete alaptalannak bizonyult, ezért azt a bíróság elutasította.
A bíróság a Pp. 78. § (1) bekezdése alapján kötelezte a pervesztes felperest az alperes költségeinek megfizetésére.
A tárgyi illeték-feljegyzési jog folytán le nem rótt kereseti illeték viselésére a felperes a költségmentesség alkalmazásáról szóló 6/1986. (VI. 24.) IM rend. 13. § (2) bekezdése alapján köteles.
Az ítélet elleni fellebbezés lehetőségét a Kbt. 349. § (1) bekezdése biztosítja.

Budapest. 2005. október 27.

Dr. Vitál-Eigner Beáta s. k.,
		</pre>
	
    </div>






		</div>

	</div>

	
<div id="footer">
	<div class="wrap">
		<div>
			<div class="f1">
				<ul class="share">
					<li><a href="https://twitter.com/K6_TW">O<em>T</em></a></li>
					
					<li><a href="http://www.facebook.com/pages/K%C3%B6zbeszerz%C3%A9si-Hat%C3%B3s%C3%A1g/100693676739630">O<em>f</em></a></li>
					
				</ul>

				<div class="impressum">
					<a href="/">Főoldal</a>&nbsp;&nbsp;/&nbsp;
					<a href="/sitemap/">Oldaltérkép</a>&nbsp;&nbsp;/&nbsp;
					<a href="/mutat/775/">Impresszum</a>&nbsp;&nbsp;/&nbsp;
					<a href="/mutat/1241/">Adatvédelem</a>
				</div>

			</div>
			<div class="f2">
				<h2>Kiemelt oldalaink</h2>
				<ul>
					<li><a href="/magunkrol/elerhetosegek/" >Elérhetőségek</a></li><li><a href="/jogorvoslat/tudnivalok/" >Jogorvoslati tudnivalók </a></li><li><a href="/adatbazis/keres/tanacsado/" >Hivatalos közbeszerzési tanácsadók</a></li>
				</ul>
			</div>
			<div class="f3">
				<h2>Legnépszerűbb</h2>
				<ul>
					<li><a href="/adatbazis/keres/hirdetmeny/" >Hirdetmények</a></li><li><a href="/adatbazis/keres/dbhatarozat/" >Döntőbizottsági határozatok</a></li><li><a href="/adatbazis/keres/tajekoztato/" >Ajánlások, tájékoztatók</a></li>
				</ul>		
			</div>

			<div class="f4">
				<h2>Hasznos linkek</h2>
				<ul>
					

					

				</ul>		
			</div>

		</div>
		<div>
			<div class="f1">

				<div id="portlet_footer_logo">
					<div>
						<img alt="" src="/public/images/cimer.png">
						<h3>Közbeszerzési <br>Hatóság</h3>
					</div>
				</div>
				<div id="portlet_evhonlapja">
					<div>
						<a href="/mutat/1288/"><img src="/public/images/evhonlapja/ev1.png" alt="Az év honlapja különdíj - 2012" /></a>
					</div>
				</div>

			</div>
			<div class="f2">
				<div id="portlet_footer_address">
					<div>
						<span class="address">1026 Budapest, Riadó u. 5.</span>
						<a href="http://goo.gl/maps/urPc" target="_blank" class="map">Térkép megnyitása Google Maps-en</a><br />
						<a href="mailto:kapcsolat (kukac) kt.hu" class="email">kapcsolat (kukac) kt.hu</a>
					</div>
				</div>
			</div>
			<div class="f3">
				<div id="portlet_footer_ugyfel">
					<div>
						<strong>Hivatali munkarend</strong> <br />
						<span>hétfő–csütörtök:</span> 8:00–16:30 <br />
						<span>péntek:</span> 8:00–14:00
					</div>
				</div>
			</div>
		</div>

	</div>
</div>
	

	
	<script type="text/javascript" src="/public/js/libs/modernizr-2.0.6.min.js"></script>
	<script type="text/javascript" src="/public/js/libs/jquery.min.js"></script>
	<script type="text/javascript" src="/public/js/libs/jquery.scrollTo-min.js"></script>
	<script type="text/javascript" src="/public/js/libs/jquery.cookie.js"></script>
	
<script type="text/javascript" src="/public/js/libs/jquery.scrollTo-min.js"></script>

	
	<script type="text/javascript" src="/public/js/script.js?v=20161224195110"></script>
	<script type="text/javascript" src="/public/ladybugTracker/js/ladybugTracker-light.js"></script>
	
	
	

		<script type="text/javascript">

	 var _gaq = _gaq || [];
	 _gaq.push(['_setAccount', 'UA-30935263-1']);
	 _gaq.push(['_trackPageview']);

	 (function() {
	   var ga = document.createElement('script'); ga.type = 'text/javascript'; ga.async = true;
	   ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
	   var s = document.getElementsByTagName('script')[0]; s.parentNode.insertBefore(ga, s);
	 })();

	</script>
</body>
</html>
