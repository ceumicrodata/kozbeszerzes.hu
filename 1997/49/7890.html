<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
 KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7890)
</b></h2><FONT size=3><i><u></i></u>1024 Budapest, Margit krt. 85. Telefon: 156-1337<br>
Fax: 155-5082<br>
Ikt. sz.: D.217/12/1997.<br>
Tárgy: A TAMÓK Mûvek Kft. jogorvoslati kérelme Sajószentpéter Város Önkormányzat közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
A Döntõbizottság a TAMÓK Mûvek Kft. (3200 Kazincbarcika, Mátyás király út 56.) kérelmének, melyet a Sajószentpéter Városi Önkormányzat (3770 Sajószentpéter, Béke tér 4.) mint ajánlatkérõ által szennyvízcsatorna-hálózat építése tárgyában indított közbeszerzési eljárása ellen nyújtotta be, részben helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 53. § (1) bekezdés c) pontját és erre tekintettel az ajánlatkérõ eljárást lezáró 241/1997. (X. 9.) sz. határozatát megsemmisíti. Az Egri Útépítõ Rt. ajánlattevõt (3300 Eger, Deák E u. 49.) 3 hónapra, azaz három hónapra eltiltja a közbeszerzési eljárásban való részvételtõl, egyéb vonatkozásban a kérelmet elutasítja.<br>
Ajánlatkérõ köteles megfizetni kérelmezõ részére az eljárás során felmerült igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS Ajánlatkérõ a Közbeszerzési Értesítõ 1997. augusztus 21-én megjelent 32. számában nyílt eljárást hirdetett meg Sajószentpéter város szennyvízcsatornahálózat-építése tárgyában.<br>
A kiírás 11. pontja szabályozta a pénzügyi, gazdasági és mûszaki alkalmasság igazolására kért adatokat és tényeket, így csatolni kellett a pénzügyi, gazdasági alkalmasság igazolása körében a pénzintézettõl származó nyilatkozatot, az ajánlattevõ fizetõképességének megállapítására az alábbi tartalommal: mióta vezeti a gazdálkodó szerv bankszámláját, nyilatkozat az ajánlattevõ pénzügyi helyzetérõl, hitel- és fizetõképességérõl, céges referenciák, cégbemutatás, elõzõ évi mérlegmásolat, a cég jelenlegi állapota szerinti cégbejegyzési okmányok (30 napnál nem régebbi cégkivonat-másolat).<br>
A mûszaki alkalmasság körében pedig az elõzõ 3 év legnagyobb beruházásának ismertetése, kiemelve a beruházásnál alkalmazni kívánt eszközöket, a végrehajtásért felelõs mûszaki személyzet megnevezése, különös tekintettel a minõség-ellenõrzésért felelõs személyekre, valamint a 15%-nál nagyobb százalékban bevonni szándékozott alvállalkozók adatai. A 13. pont rögzítette az ajánlatok elbírálásának szempontjait, ez pedig az összességében legelõnyösebb ajánlat volt, a szempontok fontossági sorrendje pedig:<br>
- mûszaki, technikai alkalmasság,<br>
- referencia az ajánlattevõ által kivitelezett beruházásokról, különös tekintettel szennyvízcsatorna-hálózatok<br>
 építésérõl,<br>
- ajánlati ár,<br>
- pénzügyi stabilitás,<br>
- helyi erõforrások igénybevétele.<br>
Az ajánlati felhívásban az 1997. október 1-jén megtartott ajánlatok bontásáról felvett jegyzõkönyv szerint 9 ajánlattevõ nyújtott be ajánlatot, nevezetesen a KE-VÍZ 21. Építõipari Kft., TAMÓK Mûvek Kft., Telvill Kft., Adeptus Mérnöki és Építõipari Kft., Miskolci Útépítõ Kft., Energoszer Kft., FK Raszter Építõipari Kft., Neptun-bau Rt., valamint Colas-Egut Rt. ajánlattevõk.<br>
Ajánlatkérõ a pályázatokat értékelte és elbírálta, majd ezt követõen 1997. október 16-án kihirdette döntését. A döntés értelmében elsõ helyezett lett a COLAS-EGUT Rt. Második helyezett TAMOK Mûvek Kft.<br>
A döntés ellen kérelmezõ jogorvoslati kérelmet nyújtott be a Döntõbizottsághoz, melyben sérelmezi, hogy a döntést követõen a cégjegyzésbõl megállapította azt, hogy a nyertes ajánlattevõ Miskolc, József A. u. 45. szám alatti székhellyel nem szerepel a cégjegyzékben. Erre tekintettel álláspontja szerint a Kbt. 52. § d) pontja alapján az ajánlattevõt hamis adatszolgáltatás miatt ki kellett volna zárni az ajánlatkérõnek. Álláspontja szerint az ajánlatkérõ a pályázat eredményének kihirdetése napján az indokolást úgy adta meg, hogy a felhívásban kürt feltételek szerint a nyertes ajánlatát tartotta összességében a legelõnyösebbnek, s mindezt részleteiben nem taglalta. A kérelmezõ ideiglenes intézkedésként a Kbt. 82. § (2) bekezdés b) pontja alapján a még meg nem kötött szerzõdés megkötésének megtiltását kérte. Kérte továbbá a Kbt. 88. § (1) bekezdés d) pontja alapján a jogsértés tényének megállapítását, továbbá kérte kötelezni az ajánlatkérõt, hogy a szerzõdést a pályázati kiírás alapján a valóban értékelhetõ módon összességében a legelõnyösebb ajánlattevõ kérelmezõ vonatkozásában kösse meg, és marasztalja el az ajánlatkérõt az eljárási díj és költségek viselésében.<br>
A jogorvoslati eljárás során tárgyalás tartását nem indítványozta.<br>
Ajánlatkérõ védekezésében elõadja, hogy az ajánlati felhívásban rögzített elbírálási szempontok figyelembevételével hozta meg döntését, amely álláspontjuk szerint megfelel mind a Kbt.-nek, mind a kiadott ajánlati felhívásban meghatározott szempontoknak. Álláspontjuk szerint a nyertes ajánlattevõ minden szempontból megfelelt a kiírásnak, illetõleg minden szempontból versenyképes társa volt a kérelmezõnek. Pénzügyi helyzetét elemezve viszont egyértelmûen kiderült, hogy a nyertes ajánlattevõ jóval stabilabb, mint a kérelmezõ.<br>
Észrevételükben elõadták továbbá, hogy, a nyertes ajánlattevõ pályázatához csatolta az Egri Útépítõ Rt. (EGÚT Rt.) cégbírósági kivonatát, amely megadott 30 napon belüli volt. Álláspontjuk szerint az EGÚT Rt. megnevezés elõtt szereplõ Colas jelzés csak arra utalt, hogy az EGÚT Rt. tagja a Colas csoportnak. Az EGÚT Rt. a pályázati kiíráshoz csatolta az építési szerzõdés tervezetét, valamint az ajánlatkérõ által kért összes igazolást és nyilatkozatot, illetve dokumentumot, amelyek a pályázat elbírálásához szükségesek voltak. Minden dokumentumból, igazolásból és nyilatkozatból egyértelmûen kiderült, hogy azok az EGUT Rt. nevére szólnak, amely megfelel a csatolt cégbírósági kivonatnak. A csatolt építési szerzõdéstervezet az Egri Útépítõ Rt. nevére töltötte ki, s annak megfelelõen írták alá az összes csatolt dokumentumot. Véleménye szerint a pályázatok elbírálásánál egyértelmû volt az ajánlatkérõ számára, hogy az EGÚT Rt.-vel kívánnak szerzõdést kötni. A COLASEGÚT Rt. megnevezés csak a pályázat címlapján és a cégminõsítõ íven szerepel, ugyanakkor a cégminõsítõ ívet is az Egri Útépítõ Rt. pecsétjével látták el és valamennyi igazolás az EGÚT Rt. nevére szólt.<br>
Ajánlatkérõ az eredményhirdetés napján értesült arról, hogy a közbeszerzési eljárást lezáró döntését a kérelmezõ meg kívánja támadni, ezért az Egri Útépítõ Rt.-tõl hivatalos igazolást kért arra vonatkozóan, hogy mi a cég megnevezése. Ezt az Egri Útépítõ Rt. még az eredményhirdetés napján megküldte az ajánlatkérõ részére. Ajánlatkérõ álláspontja az, hogy a Kbt.-nek és az ajánlati felhívásnak megfelelõen hozta meg döntését, az ajánlatkérõ tudta azt, hogy az Egri Útépítõ Rt. az a cég, amelyiket gyõztesnek hirdetett ki. Nyertes cég pedig minden szempontból megfelelt a pályázati kiírásnak és összességében a legjobb ajánlatot tett. Észrevételükben tárgyalás tartását nem indítványozták.<br>
Kérték, hogy a Döntõbizottság a meghozott határozatot érvényben hagyja, és a szerzõdést az EGÚT Rt.-vel engedélyezze.<br>
Kérelmezõ ajánlatkérõ védekezésére tett észrevételében elõadta, hogy a nyertes ajánlattevõ Miskolc, József A. 45. szám alatti székhelyû társaság, és ez a társaság a cégjegyzésben nem szerepel.<br>
Az építési szerzõdés tervezetben valóban a szerzõdõ fél mint vállalkozó az Egri Útépítõ Kft. 40. sz. Területi Fõmérnöksége szerepel. Ugyanakkor a cégminõsítõ ív alapján a pályázó a COLAS-EGÚT Rt., amelynek alapítási éve 1951. Az Egészségbiztosítási Pénztár igazolása a fennálló esetleges tartozásokról az Egri Útépítõ Kft.nek van kiállítva, nem pedig a COLAS-EGÚT Rt.-nek és nem az Egri Útépítõ Rt.-nek. A pénzintézeti igazolás nem tartalmazza álláspontjuk szerint a pályázati kiírás 11. pontjának megfelelõen a hitelképesség igazolását. Kiállítója az igazolásnak az UNIC Bank Rt., míg az ajánlattevõ bélyegzõjén a Kereskedelmi és Hitel Bank van feltüntetve. A pályázathoz csatolt cégkivonat az Egri Útépítõ Rt. (Eger, Deák E u. 49.) cégkivonata és nem a Colas-Egut Rt.-é.<br>
Fentiek alapján álláspontjuk az, hogy az ajánlattevõ nem saját nevén pályázik, az már önmagában is megfelel a hamis adatközlésnek. Ha ehhez még olyan székhelyet is jelöl meg, amely valójában nem létezik, de földrajzilag a teljesítés helyéhez egészen közel van, így jogosulatlan elõnyhöz kíván jutni. Információnk szerint a pályázatok elbírálásánál a földrajzi közelséget, mint minden egyéb pályázatnál, lényeges szempontként vette figyelembe az ajánlatkérõ.<br>
A Döntõbizottság az ügyben az eljárást megindította és ideiglenes intézkedésként a közbeszerzési eljárást lezáró szerzõdés megkötését megtiltotta.<br>
A nyertes ajánlattevõ az ideiglenes intézkedésre és az eljárás megindítására tett észrevételében elõadja, hogy az 1997. szeptember 17-én kelt cégkivonatok másolata szerint a cég megnevezése Egri Útépítõ Rt. (EGÚT Rt.), amely a Colas csoport tagja, székhelye 3300 Eger, Deák E u. 49., 40. sz. Fõmérnökségük pedig 3527 Miskolc, József A. u. 45. sz. alatt szerepel. A Sajószentpéter Város Önkormányzat Polgármesteri Hivatal által kiállított jegyzõkönyv, amely 241/1997. (X. 9.) számú önkormányzati határozatot tartalmazza, a nyertes cég teljes megnevezését nem közli, de a kivonatos név és cím összhangban van a nyertes társaság adataival, így ez nem félreérthetõ. Álláspontjuk az, hogy az önkormányzat jegyzõkönyvében szereplõ megnevezés nem támasztja alá a kérelmezõ jogorvoslati kérelmét. Ugyanakkor nem szolgáltattak hamis adatot, erre vonatkozó állítást visszautasítják. Kérik az ideiglenes intézkedés elrendelésének módosítását, illetõleg a kérelmezõ kérelmének elutasítását. Ugyanakkor elõadják még, hogy ajánlatuk az elbírálási szempontoknak minden tekintetben megfelelt, a nyertes ajánlattevõ által megajánlott ár volt a legalacsonyabb és az ajánlatuk összességében a legelõnyösebb ajánlat volt. A jogorvoslati eljárásban az elõadottakra tekintettel tárgyalás tartását nem kérték.<br>
A Döntõbizottság az iratok alapján az alábbi tényállást állapítja meg. Az ajánlatkérõ ajánlati felhívására a nyertes ajánlattevõ ajánlatot nyújtott be, melynek címlapján az alábbi megnevezés található: COLAS-EGUT Rt. Ugyanakkor az ajánlat egyéb lapjain céges megjelölésként a fejlécben Egri Útépítõ Rt. szerepel 40. sz. Területi Fõmérnökség 3527 Miskolc, József A. u. 45. cím megjelöléssel. Míg az ajánlaton pecsétként az alábbi pecsét szerepel: Egri Útépítõ Rt. IV sz. Fõmérnökség Miskolc 1. sz. pecsét OKHB Rt. 350-11187. Ugyanakkor az építési szerzõdéstervezetben Egri Útépítõ Rt. 40. sz. Területi Fõmérnökség 3527 Miskolc, József A. u. 45. megjelölés található.<br>
A cégminõsítõ íven a vállalkozó cégszerû megnevezésénél COLAS-EGUT Rt. címszó szerepel. Székhelyének megjelölése 3300 Eger, Deák E u. 49. A cégminõsítõ íven Egri Útépítõ Rt. IV sz. Fõmérnökség Miskolc megnevezésû pecsét szerepel. A csatolt valamennyi igazolás az Egri Útépítõ Rt. nevére szól, kivéve a megyei egészségbiztosítási pénztár igazolását, ami Egri Útépítõ Kft. névre szól. Az ajánlathoz csatolt Cg10-020008 cégkivonat szerint a cég megnevezése Egri Útépítõ Rt. A cég rövidített elnevezése pedig EGÚT Rt.<br>
Ajánlatkérõ kérésére a nyertes ajánlattevõ 1997. október 16-án a döntést követõen csatolta faxon a megyei egészségbiztosítási pénztár kijavított igazolását, melyen már EGUT Rt. szerepel helyesen, ugyanakkor csatolták a tájékoztatás tárgyú levelüket, melyben az alábbiakat közlik: "A cég hivatalos megnevezése Egri Útépítõ Rt., a Colas jelzést tájékoztatásként közöltük, ami azt jelzi, hogy cégünk a Colas csoport tagja. Vezetõ bankunk az UNIC Bank Rt. A pénzintézeti változás miatt az OKHB Rt. az elõzõ bankunknak tekintendõ, amely számlánkon ebben az évben volt pénzmozgás. 1997. december 31-ig a fõmérnökség vonatkozásában kétféle bélyegzõnk van érvényben. Régi bélyegzõ Egri Útépítõ Rt. IV sz. Fõmérnökség Miskolc 1. sz.,pecsét OKHB Rt. 350-11187, míg az új bélyegzõ Egri Útépítõ Rt. 3300 Eger, Deák F u. 49. 40. sz. Területi Fõmérnökség 3527 Miskolc, József A. u. 45. alul pedig 1 szám található. A Heves Megyei Egészségbiztosítási Pénztár helyesen kitöltött igazolását mellékeljük. "A Sajószentpéter Városi Önkormányzat képviselõ-testületének 1997. október 9-én megtartott rendkívüli zárt ülése jegyzõkönyve szerint a képviselõtestület 12 igen, 1 tartózkodó és 2 nem szavazat mellett a COLAS-EGUT Rt. Miskolc, József A. u. 45. szám alatti pályázót nyilvánította nyertesnek. Ennek megfelelõen nevezte meg a nyertes céget a 241/1997. (X. 9.) önkormányzati határozat, melynek tárgya szennyvízcsatorna beruházásra érkezett pályázatok értékelése, döntés a kivitelezõ cégrõl.<br>
A határozat szerint Sajószentpéter Város Önkormányzat képviselõ-testülete a szennyvízcsatorna-beruházásra beérkezett pályázatok értékelése után az alábbi helyezési sorrendet állította fel.<br>
<br>
1. Colos-Egut Rt., Miskolc, József A. u. 45.<br>
<br>
2. TAMÓK Mûvek Kft., Kazincbarcika, Mátyás király út 56.<br>
A testületi ülésrõl felvett jegyzõkönyv tanúsága szerint az értékelés az ajánlati kiírásnak megfelelõen történt, az elbírálásnál a pénzügyi stabilitás vált a döntõ szemponttá, ugyanis a referenciák a mûszaki, szakmai megbízhatóság, az ajánlati ár és az ajánlattevõ által támasztott fizetési igények vonatkozásában közel egyenrangú volt mindkét ajánlat. Így a pénzügyi stabilitás volt az az elbírálási szempont, amelynél számottevõ különbség volt értékelhetõ a két pályázat között a nyertes javára, és szintén a nyertes adott kedvezõbb árajánlatot is.<br>
A Döntõbizottságnak a fentiek alapján két kérdésben kellett állást foglalnia. Egyrészt a nyertes ajánlattevõ által megjelölt név hamis adatszolgáltatásra alkalmas volt-e<br>
 illetve összességében a legelõnyösebb ajánlatot a nyertes ajánlattevõ tette. E két kérdés megválaszolásánál a Döntõbizottság az alábbi jogszabályokra volt figyelemmel.<br>
Az ajánlatok felbontását a Kbt. 51. § (1) bekezdése szabályozza, ugyanakkor a (3) bekezdés írja elõ, hogy az ajánlatok felbontásakor ismertetni kell az ajánlattevõk nevét, székhelyét, az általa kért ellenszolgáltatást és az általa vállalt teljesítési határidõt. A Kbt. 51. § (1) bekezdés elõírja azt, hogy az ajánlatokat tartalmazó zárt iratokat az ajánlattételi határidõ lejárta idõpontjában kell felbontani, míg az 52. § (1) bekezdés szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Ugyanakkor a Kbt. 53. § (1) bekezdés c) pontja alapján az ajánlatkérõnek ki kell zárni az eljárásból azt az ajánlattevõt, aki hamis adatot szolgáltatott.<br>
A Döntõbizottság megállapította, hogy a nyertes ajánlattevõ a bírósági cégnyilvántartásról és a cégek törvényességi felügyeletérõl szóló 1989. évi 23. tvr. 3-4-5. §-ában szabályozottaktól eltérõen jelölte meg ajánlatának borítóján és a "Cégminõsítõ ív"-en cégnevét, amikor a társaság cégneve elé kötõjellel a Colas toldatot tette. Az ajánlat egyéb lapjain a cégkivonat szerinti cégmegnevezést használja. Ezen hamis megjelölést az ajánlatkérõnek észlelnie kellett volna, s a Kbt. 53. § (1) c) pontja alapján ajánlattevõt az eljárásból ki kellett volna zárnia. Mivel ezt nem tette, így megsértette a Kbt. hivatkozott rendelkezését. Ugyanakkor a Döntõbizottság megállapítja, hogy fentiekre tekintettel nem bír jelentõséggel azon kérdés eldöntése, hogy az ajánlatkérõ a pályázatok értékelése során a legelõnyösebbet választotta-e.<br>
Hamis adatszolgáltatás megállapítására figyelemmel a Döntõbizottság a nyertes céget 3 hónapi idõtartamra eltiltotta a közbeszerzési eljárásban való részvételtõl és eltiltás tartalmának meghatározásánál figyelemmel volt a jogsértés súlyára. Ugyanakkor ajánlatkérõ eljárást lezáró döntése esetén csak a döntés megsemmisítésére volt lehetõség, mivel ettõl eltérõ eljárásra a Kbt. nem ad lehetõséget.<br>
A Kbt. 88. § (1) bekezdés c) pontja szerint jogkövetkezményként a Döntõbizottság a döntés megsemmisítés szankcióját alkalmazta, mivel a döntés alapján szerzõdés még nem jött létre.<br>
A Döntõbizottság bírság kiszabását mellõzte, mivel az ajánlatkérõ szerzõdéskötési jogosultsága az eljárást lezáró döntés megsemmisítésével megszûnt. Felhívja a Döntõbizottság az ajánlatkérõ figyelmét, hogy amennyiben közbeszerzési szándékát továbbiakban is fenntartja, úgy lehetõsége van új szabályszerûen lefolytatott közbeszerzési eljárás megindítására.<br>
Ugyanakkor nem látott jogszabályi alapot a Döntõbizottság arra, hogy az ajánlatkérõt kötelezze, hogy a kérelmezõvel, mint második helyezettel kössön szerzõdést. A Döntõbizottság a kérelem azon részét, hogy az ajánlatkérõ kérelmezõvel, mint az összességében legelõnyösebb ajánlattevõvel szerzõdést kösse meg, elutasította, mivel a Kbt. nem ad lehetõséget arra a Döntõbizottságnak, hogy szerzõdés megkötésére utasítsa az ajánlatkérõt, ezért a Kbt. 88. § (1) bekezdés a) pontja alapján a kérelem ezen részét elutasította.<br>
A Döntõbizottság a Kbt. 82. § (2) bekezdés b) pontja alapján ideiglenes intézkedést alkalmazott, melynek hatálya jelen határozat meghozataláig tartott.<br>
Az indokolásban kifejtettek szerint a kérelem részben megalapozott, ezért a Döntõbizottság a Kbt. 76. § (1) bekezdés b) pontjában biztosított jogkörében eljárva Kbt. 88. (1) bekezdésének a), c), d), e) és g) pontját alkalmazta jogkövetkezményként.<br>
A bírósági jogorvoslatot a Kbt. 89. § (1) bekezdése biztosítja.<br>
Budapest, 1997. október 29.<br>
Dr. Cziffra Csaba s. k. közbeszerzési biztos<br>
Kalmárné Diósy Ildikó s. k. közbeszerzési biztos<br>
Dr. Monory Bulcs s. k. közbeszerzési biztos<br>
A határozat nem jogerõs, azt a bíróság elõtt támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>