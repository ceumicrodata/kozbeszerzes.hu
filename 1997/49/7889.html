<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7889)
</b></h2><FONT size=3><i><u></i></u>1024 Budapest, Margit krt. 85.<br>
Telefon: 156-1337 Fax: 155-5082<br>
Ikt. sz.: D.220/4/1997.<br>
Tárgy: A MOBIL GPS Hungary Kft. és a KVARC INVEST Védelmi Club Egyesület kérelme Magyar Köztársaság Belügyminisztériuma "Gépjármûveket azonosító és felismerõ rendszer kiválasztása és befogadása versenyfelhívás elleni kérelme.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
A Mobil GPS Hungary Kft. Rt. ( 1155 Budapest, Vasutasház u. 2.) és KVARC INVEST Védelmi Club Egyesület (1085 Budapest, József krt. 31B) jogi képviselõ dr. Hidas Gábor ügyvéd (1055 Budapest, Balatoni u. 16.) kérelme Magyar Köztársaság Belügyminisztériuma (1903 Budapest, Pf. 314) ajánlatkérõ (továbbiakban: ajánlatkérõ) az "eltulajdonított gépjármûveket felismerõ rendszer kiválasztása és befogadása" tárgyú versenyfelhívással kapcsolatban, érdemi vizsgálat nélkül hivatalból elutasítja. A felmerült költséget a kérelmezõk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS<br>
Az ajánlatkérõ pályázati felhívást jelentetett meg a Zsaru Magazin 1997/15. számában a rendelkezõ részben megjelölt tárgyban. A pályázati felhívásban az ajánlatkérõ II/9. pontban megjelölte azt, hogy a telepítés és mûködtetés kiadásai a rendvédelmi szervezetek, azaz az ajánlatkérõ költségvetését nem terhelhetik. Ugyanakkor a III/5. pontban meghatározta azt, hogy a nyertes pályázók és a rendvédelmi szervezetek az eredményhirdetést követõ 30 napon belül együttmûködési szerzõdést kötnek. Ajánlatkérõ 1997. szeptember 5. napján írásban értesítette a két kérelmezõt, hogy mindkét pályázatot elutasította. Ezt követõen ajánlattevõk 1997. október 22-én<br>
 iktatott kérelmükben jogorvoslati kérelmet juttattak<br>
el a Döntõbizottsághoz, melyben kérték, állapítsa meg a Döntõbizottság, hogy az ajánlatkérõ jelen esetben olyan tevékenységet folytat, hogy pályázók közül kiemel egy vagy több vállalkozást és biztosítja azoknak azt, hogy harmadik személyeknek ellenszolgáltatásért szolgáltassanak, vagyis ebbe a helyzetbe másokkal szembe csak õket hozza, és a fogyasztókat a többi pályázótól szubjektív módon elhatárolja, a szolgáltatókat megfosztja az eddigi piacuktól és vevõiket más vállalkozókhoz tereli. Kérelmezõk álláspontja az volt, hogy a pályázók azáltal nyújtanak szolgáltatást az ajánlatkérõnek, hogy elõsegítik a rendõrség és szervei bûnmegelõzését és felderítését, és ezáltal csökkentik a szükséges költségvetési ráfordításokat, ami kimutatható jelentõs vagyoni elõny, továbbá lehetõséget biztosítanak arra, hogy például a rendõrség is használja a rendszert. Álláspontjuk szerint a pályázat közbeszerzés, így azzal kapcsolatban a közbeszerzési törvény rendelkezéseit kell alkalmazni. Jogsértésként kérték megállapítani az alábbiakat: a közbeszerzésekrõl szóló 1995. évi XL. törvény (továbbiakban: Kbt.), a Kbt. 29. § (1) bekezdése szerint hirdetményt elõször a Közbeszerzési Értesítõben kellett volna megjelentetni, majd ezt követõen lehetett volna más belföldi lapban megjelentetni, ezzel szemben a Közbeszerzési Értesítõben meg sem jelent, ajánlati felhívás csak a Zsaru Magazinban jelent meg. Ugyanakkor a közbeszerzési törvény 26. §-a szerint az ajánlatkérõnek meg kellett volna határoznia az ajánlattételi határidõt, az ajánlatok elbírálási szempontjait, ami meghatározott feltételhez lett volna kötve. Ezek a feltételek azonban hiányoztak az ajánlatkérõ pályázatából. Álláspontjuk szerint a közbeszerzési törvény 40. § (1) bekezdésében foglaltakat is megsértette az ajánlatkérõ, mivel a felhívásban közbeszerzés tárgyára vonatkozó részletes mûszaki leírást, különös tekintettel a mûszaki és minõségi követelményekre nem tette közzé, holott a törvény hivatkozott szakasza alapján ez kötelezõ. Sérelmezte továbbá azt is, hogy az ajánlattétel lejá<br>
rtának idõpontjaként 1997. május 30. napját határozta meg. A pályázat rendelkezése szerint az ajánlatkérõ az ajánlatokat a benyújtási határidõtõl számított 90 napon belül bírálja el. A közbeszerzési törvény 55. § ( 1 ) bekezdése pedig elõírja, hogy az ajánlatokat a lehetõ legrövidebb idõn belül, de legkésõbb a felbontástól számított 30 napon belül kell elbírálni. Az ajánlatok felbontása napján pedig a hivatkozott törvény 51. § (1) bekezdése szerint megállapítja, hogy a határidõ lejártának napját kell érteni, tehát az ajánlatkérõ köteles lett volna az ajánlatokat legkésõbb 1997. május 30. napját követõ 30 napon belül elbírálni. Az írásban szereplõ feltételek álláspontjuk szerint törvénysértõk. A Kbt. 60. § (1) bekezdés e) pontja elõírja, hogy az eljárást eredménytelennek kellett volna tekinteni, mivel véleményük szerint az elbírálás nem történt meg határidõben. Jogellenes álláspontjuk szerint a pályázat azon kikötése, miszerint a kiíró fenntartja magának a jogot, hogy az eljárást eredménytelenné nyilvánítsa. A Kbt. álláspontjuk szerint a kiírónak erre nem ad lehetõséget. Ajánlatkérõ álláspontjuk szerint a Kbt. 67. § rendelkezését is megsértette, mivel az eredményt nyilvánosan kell kihirdetni, melyre az ajánlattevõket meg kell hívni. Az eredményrõl való írásbeli tájékoztatásra nincs lehetõség véleményük szerint. A Kbt. 63. §-át is megsértette az ajánlatkérõ, mivel az eljárás eredményének a Közbeszerzési Értesítõben való közzététele sem történt meg. Elõadták kérelmükben, hogy a jogsértésrõl az 1997. szeptember 10. napján megtartott eredményhirdetésbõl szereztek tudomást. Álláspontjuk szerint erre tekintettel 60 napos törvényes határidõn belül került benyújtásra az eljárás megindítására irányuló kérelmük. A Döntõbizottság az ügyben a kérelmezõ képviselõjét hiánypótlásra szólította fel, mely hiánypótlásnak eleget téve kérelmezõk megerõsítették 1997. október 30-án kelt beadványukban azt, hogy a jogsértõ esemény tudomásra jutása idõpontja 1997. szeptember 10. napja volt. Álláspontjuk az volt, hogy ehhez képest a 60 nap<br>
os törvényes határidõn belül került benyújtásra az eljárás megindítására irányuló kérelem.<br>
A Döntõbizottságnak az ügyben az alábbi kérdéseket kellett megvizsgálni. Elsõdlegesen azt, hogy az ügyben a Döntõbizottság hatáskörrel rendelkezik-e.<br>
A Kbt. 76. § (1) bekezdése szerint: "A közbeszerzésekkel kapcsolatos jogorvoslat körében a Bizottság hatáskörébe tartozik:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása; c) az ajánlatkérõ döntésével szemben bármely érdekelt által benyújtott kérelem elbírálása".<br>
Míg a (2) bekezdés kimondja: "A bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása".<br>
A Döntõbizottság eljárására az államigazgatási eljárás általános szabályairól szóló 1957. évi IV törvény rendelkezése is irányadó, e törvény 7. §-a szerint közigazgatási szerv hatáskörét és illetékességét az eljárás minden szakaszában hivatalból köteles vizsgálni. Ha azt állapítja meg, hogy az ügyben nincs hatásköre vagy nem illetékes, az ügyet haladéktalanul átteszi hatáskörrel rendelkezõ illetékes közigazgatási szervhez, s errõl az ügyfelet értesíti. Jelen ügyben megállapítható az, hogy a Kbt. 7. § (1) bekezdése szerint: "e törvény alkalmazásában árubeszerzés, az a visszterhes szerzõdés alapján megvalósuló tevékenység, amely a forgalomképes és birtokba vehetõ dolog tulajdonának vagy pedig használatra, hasznosításra vonatkozó jognak határozott vagy határozatlan idõre történõ megszerzésére irányul". Második bekezdés megállapítja, hogy: "árubeszerzésnek minõsül a dologgal együtt járó szolgáltatás igénybevétele is, ha a szolgáltatás értéke nem haladja meg a dolog értékét". A hivatkozott rendelkezések helyes értelmezése, tehát feltétlenül visszterhességet követel meg a Kbt. hatálya alá tartozó beszerzések esetén. A pályázati felhívás hivatkozott II/9. pontja kifejezetten azt írta elõ, hogy az ajánlatkérõ költségvetésébõl nem kíván semmilyen juttatást az igénybe vett rendszerre fordítani. Ugyanakkor a 3/5. pont együttmûködési szerzõdés kötését írja elõ a pályázati felhívás nyerteseivel. A visszterhesség, mint alapvetõ követelmény hiánya kizárja a Kbt. 76. §-a alapján történõ Döntõbizottsági eljárást.<br>
A fentiek alapján megállapítható, hogy a tárgyi beszerzés, nem közbeszerzés, így nem tartozik a Kbt. hatálya alá. Ugyanakkor az iratokból az is megállapítható, hogy a tárgyi ügyben jogorvoslati eljárás nem kezdeményezhetõ hatáskör megléte esetén sem, mivel kérelmezõk a Kbt. 79. § (5) bekezdésében meghatározottak szerint a jogsértõ esemény tudomásra jutásától számított 15 napos jogvesztõ határidõ letelte után nyújtották be kérelmüket, e határidõ elmulasztása pedig jogvesztéssel jár.<br>
A Döntõbizottság a fentiekre tekintettel a Kbt. 76. § (2) bekezdése alapján megállapította, hogy az ügy elbírálása nem a Döntõbizottság hatáskörébe tartozik. A költségekre vonatkozó rendelkezés a Kbt. 88. § (1) bekezdés g) pontját vette alapul, mivel jogsértõ személyt nem állapított meg. A bírósági jogorvoslatot a Kbt. 89. § (1) bekezdése biztosítja.<br>
Budapest, 1997. november 3.<br>
Dr. Cziffra Csaba s. k. közbeszerzési biztos<br>
Dr. Monory Bulcs s. k. közbeszerzési biztos<br>
Divinyi József s. k. közbeszerzési biztos<br>
A határozat nem jogerõs, azt a bíróság elõtt támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>