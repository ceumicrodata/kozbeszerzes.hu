<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7793)
</b></h2><FONT size=3><i><u></i></u>1024 Budapest, Margit krt. 85. Telefon: 156-1337 Fax: 155-5082<br>
Ikt. sz.: D.184/15/1997.<br>
Tárgy: Keviép Kft. kérelme az Országos Vízügyi Fõigazgatóság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
A Keviép Kft. (4025 Debrecen, Széchenyi u. 46., a továbbiakban: kérelmezõ) által az Országos Vízügyi Fõigazgatóság (1012 Budapest, Márvány u. 1/C, továbbiakban: ajánlatkérõ) - nevében és képviseletében eljáró Országos Vízügyi Beruházási Mérnöki Konzulens és Tervezõ Kft. jogi képviselõ dr. Gárdonyi Ida jogtanácsos (1054 Budapest, Alkotmány u. 27.) Dunakanyar bal part regionális vízmûrendszer-fejlesztés tárgyában lefolytatott közbeszerzési eljárása ellen benyújtott jogorvoslati kérelmének a Döntõbizottság részben helyt ad és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.), Kbt. 26. § (2) és 59. § (1) bekezdését, ezért az ajánlatkérõvel szemben 750 000 Ft, azaz hétszázötvenezer forint bírságot szab ki, míg egyebekben a kérelmet elutasítja.<br>
Az ajánlatkérõ köteles a bírságot a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. bankszámlájára befizetni.<br>
A Döntõbizottság kötelezi az ajánlatkérõt, hogy a határozat kézhezvételétõl számított 30 napon belül a kérelmezõ részére 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet 3 példányban a Fõvárosi Bírósághoz címezve, de a Döntöbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
INDOKOLÁS A Döntõbizottság a kérelmezõ jogorvoslati kérelme a kérelmezett védekezése és egyéb érdekelt írásbeli érdemi észrevétele, valamint a tárgyaláson tett nyilatkozatok és a becsatolt okirati bizonyítékok alapján az alábbi tényállást állapította meg. Ajánlatkérõ részvételi felhívást jelentetett meg elõminõsítési eljárásra a Közbeszerzési Értesítõ 1996. november 8-i 44. számában. A beadott nyolc jelentkezésbõl az ajánlatkérõ hatot talált alkalmasnak, így kiválasztásra került DÉLVIÉP Kft., ALTERRA Kft., Hajdú és Társai Kft., KEVIÉP Kft., PVCS Kft. és FÕBER Kft.<br>
A részvételi felhívásban ajánlatkérõ a 9. a) pontban meghatározta a pénzügyi és gazdasági alkalmasság igazolására csatolandó iratok között elsõ helyen a mérlegadatokat az elõzõ három évre vonatkozóan. Ajánlatkérõ az ajánlatok elbírálási szempontját is megadta: az összességében legelõnyösebb ajánlat kiválasztásának szempontja volt ez. Az elbírálás során alkalmazott szempontok fontossági sorrendje a következõ volt:<br>
- jól leinformálható referenciamunkák,<br>
- megfelelõ, a feladat megoldásához alkalmas géppark, eszközök,<br>
- jó referenciával rendelkezõ alvállalkozók,<br>
- kiegyensúlyozott gazdálkodás,<br>
- biztosítási garanciák.<br>
Ezen szempontok az alkalmasság elbírálásának szempontjai voltak.<br>
A kiválasztott ajánlattevõknek az ajánlatkérõ közvetlenül írásban megküldte az ajánlati felhívás dokumentációját, melynek 2.2 pontja a kiegészítõ feltételek között elõírta, hogy a dokumentáció és a részvételi felhívás együttesen érvényesek. Eltérés esetén a dokumentációban levõ adatok és feltételek az irányadóak. A 3.4. pont írta elõ az ajánlattevõk által kötelezõen csatolandó okmányok körét, melyek között nem került megnevezésre a mérlegadatok közlésére vonatkozó kötelezettség.<br>
A 12. pont rögzítette az ajánlatok értékelési szempontjait, részben eltérõen a részvételi felhívástól az alábbiak szerint:<br>
- A vállalkozó cég megbízhatósága, referenciája, gazdasági megfelelõsége.<br>
- Megvalósítási költség.<br>
- Bankreferenciák.<br>
- Határidõnél rövidebb átfutási idõ vállalása.<br>
- Magasabb kötbérfizetési kötelezettség vállalása.<br>
- Hosszabb szavatossági idõtartam vállalása.<br>
Augusztus 4-én értesítette ajánlatkérõ kérelmezõt, hogy az ALTERRA Kft. lett az eljárás nyertese. Ezt követõen ajánlatkérõ és az eljárás nyertese között 1997. augusztus 18-án a szerzõdés létrejött. Törvényes határidõn belül a kérelmezõ jogorvoslati kérelmet nyújtott be, melyben kérte, a Kbt. 88. § (1) bekezdés c), d), f) és g) pontja szerinti döntést, azaz ajánlatkérõ döntésének megsemmisítését, a jogsértés megállapítását, bírság kiszabását és az ajánlatkérõ igazgatási és ügyvédi költség megfizetésére kötelezését. Ideiglenes intézkedésként a szerzõdéskötés megtiltását kérte. Indokaként elõadta, hogy azért tartja jogsértõnek a döntést, mert a második fontossági sorrendet képviselõ megvalósítási költségszempontot figyelmen kívül hagyva az ajánlatkérõ a 42 000 000 Ft-tal magasabb megvalósítási költségû ajánlatot hirdette ki nyertesnek. Továbbá álláspontja szerint az ajánlatkérõ megsértette a Kbt. 34. § (3) bekezdését, mivel nem tette közzé azt, hogy az egyes értékelési szempontok milyen súlyt képviselnek százalékarányosan.<br>
Kérelmezett védekezésében kérte, hogy a benyújtott jogorvoslati kérelmét annak megalapozatlansága miatt a Döntõbizottság utasítsa el, és kötelezze kérelmezõt az eljárási díj és költségek viselésére. Álláspontja szerint nem sértette meg a kérelmezõ által hivatkozott Kbt. 26. § (2) bekezdését és 34. § (3) bekezdését. Az ajánlati felhívásban közölt elbírálási szempontok és a szerzõdési feltételeket tartalmazó dokumentáció alapján történt az összességében legelõnyösebb ajánlat kiválasztása, mely során a szempontok fontossági sorrendje is szerepet játszott a döntés meghozatalában, továbbá a Kbt. nem tartalmaz olyan rendelkezést, hogy az értékelési szempontok sorrendjén kívül a "százalékos súlyarányait" is közzé kellett volna tennie. A tárgyaláson védekezésüket kiegészítette azzal, hogy az 1996. évi mérleget nem találta az értékelés során kérelmezõ ajánlatában. Mindennek ellenére nem került kizárásra a kérelmezõ ajánlata. Álláspontja az, hogy a pénzügyi információk felfrissítése körében kellett volna csatolni a mérlegadatokat is. Miután a többi ajánlattevõ ezt megtette, ez véleménye szerint szükséges volt. Elõadta, hogy a gazdasági megfelelõségnél az 1996-os mérlegadat hiánya okozta a bizonytalanságot, és erre tekintettel a bírálóbizottságnak egyöntetû véleménye az volt, hogy a gazdasági megvalósíthatóság kérdõjelezhetõ meg a kérelmezõ esetében. Más tartozásra utaló adat, vagy más negatívum nem volt, csupán a mérleg becsatolásának hiánya volt az, ami döntött. Elõadta, hogy a nyertes pályázó részérõl csatolásra került a mérlegadat, így az ebbõl a szempontból elõnyben volt, kedvezõbb értékelés alá esett. A kérelmezõ ajánlata értékelésre került, minden egyes szempont alapján megvizsgálta, hogy megfelel-e ajánlatkérõ részére. Vitatta, hogy kérelmezõ ajánlata megfelelt volna a dokumentációban rögzítetteknek, mivel álláspontja szerint az inflációs ráta, a földmunkák megadott ára, a garancia, a banki költségek és a minõségbiztosítás nem megfelelõen szerepelt kérelmezõ ajánlatához mellékelt szerzõdéstervezetben. Álláspontja a<br>
z, hogy a Kbt. 56. § ( 1 ) bekezdésére figyelemmel helyesen járt el, amikor az összességében legelõnyösebb ajánlatot választotta ki, mivel nem az volt a kiírási feltétel, hogy a legalacsonyabb árú ajánlatot kellett volna elsõ helyen értékelnie.<br>
Az egyéb érdekeltek közül Hajdú és Társai Kft. a kérelemmel egyetértett, míg DÉLVIÉP Kft., FÕBER Kft. és PVCS Kft. érdemi észrevételt nem tett. A Döntõbizottság megállapítja, hogy a kérelem az alábbiak szerint döntõ részben megalapozott.<br>
A Döntõbizottságnak elsõdlegesen azon kérdésben kellett állást foglalnia, hogy a részvételi felhívás és a dokumentáció alapján kötelezõ volt-e az ajánlattevõk részére az elõzõ három évre vonatkozó mérleg csatolása az ajánlattételi szakaszban. A dokumentáció 3.4. pont szabályozta azt, hogy milyen iratok csatolását kéri az ajánlatkérõ. Ezek között nem került felsorolásra a mérlegadatok csatolási kötelezettsége. A dokumentáció az 5. oldalán 2.2. kiegészítõ feltételek között található azon kitétel, mely szerint eltérés esetén a dokumentációban lévõ adatok és feltételek az irányadóak. Erre tekintettel megállapítható, hogy nem volt kötelezõ a mérlegadatok vagy a mérleg csatolása. Az ajánlatkérõ az alkalmasságvizsgálat körében csak olyan okiratok meglétét vizsgálhatja, melyet a részvételi felhívásban vagy a dokumentációban elõírt. Mivel a dokumentáció a részvételi felhívás után az alkalmasnak minõsített jelentkezõk által csatolandó alkalmasságot igazoló iratok között már nem sorolta fel az elõzõ háromévi mérleget vagy mérlegadatot és a 2.2. pont az ajánlati felhívás és a dokumentáció szövegének eltérése esetére a dokumentáció elõírásait tekintette irányadónak, így nem volt köteles kérelmezõ ezen adat újbóli csatolására. Az a körülmény, hogy más pályázó beadta az anyagához az elõzõ 3 évre vonatkozó mérlegadatot, nem alapozza meg azt, hogy a dokumentációba beleértelmezendõ az az elõírás is, hogy minden pályázónak a mérlegadatokat ismételten csatolnia kellett volna. Az ajánlati felhívás és a dokumentáció szövegének összevetése során a Döntõbizottság megállapította, hogy a dokumentáció 2.2. pontja alapján a részvételi felhívás és a dokumentáció együttesen voltak érvényesek, de eltérés esetén a dokumentáció feltételei az irányadóak. A részvételi felhívás és a dokumentáció az alkalmasság körében csatolandó iratokat rendezõ pontjai eltértek egymástól. A részvételi felhívás szerint kérelmezõ csatolta az elõzõ három évre vonatkozó mérlegadatát. A dokumentáció 3.4. pontja viszont nem írta elõ ezen iratok csatolási kötelezettségé<br>
t. Amennyiben ajánlatkérõnek ez szándékában állt volna, úgy a dokumentáció 3.4. pontja 12 tételbõl álló felsorolásában nevesítette volna ilyen irányú igényét. A Döntõbizottság nem fogadta el ajánlatkérõ azon védekezését, hogy a: "(tekintettel az elõminõsítésre, a banki, pénzügyi információk frissítése szükséges)" szövegbe beleértelmezendõ lenne a mérleg becsatolásra vonatkozó kötelezettség, amikor ezt már az elõminõsítés során megtették az alkalmasnak minõsített jelentkezõk. Ebben a vonatkozásban nincs annak sem jelentõsége, hogy az elõminõsítés és az ajánlatra felhívás között viszonylag hosszabb idõ telt el.<br>
A Döntõbizottság ezt követõen megvizsgálta, hogy a kérelmezõ ajánlata megfelelte az ajánlatkérõ egyéb elbírálási elõírásainak. Ennek során megállapítást nyert, hogy a kérelmezõ igazolta megbízhatóságát, referenciáját és gazdasági megfelelõségét, az ár tekintetében "A' változatú ajánlata 297 192 M Ft, míg "B" változatú ajánlata esetén 286 287 M Ft volt, míg nyertes ajánlattevõ 349 766 M Ft összegû árat jelölt meg. A banki referencia tekintetében mindkét ajánlattevõ, tehát mind a nyertes, mind a kérelmezõ azonos megítélés alá esett. Ugyancsak a vállalási határidõ, a kötbér és a szavatosság vonatkozásában is azonos feltételeket vállalt a kérelmezõ, mind pedig a nyertes ajánlattevõ, így végül is elsõsorban a két elsõ helyen megjelölt elbírálási szempont volt a döntõ. Ezek vizsgálatánál viszont helytelenül jutott ajánlatkérõ azon következtetésre, hogy az 1996. évre vonatkozó mérlegadat hiánya bizonytalanságot jelent a kérelmezõ gazdasági megfelelõsége kérdésében, ennek csatolása ugyanis nem volt elõírt feltétel a dokumentációban.<br>
A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van. A Kbt. 59. § (1) bekezdése pedig elõírja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést. Fenti rendelkezéseket ajánlatkérõ megsértette, mivel olyan okirat hiánya miatt ítélte meg kedvezõtlenül kérelmezõ ajánlatát, amelynek csatolását nem írta elõ kifejezetten és félreérthetetlenül.<br>
Ugyanakkor a Döntõbizottság nem találta megalapozottnak a kérelemnek azon részét, amely a Kbt. 34. § (3) bekezdése alapján az értékelési szempontok százalékos súlyarányának közzététele hiányát kifogásolta. A hivatkozott rendelkezés ugyanis ilyen kötelezettséget nem írt elõ az ajánlatkérõ részére. Ugyancsak nem találta megalapozottnak ajánlatkérõ azon védekezését, miszerint az ajánlattevõ ajánlata nem felelt meg a dokumentációban rögzítetteknek, mivel álláspontja szerint az inflációs ráta, a földmunkák megadott ára, a garancia, banki költségek és a minõségbiztosítás nem megfelelõen került rögzítésre, míg a kérelmezõ esetében három földmunkára vonatkozó tételnél ajánlatkérõ kiemelte, hogy irreálisan alacsony az ár, ugyanakkor a nyertes ajánlattevõ ajánlata is tartalmaz hasonlóan irreálisan alacsony árakat, a nyertes esetében viszont összességében értékelték az ajánlatot, de egyik esetben sem kért magyarázatot az árra. Fentiek alapján megállapítható, hogy nem volt egyforma mértékkel mérve mindkét ajánlat.<br>
Mindezekre figyelemmel az ajánlatkérõ felsorolt jogsértõ magatartásával nem biztosította a Kbt.-ben írt elbírálási elvek érvényesülését, így a Döntõbizottság a fent hivatkozott rendelkezések értelmében járt el és a rendelkezõ részben foglaltak szerint állapította meg a jogsértés megtörténtét. Figyelemmel arra, hogy a szerzõdéskötés már megtörtént, így a Döntõbizottság a döntést megsemmisíteni nem tudta, ezért a Kbt. 88. § (1) bekezdés f) pontja alapján bírság kiszabását tartotta indokoltnak, melynek mértéke az elkövetett jogsértés súlyával arányban áll.<br>
Ideiglenes intézkedést nem alkalmazott a Döntõbizottság, mivel az eljárás kezdeményezésétõl számított 3 napon belül nem állt rendelkezésére olyan adat, amelybõl megállapítható lett volna a jogsértés megtörténte.<br>
Tekintettel arra, hogy a kérelmezõ kérelme döntõ részben megalapozott volt, így a jogorvoslati kérelemnek megfelelõen döntött a Döntõbizottság a Kbt. 88. § (1) bekezdés g) pontjára figyelemmel az igazgatási szolgáltatási díj megfizetésérõl, míg az ügyvédi díj vonatkozásában nem kötelezte ajánlatkérõt a költségek megtérítésére a részleges elutasításra figyelemmel.<br>
A bírósági jogorvoslatot a Kbt. 89. § (1) bekezdése biztosítja.<br>
Budapest, 1997. szeptember 30.<br>
Dr. Cziffra Csaba s. k. közbeszerzési biztos<br>
Kalmárné Diósy Ildikó s. k. közbeszerzési biztos<br>
Dr. Bíró László s. k. közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>