<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7792)
</b></h2><FONT size=3><i><u></i></u>1024 Budapest, Margit krt. 85. Telefon: 156-1337<br>
Fax: 155-5082<br>
Ikt. sz.: D.204/16/1997.<br>
Tárgy: Tiszavárkony, Vezseny és Tiszajenõ települések jogorvoslati kérelme Tószeg Község Önkormányzata ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
A Tiszavárkony Önkormányzata (5092 Tiszavárkony, Endre király út 37.), Vezseny Község Önkormányzata (5093 Vezseny, Fõ út 13.), Tiszajenõ Község Önkormányzata (5094 Tiszajenõ, Vasút út 11.) valamennyi önkormányzatot képviseli: dr. Varga Andrea ügyvéd (6720 Szeged, Széchenyi tér 5., továbbiakban: kérelmezõ) által a Tószeg Község Önkormányzata (5091 Tószeg, Rákóczi út 37., képviseli: dr. Czifra Károly ügyvéd, 5000 Szolnok, Dózsa Gy. út 2. I/2., továbbiakban: ajánlatkérõ) ajánlatkérõi megjelölése mellett a Közbeszerzési Értesítõ 1997. évi 32. számában "Tiszavárkony, Tiszajenõ, Vezseny és Tószeg települések szennyvízcsatorna-hálózatának fõvállalkozásban történõ megvalósítására vonatkozó elõminõsítési eljárás" tárgyában közzétett közbeszerzési eljárás ellen indított jogorvoslati eljárást - a jogorvoslati kérelem visszavonása miatt - megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
INDOKOLÁS<br>
A kérelmezõ a Döntõbizottsághoz 1997. szeptember 29-én érkezett beadványában jogorvoslati kérelmet nyújtott be ajánlatkérõ ellen, az ajánlatkérõnek a tárgyi közbeszerzési eljárásban hozott döntését sérelmezve. Az 1997. október 16. napján kelt - elõször faxon eljuttatott, majd postai úton is megküldött - beadványában kérelmezõ a benyújtott jogorvoslati kérelmét visszavonta.<br>
A közbeszerzésekrõl szóló 1995. évi XL. törvény (továbbiakban: Kbt.) 79. § (2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése kimondja, hogy a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV törvény (a továbbiakban: Áe.) rendelkezéseit kell alkalmazni. Az Áe. 14. § ( 1 ) bekezdése alapján, ha az ügyfél az eljárás megindítására vonatkozó kérelmét visszavonja, a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.<br>
A Kbt. 79. § (4) bekezdése rendelkezik arról, hogy a közbeszerzési ügyben eljárás hivatalból történõ megindítását csak a Közbeszerzések Tanácsának tagja kezdeményezheti, a Döntõbizottság tehát nem folytathatja le az eljárást hivatalból saját hatáskörben.<br>
A fentieknek megfelelõen és a hivatkozott jogszabályokra alapítottan a Döntõbizottság a jogorvoslati kérelem visszavonása miatt a jogorvoslati eljárást megszüntette.<br>
A bírósági jogorvoslatot a Kbt. 89. § (1) bekezdése biztosítja.<br>
Budapest, 1997. október 18.<br>
Dr. Kurtyán Edit s. k. közbeszerzési biztos<br>
Dr. Monory Bulcs s. k. közbeszerzési biztos<br>
Kalmárné Diósy Ildikó s. k. közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>