<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7939)
</b></h2><FONT size=3><i><u></i></u>1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D.208/6/1997.<br>
Tárgy: HM ArmCom Rt. jogorvoslati kérelme a Földmûvelésügyi Költségvetési Iroda közbeszerzési eljárás ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
A HM ArCom Kommunikációtechnikai Rt. (2100 Gödöllõ, Dózsa György út 63/A, képviseli: dr. Sós Tibor ügyvéd 2100 Gödöllõ, Dózsa György út 63/A, továbbiakban: kérelmezõ) kérelmét, amelyet a Földmûvelésügyi Költségvetési Iroda (1024 Budapest, Keleti Károly u. 24., képviseli: dr. Sasvári Róbert ügyvéd, 7622 Pécs, Nagy Lajos király u. 8B, a továbbiakban: ajánlatkérõ haszongépjármûvek szállítására kürt közbeszerzési eljárás ellen nyújtott be, a Döntõbizottság elutasítja, és a továbbiakban megállapítja, hogy a felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bíróságoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
INDOKOLÁS Ajánlatkérõ nyílt eljárásról szóló felhívást tett közzé a Közbeszerzési Értesítõ 1997. augusztus 6-i, 30. számában. A beszerzés tárgya és mennyisége vonatkozásában az alábbiak szerint írta ki ajánlati felhívását: "kis futásteljesítménnyel rendelkezõ, jó állapotú, használt, vagy új összkerékmeghajtású teherjármûre fertõtlenítõ felépítmény felszerelése. A gépjármûvek minimális hasznos teherbírása 2000 1-es tartálynál 4,5 t 3000 1-es tartálynál 5,2 t. Új gumikkal szerelve, beleértve a pótgumit is. A tehergépjármû motorjának meg kell felelni az EURO 1 vagy EURO 2 minõségi fokozatnak és errõl gyártói igazolás szükséges. A gépjármûveknek rendelkezni kell az üzembe helyezéshez szükséges tartozékkal, hátsó sárfogó gumival, vonórúddal, emelõvel, szerszámkészlettel és KRESZ-tartozékokkal (mentõláda, izzókészlet, elakadásjelzõ-háromszög).<br>
9 db tehergépjármû és rászerelt fertõtlenítõ felépítmény szállítására kérünk ajánlatot.<br>
A teljesítés helye: az ajánlattevõ telephelye, de ez kizárólag Magyarországon.<br>
Annak meghatározása, hogy az ajánlattevõ a beszerzés tárgyának egy részére tehet-e ajánlatot: igen. Lehet az alapgépjármû szállítására, valamint a felépítmény elkészítésére külön-külön is ajánlatokat benyújtani".<br>
Az ajánlati felhívásban megjelölt határidõre három ajánlattevõ nyújtotta be ajánlatát: a kérelmezõ HM ArmCom Rt., az Autó Panel Rt., valamint a Delta Truck Kft. Ajánlatkérõ 1997. október 1-én eredményt hirdetett, mely szerint a közbeszerzési eljárás nyertese az Autó Panel Rt. lett.<br>
Kérelmezõ 1997. október 6-án jogorvoslati kérelmet nyújtott be a Döntõbizottsághoz, amelyet az 1997. október 21-én megtartott tárgyaláson pontosított. Kérelmében elõadta, hogy bár az ajánlatkérõ az összességében legelõnyösebb ajánlat szempontjai alapján történõ elbírálást írta ki, az értékelési szempontok fontossági sorrendjében a szállítási ár szerepelt elsõ helyen. Ennek ellenére október 1-én nem az általa tett ajánlat került nyertesként kihirdetésre. Véleménye szerint az elbírálás további szempontjai érdemi különbségtételt hátrányára nem eredményezhettek, a döntést sérelmesnek tartja. Elõadta, hogy az ajánlatkérõ 1997. évi pénzügyi kerete szerinte komplett kocsikra, azaz alváz + felépítményre vonatkozott és nem az összes, 1999. március 31-ig vonatkozó teljes szállítási idõtartam 9 db alvázára.<br>
Sérelmezte, hogy a használt, illetve az új alvázak összehasonlítása az elbírálás során tulajdonképpen egy új elbírálási szempontként jelentkezett ajánlatkérõ eljárásában a fontossági sorrendben az elsõ, azaz ár szempontjának vizsgálata során.<br>
Elõadta továbbá, hogy az ajánlatok bontásakor a késõbbi nyertes ajánlattevõ nem HUF-ban, hanem DM-ben közölt árat és így nem volt elõtte egyértelmû, hogy a "fix" ár HUF-ban, vagy DM-ben értendõ. Álláspontja szerint ajánlatkérõ megsértette a Kbt. 56. § (1) bekezdésében foglaltakat, ezért kérte ideiglenes intézkedésként a szerzõdés megkötésének megtiltását, a Kbt. 88. § ( 1 ) bekezdés d) pontjában megfogalmazott jogsértés megállapítását, az igazgatási szolgáltatási díj (30 000 Ft) megtérítését, valamint tárgyalás tartását.<br>
Ajánlatkérõ a jogorvoslati kérelemre tett észrevételében elõadta, hogy eljárás során a Kbt. elõírásait alkalmazta, 11 tagú bizottságot állított föl, amely szakértõi anyag alapján minden egyes szempontra fontossági sorrend szerint hozta meg döntését. Azért határozott, hogy elõször az alvázakat szerzi be teljes szállítási idõtartamra vonatkozó mennyiségben még 1997-ben, mert erre vonatkozóan az ajánlati felhívásban a részteljesítés lehetõsége fennállt. Elõadta, hogy nem volt elbírálási szempont a 9 db új, kedvezõ árú alváz beszerzése. Elbírálást kizárólag a meghirdetett elbírálási szempontok szerint végezték. Elõadta továbbá, hogy az ajánlati felhívás 3. c) pontja lehetõséget ad az ajánlattevõnek és így az ajánlatkérõnek is, hogy éljen részteljesítéssel, nevezetesen külön alvázat, vagy külön felépítményt szállíthasson, illetve bírálhasson el. Elõadta továbbá, hogy eljárása során azért ítélte kedvezõbbnek az új alvázat, mert fenntartási - üzemeltetési költségek miatt az valójában olcsóbb a használtnál. Bejelentette, hogy a nyertes Autó Panel Rt-vel a szállítási szerzõdést 1997. október 16-án megkötötte. Költségigényt nem jelölt meg, kérte a kérelem elutasítását alaptalanság címén.<br>
Egyéb érdekeltként az Autó Panel Rt. közölte észrevételében, hogy álláspontja szerint az általa megadott áraik összességében a legkedvezõbbek, valamint olyan korszerû mûszaki-technikai háttérrel rendelkezik, amelynek köszönhetõen a korábban általa gyártott hasonló felépítmények kifogástalanok voltak, továbbá ajánlata a többi bírálati szempont alapján is jobb volt kérelmezõ ajánlatánál.<br>
A Döntõbizottság az iratokból és a tárgyaláson elhangzottak alapján megállapította, hogy a kérelem megalapozatlan.<br>
A Döntõbizottság megvizsgálva az ajánlati felhívás 3. c) pontjában foglaltakat, megállapította, hogy azzal a megfogalmazással mely szerint "lehet alapgépjármû szállítására, valamint a felépítmény elkészítésére külön-külön is ajánlatokat benyújtani", ajánlatkérõ kifejezetten lehetõvé tette, hogy az ajánlatkérõk a beszerzés tárgyának egy részére is ajánlatot tehessenek. Ennek nem mond ellent az ajánlati felhívás 4. pontja, mely szerint: "A teljesítés határideje: az eredményhirdetést követõen folyamatosan 1999. március 31-ig bezárólag. Az 1997. évre rendelkezésre álló keret mértékéig 1997. december 10-ig. Ez a határidõ a komplett fertõtlenítõ kocsik (alapgép és felépítmény) átadására vonatkozik".<br>
Az ajánlati felhívás 14. pontja pedig rögzíti: "annak meghatározása, hogy lehet-e többváltozatú ajánlatot tenni: igen."<br>
A Döntõbizottság megállapította, hogy az ajánlatkérõ ajánlati felhívásában foglaltak szerint járt el, azaz egyaránt elbírálhatott a beszerzés tárgyát tekintve teljes, vagy annak elõször egy részére, majd késõbb (de még a szállítási határidõn belül) másik részére vonatkozó szállítási ajánlatot.<br>
A Döntõbizottságnak ezután azt kellett megvizsgálnia, hogy ajánlatkérõ az ajánlatok elbírálása során tartotta-e magát az ajánlati felhívásban közölt bírálati szempontokhoz, avagy nem. Az ajánlati felhívás 13. pontja szerint az ajánlatok elbírálásának szempontjai: az összességében legelõnyösebb ajánlat. A szempontok fontossági sorrendje: szállítási ár, mûszaki paraméterek, üzemeltetési költségek, egyszerû kezelhetõség, referenciák.<br>
A Döntõbizottság megállapította, hogy sem az ajánlati felhívás, sem a dokumentáció nem tartalmazott olyan kikötést, hogy az ajánlattevõk csak HUF-ban adhatják meg a szállítási árra vonatkozó ajánlatokat. Így ajánlatkérõ a fontossági sorrendben elsõ bírálati szempont, azaz a szállítási ár alkalmazása során saját számítási módszere szerint hasonlíthatta össze a kérelmezõ HUF-ban, a nyertes részben DM-ben és a harmadik ajánlattevõ, a DeltaTruck Kft. részben FFr-ban megadott árait. Ennek során ajánlatkérõ 1997. szeptember 18-i, mindhárom ajánlattevõnek küldött levelében arról kért felvilágosítást, hogy az ajánlati árak mennyiben tekinthetõk fixnek és tartalmaznak-e minden költséget, illetve ráfordítást. Az ajánlatok tartalma és kérdésekre kapott válaszok alapján, valamint az elõbbiekben említett külföldi fizetõeszközök vonatkozásában elvégzett árfolyam-korrekcióra tekintettel az ajánlatkérõ megállapította, hogy a 9 db komplett fertõtlenítõ kocsit új alváz esetén a nyertes Autó Panel Rt.-tõl 175 083 E Ft-ért, a kérelmezõtõl 184 950 E Ft-ért, míg a harmadik ajánlattevõtõl (aggregátor típustól függõen) 191 729 E Ft-tól 206 656 E Ft-ig tudja beszerezni. Használt alvázra szerelt változatot csak a kérelmezõ ajánlott: 163 950 E Ft-ért. Ezt a változatot azonban a második szempont körében vizsgált új és használt alvázak üzemeltetési költségének összehasonlítása eredményeképpen ítélte kedvezõtlennek.<br>
A Döntõbizottság megállapította, hogy ajánlatkérõ vizsgálta mûszaki paraméterek között az anyag minõségét, a gépek teljesítõképességét, az úgynevezett összeépítettséget az alváz, illetve a felépítmény között. Vizsgálta továbbá a felépítmény anyagán belül a dokumentációval megegyezõ tartalomként a rozsdamentességet, a felépítmények üzemeltetési költségét; az egyszerû kezelhetõséget, ezen belül különösen a talajról való kezelhetõséget vette figyelembe.<br>
Ajánlatkérõ az utolsó bírálati szempont, a referencia keretében figyelembe vette, hogy kérelmezõ korábban 10 db fertõtlenítõ kocsit vásárolt kérelmezõtõl, amelynek üzemeltetési tapasztalatai kedvezõtlenek voltak. Bár kérelmezõ (ajánlatkérõ által is elismerten) korrekciókat hajtott végre a "bemutató" fertõtlenítõ kocsin, azonban ajánlatkérõ a referencia értékelésénél (is) kérelmezõ ajánlatát ítélte kedvezõtlenebbnek, a nyertesével szemben.<br>
Ajánlatkérõ bírálati eljárására - többek között - a Kbt. 56. §-a ad útmutatást. E szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Az ajánlatkérõ köteles megvizsgálni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát. Ennek során az igazolások eredetiségét is megvizsgálhatja. Valamint az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell vennie az õt terhelõ, a közbeszerzéshez kapcsolódó valamennyi ráfordítást.<br>
Ajánlatkérõ a Kbt. 34. § (1) bekezdésének b) pontja szerinti összességében legelõnyösebb ajánlat szempontja szerint ajánlatot választotta, egyben tekintettel volt a bírálati szempontok fontossági sorrendjére. A Kbt. arra vonatkozóan nem tartalmaz elõírást, hogyha egy ajánlatkérõ az elõbbi (összességében legelõnyösebb) szempont szerint bírál, akkor a fontossági sorrendben meghatározott (és az ajánlati felhívásban is közölt) szempontokat milyen súllyal vegye figyelembe.<br>
A fentiekre figyelemmel a Döntõbizottság nem állapította meg, hogy ajánlatkérõ megsértette a (kérelmezõ által megjelölt) Kbt. 55. § (1) bekezdésében foglaltakat, ezért a kérelmet a Kbt. 88. § (1) bekezdés a) pontja alapján mint megalapozatlant a rendelkezõ részben foglaltak szerint utasította el.<br>
Figyelemmel arra, hogy jogsértés megállapítására nem került sor, a Döntõbizottság nem alkalmazta a Kbt. 88. § (1) bekezdés g) pontjának rendelkezését.<br>
A Döntõbizottság a jogorvoslati eljárás során ideiglenes intézkedés nem hozott, tekintettel arra, hogy az ideiglenes intézkedés meghozatalának 82. § (1) bekezdésében meghatározott törvényi feltételek nem álltak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
Budapest, 1997. november 5.<br>
Hámori András s. k. közbeszerzési biztos<br>
Dr. Deli Betty s. k. közbeszerzési biztos<br>
Dr. Cziffra Csaba s. k. közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>