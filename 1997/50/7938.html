<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7938)
</b></h2><FONT size=3><i><u></i></u>1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D.223/10/1997.<br>
Tárgy: A Kergép-Novum Kft. és a VÁKISZ Rt. jogorvoslati kérelme az IM Büntetésvégrehajtás Országos Parancsnokság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
A Kergép-Novum Vendéglátóipari Gép- és Berendezésgyártó, Szolgáltató Kft. (1107 Budapest, Monori u. 2-4., a továbbiakban: Kergép Kft.) és a VÁKISZ Általános Építõipari és Szolgáltató Rt. (7624 Pécs, Tábor köz 3., a továbbiakban: VÁKISZ Rt. jogi képviselõ: dr. Teszler Sándor ügyvéd, 7621 Pécs, Szent István tér 1. I/5.) kérelmére, amelyet az IM Büntetésvégrehajtás Országos Parancsnokság (Budapest V, Steindl I. u. 8., a továbbiakban: ajánlatkérõ, jogi képviselõ: dr. Németh Kálmán ügyvéd, Ügyvédi Iroda, 2092 Budakeszi, József A. u. 54.) Pécs Papnövelde u. 7. szám alatti épület kivitelezésére kürt közbeszerzési eljárása ellen nyújtott be, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 53. § (1) bekezdésének a) pontját és a 61. § (1) bekezdését, ezért vele szemben 2 000 000 Ft, azaz kettõmillió forint bírságot szab ki, valamint megállapította, hogy a Bayer-Center Építõipari Kft. (7673 Cserkút, Külterület, 090/2 hrsz.) megsértette a Kbt. 24. § (1) bekezdését, ezért õt 6 hónapra eltiltja a közbeszerzési eljárástól. Egyebekben a kérelmeket elutasítja.<br>
A Döntõbizottság kötelezi az ajánlatkérõt, hogy a bírságot a határozat kézhezvételétõl számított 30 napon belül a Közbeszerzések Tanácsa MNB 10032000-0172036100000000 sz. bankszámlájára fizesse be, és ugyanezen határidõn belül a Kergép Kft. részére 30 000 Ft, azaz harmincezer forint igazgatási szolgáltatási díjat, a VÁKISZ Rt. részére 30 000 Ft, azaz harmincezer forint igazgatási szolgáltatási díjat és 7200 Ft, azaz hétezerkettõszáz forint költséget fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
INDOKOLÁS<br>
Ajánlatkérõ 1997. augusztus 21-én nyílt eljárásról szóló ajánlati felhívást tett közzé a Közbeszerzési Értesítõben, amely szerint a Baranya megyei BV Intézet új 300 adagos konyha és szociális épületszárnyának kivitelezésére kért ajánlatot. A felhívás 11. c) pontjában elõírta, hogy az ajánlattevõk kötelesek ajánlatukhoz csatolni a Kbt. 46. § (1) és (2) bekezdésében elõírt hatósági igazolásokat. Ezen igazolások körére és tartalmára vonatkozóan felhívta az ajánlattevõk figyelmét a Közbeszerzések Tanácsa Elnökének "Elnöki Tájékoztatójára" is, amely az elkülönített állami pénzalapok kezelõit nevesíti.<br>
Az 1997. október 1 jei ajánlattételi határidõig a következõ 9 ajánlattevõ tett ajánlatot: VÁKISZ Rt. Bayer-Center Építõipari Kft., T-Bau Építõipari Rt., Gesztelyi Építõ Kft., J-ULA '95 Kft., Pécsi Építõ és Tatarozó Rt., Kergép Kft., Modulterv Generál Kft., Stabil & Co Építõ Rt.<br>
Az ajánlatokat az ajánlatkérõ által a közbeszerzési eljárás lebonyolításával megbízott "M" Mérnöki Iroda Kft. 1997. október 10-én értékelte. Az iratok közt becsatolt értékelési jegyzõkönyv szerint a VÁKISZ Rt.-vel kapcsolatban megállapította, hogy az ajánlat mûszaki tartalma nem egyértelmû, továbbá hatósági igazolásai egy része, a cégkivonat, az éves pénzügyi beszámolók az Általános Építõipari Kft. nevére szólnak, ezért ajánlatát nem fogadhatják el. A Kergép Kft.-vel kapcsolatban megállapította, hogy a Munkaügyi Minisztérium igazolását nem csatolta, valamint árajánlata több munkanem esetében megalapozatlan, ezért ajánlata elfogadhatatlan.<br>
Az ajánlatok elbírálása után az ajánlatkérõ 1997. október 21-én eredményt hirdetett. Az eljárás nyertese a Bayer-Center Építõipari Kft. lett, akivel a szerzõdés 1997. október 28-án létrejött.<br>
Az eredményhirdetést követõen kezdeményeztek jogorvoslati eljárást a kérelmezõk. Kérésükre a Döntõbizottság 1997. november 17-én tárgyalást tartott, ahol kérelmezõk jogorvoslati kérelmüket kiegészítették. Kiegészített kérelmük a következõket tartalmazza.<br>
A Kergép Kft. kifogásolja, hogy õt az eljárásból a Munkaerõ-piaci Alapra vonatkozó igazolás hiánya miatt zárta ki az ajánlatkérõ. Álláspontja szerint az APEH-igazolás a Munkaerõ-piaci Alapra vonatkozóan is tartalmazza, hogy az ajánlattevõnek tartozása nincs, további igazolás nem szükséges. Indítványozza, hogy a Döntõbizottság vizsgálja meg az eljárás nyertesének hatósági igazolásait is, miután feltételezi, hogy a nyertes nem rendelkezett valamennyi, a Kbt. 46. § (1)-(2) bekezdésében elõírt hatósági igazolással, ennek ellenére ajánlatát elfogadták. Kifogásolja azt is, hogy az ajánlatkérõ már az ajánlatok bontásakor nem vizsgálta meg az ajánlatok teljeskörûségét, a hatósági igazolások meglétét és nem ekkor döntött az ajánlatok érvényességérõl, illetve ajánlattevõ kizárásáról. Sérelmezi még a szabályszerû eredményhirdetési jegyzõkönyv készítésének hiányát és azt is, hogy az eredményhirdetéskor az ajánlatkérõ nem indokolta meg döntését. Álláspontja szerint saját ajánlata kedvezõbb, mint a nyertesként kihirdetett ajánlat. Mindezekre tekintettel elsõdlegesen kéri, hogy a Döntõbizottság semmisítse meg az ajánlatkérõ eljárást lezáró döntését és kötelezze õt az ajánlatok új elbírálására. Másodlagos kérelme szerint a Döntõbizottság állapítsa meg a jogsértést, kötelezze az ajánlatkérõt bírság és az eljárási díj megfizetésére. Ideiglenes intézkedésként kéri a szerzõdéskötés megtiltását.<br>
A VÁKISZ Rt. is azt kifogásolja, hogy õt az ajánlatkérõ a közbeszerzési eljárásból kizárta. Álláspontja szerint az a tény, hogy a becsatolt hatósági igazolások és egyéb dokumentumok az Általános Építõipari Kft. nevére szóltak - a Kbt. szabályai szerint - nem alapozza meg az eljárásból való kizárását. Ajánlata a mûszaki tartalom tekintetében megfelelt a felhívásnak és az ajánlata - nézete szerint - a legkedvezõbb volt. Kifogásolta az ajánlatok bontásáról és az eredményhirdetésrõl készült jegyzõkönyveket mind formai, mind tartalmi vonatkozásokban, mert a jegyzõkönyvvezetésre és -hitelesítésre az ajánlatkérõ képviselõje nem kérte fel a jelenlévõk egyikét sem, valamint az eredményhirdetésen az ajánlatkérõ nem hirdette ki az érvénytelen ajánlatokra és a kizárt ajánlattevõkre vonatkozó döntését, a döntés indoklását kérõ levelére pedig nem válaszolt.<br>
Mindezekre tekintettel kéri, hogy a Döntõbizottság állapítsa meg a jogsértést, szabjon ki bírságot a jogsértõvel szemben, kötelezze az ajánlatkérõt az eljárási díj és 7200 Ft utazási költség megfizetésére. Az írásos kérelmében ideiglenes intézkedésként kérte a szerzõdés megkötésének megtiltását.<br>
A Döntõbizottság a két kérelemre indult eljárást egyesítette a D.223/1997. ügyszámon.<br>
Az ajánlatkérõ a jogorvoslati kérelmek elutasítását kéri azok megalapozatlanságára hivatkozva, kéri továbbá kérelmezõk marasztalását a költségekben.<br>
A Kergép Kft. kérelmére elõadja, hogy a Munkaerõpiaci Alapra vonatkozó igazolást - amelynek kiadására nem egyedül az adóhatóság, hanem a Munkaügyi Minisztérium Alapkezelési Fõosztálya és az adóhatóság együttesen jogosult - a kérelmezõ ajánlatához nem csatolta. Kérelmezõ ajánlata ár szempontjából is kedvezõtlenebb volt, mint a nyertesé.<br>
A VÁKISZ Rt. kérelmére kifejti, hogy az ajánlatból nem derül ki egyértelmûen, hogy az ételliftre vonatkozó árat az ajánlati ár tartalmazza-e, továbbá a kérelmezõ által becsatolt igazolások többsége nem a VÁKISZ Rt. nevére szól, ezért az igazolásokat nem vehette figyelembe. Az igazolások hiánya miatt a kérelmezõk a közbeszerzési eljárásban nem lehettek ajánlattevõk. A legvégsõ elbíráláskor kérelmezõk ajánlatát már érdemileg nem vizsgálta.<br>
Egyéb érdekeltként a Bayer-Center Építõipari Kft. tett érdemi észrevételt. Álláspontja szerint a Kergép Kft. jogorvoslati kérelmében leírtak nem felelnek meg a valóságnak, a kérelmezõ állításait feltételezésekre alapítja.<br>
A Döntõbizottság a rendelkezésére álló iratok és a tárgyaláson elhangzottak alapján a következõket állapította meg. A kérelmek megalapozottak az alábbiak tekintetében:<br>
Az ajánlatkérõ az ajánlati felhívás 11. pontjában írta elõ mindazon igazolások és adatok körét, amelyeket megkövetelt az ajánlattevõktõl a pénzügyi, gazdasági és mûszaki alkalmasságuk igazolására. Közöttük elõírta a Kbt. 46. § (1)-(2) bekezdése szerinti, a Kbt. 44. § (2) bekezdésének d) pontjában meghatározott esetekben az alvállalkozókra is kiterjedõen a hatósági igazolások és ajánlattevõi nyilatkozatok becsatolását. Külön is felhívta az ajánlattevõk figyelmét az elkülönített állami pénzalapokkal kapcsolatos hatósági igazolások szükségességére. Egyben utalt az igazolásokat ténylegesen kiállító szervezetek pontos megnevezésére és címére is.<br>
A Kbt. 53. § ( 1 ) bekezdésének a) pontja szerint az ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát. A Kbt. 46. § (1) bekezdésének b) pontja pedig kimondja, hogy a közbeszerzési eljárásban nem lehet ajánlattevõ, aki egy évnél régebben lejárt adó, illeték- vagy társadalombiztosítás-járulék, valamint elkülönített állami pénzalappal szemben fennálló fizetési kötelezettségének nem tett eleget. Az ajánlattevõknek a Környezetvédelmi Alap, Nemzeti Kulturális Alap, Vízügy Alap, Útalap és Munkaerõ-piaci Alap kezelõ szerveitõl kell beszerezni az elkülönített állami alapokkal kapcsolatos igazolásokat. A jelen ügyben vitatott Munkaerõ-piaci Alappal kapcsolatosan az APEH és a Munkaügyi Minisztérium igazolását kell az ajánlatokhoz csatolni, mert az alaptól felvett támogatás visszafizetésérõl csakis a Munkaügyi Minisztérium Alapkezelési Fõosztálya jogosult igazolást adni, míg egyébként az alap kezelõje az APEH. <br>
A Döntõbizottság a Kergép Kft. kérelmére megállapította, hogy az eljárás nyertese - a Bayer-Center Építõipari Kft. - nem rendelkezett a törvényben elõírt hatósági igazolásokkal, ezért õt az eljárásból ki kellett volna zárni.<br>
A Bayer-Center Építõipari Kft. ajánlatához a következõ hatósági igazolásokat csatolta: APEH, Megyei Egészségbiztosítási Pénztár Pécs, Baranya megyei Illetékhivatal, Bakonya-Cserkút-Kõvágótöttõs Községek Körjegyzõsége, Környezetgazdálkodási Intézet, Nemzeti Kulturális Alap Igazgatósága, Dél-Dunántúli Vízügyi Igazgatóság, VPOP igazolásai, amelyek alapján a Bayer-Center Építõipari Kft.-nek egy évnél régebben lejárt tartozása nincs.<br>
Az ajánlathoz csatolásra került a Munkaügyi Minisztérium igazolása is, amely a Bayer-Center Asztalosipari Kft.-vel (7673 Pécs, Cserkút-plató) kapcsolatosan igazolja, hogy nevezettnek nincs tartozása. Ez utóbbi igazolásról a Döntõbizottság megállapította, hogy az nem a jelen eljárás ajánlattevõjére vonatkozik, hanem egyéb jelen eljárásban részt nem vevõ - cég igazolása. Ezt egyértelmûen bizonyítják az igazolásokon feltüntetett adószámok is, amelyek - miután különbözõ gazdálkodó szervezetekrõl van szó - különböznek egymástól. A Bayer-Center Építõipari Kft. tehát nem rendelkezett a Munkaügyi Minisztérium hatósági igazolásával. Az ajánlatkérõnek a Bayer-Center Építõipari Kft.-t a Kbt. 53. § (1) bekezdésének a) pontja alapján ki kellett volna zárnia az eljárásból, ezt nem tette, ezzel megsértette a Kbt. hivatkozott rendelkezését. A jogsértés súlyát növeli az a tény, hogy az ajánlatkérõ egyéb ajánlattevõk igazolásait igen szigorúan számon kérte és többeket - mint kérelmezõket is - az eljárásból igazolások hiánya miatt kizárt.<br>
A Döntõbizottság álláspontja szerint jogsértõ volt a Bayer-Center Építõipari Kft. magatartása is. A Kbt. 24. § (1) bekezdése szerint a közbeszerzési eljárásban az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát. A Bayer-Center Építõipari Kft. megsértette ezen törvényi elõírást mert ajánlatába hiányzó saját hatósági igazolása helyett egy nevében és címében hasonló - ezért megtévesztésre alkalmas -, azonban nyilvánvalóan nem a saját szervezetére szólóan kiadott hatósági igazolást csatolt be és ezzel õ maga sértette meg a verseny tisztaságát.<br>
Kérelmezõk megalapozottan kifogásolják az eredményhirdetést is.<br>
A Kbt. 61. § (1) bekezdése úgy rendelkezik, hogy az ajánlatkérõ az ajánlatok elbírálására vonatkozó döntést nyilvánosan hirdeti ki. Az elbírálásra vonatkozó döntések körébe a Döntõbizottság álláspontja szerint nemcsak a nyertesre vonatkozó döntés, hanem az értékelés során hozott kizárásra, ajánlatok érvénytelenítésére vonatkozó döntések is beletartoznak. A nyilvános kihirdetésen jelen nem lévõ ajánlattevõket pedig írásban kell haladéktalanul tájékoztatni a döntésrõl.<br>
Tény, hogy az ajánlatkérõ az 1997. október 21-i eredményhirdetésen - az ott felvett jegyzõkönyv szerint nem hirdette ki döntését a kizárt ajánlattevõrõl, ezért a Kergép Kft. csak kérdésekre kapott válaszokból következtetett arra, hogy õt az ajánlatkérõ az eljárásból kizárta. A VÁKISZ Rt. is csak az általa feltett kérdésekre kapott válaszokból ismerhette meg az ajánlatkérõ õt érintõ, kizárására vonatkozó döntését. A fentiek alapján a Döntõbizottság megállapította, hogy ajánlatkérõ a döntésérõl hiányosan tájékoztatta az ajánlattevõket, ezzel megsértette a Kbt. 61. § (1) bekezdésében foglaltakat.<br>
A Döntõbizottság álláspontja szerint az alábbiak tekintetében a jogorvoslati kérelmek megalapozatlanok: A Kergép Kft. nem csatolta ajánlatához a Nemzeti Kulturális Alap Igazgatósága és a Munkaügyi Minisztérium Alapkezelési Fõosztálya igazolásait, ezért nem igazolta, hogy a Nemzeti Kulturális Alappal és a Munkaerõ-piaci Alappal szemben egy évnél régebben lejárt tartozása nincs.<br>
A Kergép Kft. tévesen hivatkozott arra, hogy az APEH - mint a Munkaerõ-piaci Alap kezelõje - igazolta, hogy kérelmezõnek nincs az alappal szemben tartozása. Az APEH ugyanis - mint ahogy azt a hivatkozás alapjául szolgáló 8001/1996. (AEÉ. 4.) APEH tájékoztató tartalmazza - a Munkaerõ-piaci Alapon belül a munkaadó és munkavállalási-járulék, valamint - 1996. február 15-tõl - a szakképzési hozzájárulás megfizetésérõl adhat igazolást, azonban az alaptól felvett támogatás visszafizetésérõl a Munkaügyi Minisztérium Alapkezelési Fõosztálya jogosult igazolások kiadására.<br>
Az ajánlatkérõ tehát helyesen járt el, amikor a Kbt. 53. § (1) bekezdésének a) pontja alapján kizárta az eljárásból a Kergép Kft.-t, a hivatkozott rendelkezés szerint ugyanis az ajánlatkérõ köteles kizárni azt az ajánlattevõt, aki a Kbt. 46. § ellenére nyújtja be ajánlatát.<br>
A VÁKISZ Rt. a köztartozásokra vonatkozóan ajánlatához csatolta az APEH igazolását, valamint a Pécsi Általános Építõipari Kft. nevére szóló helyi adó, illetékhivatali, társadalombiztosítási és az elkülönített állami pénzalapokra - kivéve a Nemzeti Kulturális Alapra vonatkozó igazolásokat. Az iratok közt becsatolt cégbírósági végzés szerint a VÁKISZ Rt. 1997. augusztus 1. napján került bejegyzésre azzal, hogy ezen idõpontban a Pécsi Általános Építõipari Kft. ezen társaságba beolvad, egyben az Rt. korábbi elnevezését - Kiss Gábor Építõipari és Szolgáltató Rt. - törli. Tény tehát, hogy az ajánlattételi határidõ napján (1997. október 1.) a VÁKISZ Rt. jogosan nyújtott be ajánlatot, azonban a köztartozásait illetõen csak az APEH-tõl rendelkezett, a Kbt. 46. § (1) bekezdése b) pontjának megfelelõ igazolással. Ebben az idõpontban már ugyanis az ajánlattevõ azzal tett volna eleget a Kbt. 46. § (2) bekezdésében elõírt kötelezettségének, ha a VÁKISZ Rt., vagy elõbbi nevén Kiss Gábor Építõipari és Szolgáltató Rt. igazolásait is teljeskörûen csatolja amellett, hogy a jogelõdi helyzetébõl adódóan szükséges pécsi Általános Építõipari Kft. igazolásait is tartalmazta ajánlata. A VÁKISZ Rt. nem így járt el, ezért a Kbt. 53. § (1) bekezdésének a) pontja alapján az ajánlatkérõnek õt ki kellett zárnia az eljárásból. Az ajánlatkérõ helyesen alkalmazta a Kbt. fenti rendelkezését, ezért e tekintetben nem követett el jogsértést. A VÁKISZ Rt. ugyanakkor az ajánlatkérõ által elõírt pénzintézeti nyilatkozatokat és mérlegadatokat sem csatolta saját, vagy a Kiss Gábor Építõipari és Szolgáltató Rt. (a tényleges ajánlattevõ) nevére szólóan, tehát ajánlata érvénytelen is volt a Kbt. 52. § (2) bekezdésének d) pontja alapján. Miután mind az érvénytelen ajánlat, mind az ajánlattevõ kizárása nyomán a Kbt. 53. § (2) bekezdésének megfelelõ jogkövetkezményt kell alkalmazni, az ajánlatkérõ nem sértette meg a Kbt. szabályait, amikor a VÁKISZ Rt. ajánlatát az ajánlattevõ kizárására hivatkozva nem vette figyelembe a döntésénél.<br>
A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. A Kbt. 54. §-a pedig elõírja, hogy az ajánlatok felbontásáról, értékelésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.<br>
A Kbt. nem tartalmaz azonban olyan rendelkezést, amely megszabná, hogy az ajánlatkérõ a közbeszerzési eljárás folyamatán belül mikor dönthet az ajánlattevõ kizárásáról. Ezért a Kbt. alapján az ajánlatkérõ egészen az eljárást lezáró döntése meghozataláig jogosult határozni a kizárásról. Jelen ügyben a Kergép Kft. ajánlatáról az ajánlatkérõ által felkért értékelõ bizottság az elbírálás során, 1997. október 10-én állapította meg, hogy a "Munkaügyi Minisztériumi Igazolásuk hiányzik", ezt a tényt a becsatolt jegyzõkönyv tartalmazza. Miután a további értékelésben már a Kergép Kft. ajánlata nem vett részt, az ajánlatkérõ ténylegesen a kizárás jogkövetkezményét alkalmazta. Nem követett el tehát az ajánlatkérõ jogsértést azzal, hogy az ajánlatok bontásakor nem vizsgálta az igazolások meglétét, és nem mulasztotta el a kizárás jegyzõkönyvezését sem.<br>
Megalapozatlanul kifogásolják kérelmezõk azt, hogy az ajánlatkérõ az eljárás 2. helyezettjét nem nevezte meg az eredményhirdetéskor. A Kbt. 59. § (1) bekezdése szerint ugyanis ezt csak akkor köteles megtenni, ha az ajánlati felhívásban már elõírta, hogy az eljárás nyertesének visszalépése esetén a második legkedvezõbb ajánlatot tevõvel köt szerzõdést. Jelen eljárás ajánlati felhívása ilyen elõírást nem tartalmaz.<br>
Kérelmezõk megalapozatlanul kifogásolják ajánlatkérõ jegyzõkönyveit (eredményhirdetés, bontás) formai okokra hivatkozva. A Kbt. 54. § rendelkezései az ajánlatkérõre rónak kötelezettséget. Ezen rendelkezésbõl következik, hogy a jegyzõkönyv készítése az ajánlatkérõ feladata, s ezen okiratot az ajánlatkérõ nevében eljáró személynek kell aláírnia. Az ajánlattevõk ezen okirat szerkesztésében nem vehetnek részt és aláírásukat sem kell tartalmaznia a jegyzõkönyvnek. Jegyzõkönyvkészí tésnél csak az ajánlatkérõnek - mint az okirat elkészítõjének kell a jegyzõkönyvet aláírnia. Nem volt megállapítható Kbt.-be ütközõ magatartás ajánlatkérõ részérõl, amikor csak a jelenléti ívet íratta alá a megjelent ajánlattevõkkel és a felvett jegyzõkönyvet nem. Az ajánlatok bontásáról készült jegyzõkönyv pedig tartalmilag is megfelelt azoknak a követelményeknek, amelyeket a Kbt. 51. § (3) bekezdése meghatároz.<br>
A Döntõbizottság irat hiányában nem tudta elbírálni a VÁKISZ Rt. kérelmének azon részét, amellyel kifogásolja, hogy nem kapott indoklást az ajánlatkérõ döntését illetõen. A Kbt. 63. § (2) bekezdése szerint az ajánlattevõt írásban elõterjesztett kérelmére kell tájékoztatni kizárásának vagy ajánlata elutasításának indokáról. A VÁKISZ Rt. a Döntõbizottság felhívására becsatolta azon levele másolatát, amelyet 1997. október 29-én az M" mérnöki Iroda Kft.-nek küldött - nyilatkozata szerint - postai úton. Ajánlatkérõ a tárgyaláson tett nyilatkozata szerint e levelet nem kapta meg. Miután a VÁKISZ Rt. a Döntõbizottság erre vonatozó felhívása ellenére nem csatolt a postai feladást igazoló feladóvényt, a Döntõbizottság nem tudta adat hiányában a jogsértést megállapítani.<br>
Az indokolásban kifejtettek szerint kérelmezõk ajánlatát az ajánlatkérõnek érdemben - a kizárásra tekintettel - nem kellett vizsgálnia, tehát a kérelmezõi ajánlatok értékelésével kapcsolatos megállapítások az ügy érdemi elbírálásában nem bírnak jelentõséggel, ezért a Döntõbizottság az ajánlatok értékelését nem vizsgálta.<br>
Az indokolásban kifejtettek alapján a Döntõbizottság - a Kbt. 76. § (1) bekezdésének c) pontjában biztosított jogkörében eljárva - megállapította, hogy az ajánlatkérõ megsértette a Kbt. 53. § (1) bekezdését és a 61. § (1) bekezdését, ezért a Kbt. 88. § (1) bekezdésének d), és g) pontja szerinti jogkövetkezményeket alkalmazta. A jogsértés súlyára és a beszerzés értékére tekintettel a Döntõbizottság az ajánlatkérõvel szemben 2 000 000 Ft bírságot szab ki. Miután a szerzõdés a nyertes ajánlattevõvel létrejött, egyéb jogkövetkezményt nem alkalmazhatott.<br>
A Döntõbizottság egyúttal az indokolásban kifejtettek szerint azt is megállapította, hogy a Bayer-Center Építõipari Kft. megsértette a Kbt. 24. § (1) bekezdését ezért vele szemben a Kbt. 88. § (1) bekezdésének e) pontját alkalmazta, és a jogsértés súlyára tekintettel õt 6 hónapra eltiltotta a közbeszerzési eljárásban való részvételtõl.<br>
A Döntõbizottság egyebekben a kérelmeket a Kbt. 88. § (1) bekezdésének a) pontja alapján elutasította.<br>
A Döntõbizottság az eljárási díjról és költségekrõl a rendelkezõ részben foglaltak szerint, a Kbt. 88. § ( 1 ) bekezdésének g) pontja alapján döntött. E döntés során figyelembe vette, hogy a VÁKISZ Rt. kérelmére is - bár kisebb arányban, mint a Kergép Kft. kérelmére - megállapítható volt a jogsértés.<br>
A Döntõbizottság ideiglenes intézkedést nem alkalmazott, mert a jogorvoslati kérelmek erre vonatkozóan a Kbt. 82. § (1) bekezdése szerint alapos indokot nem tartalmaztak.<br>
A bírósági jogorvoslatot a Kbt. 89. § (1) bekezdése biztosítja.<br>
Budapest, 1997. december 1.<br>
Dr. Bíró László s. k. közbeszerzési biztos<br>
Dr. Monory Bulcs s. k. közbeszerzési biztos<br>
Kalmárné Diósy Ildikó s. k. közbeszerzési biztos<br>
A határozat nem jogerõs, azt a bíróság elõtt támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>