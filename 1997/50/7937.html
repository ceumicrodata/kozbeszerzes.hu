<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7937)
</b></h2><FONT size=3><i><u></i></u>1024 Budapest, Margit krt. 85.<br>
Telefon: 156-1337<br>
Fax:l55-5082<br>
Ikt.sz.: D.160/9/1997.<br>
Tárgy: Rotox Kft. jogorvoslati kérelme a Budapest Fõváros Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
A Rotox Kártevõmentesítõ Kft. (1115 Budapest, Bogyó u. 3. II. em. 1., képviseli: dr. Tasnádi Sándor ügyvéd, 1114 Budapest, Bocskai út 1., a továbbiakban: kérelmezõ) jogorvoslati kérelmét, amelyet a Budapest Fõváros Önkormányzata (1052 Budapest, Városház u. 9-11., képviseli: dr. Kiss L. Attila ügyvéd, a továbbiakban: ajánlatkérõ) a fõváros vegyszeres patkánymentesítési közbeszerzési eljárása ellen indított, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS Ajánlatkérõ a Közbeszerzési Értesítõ 1997. évi 17. számában nyílt eljárásra vonatkozó felhívást tett közzé a fõváros területén a patkánymentes állapot fenntartására.<br>
A felhívásra kettõ darab ajánlat érkezett: kérelmezõ, illetve a Bábolna Környezetbiológiai Kft., 1107 Budapest, Szállás u. 6. ajánlata. A felbontáskor ajánlatkérõ megállapította, hogy kérelmezõ a közbeszerzésekrõl szóló 1995. évi XL. törvény (továbbiakban: Kbt.) 46. § szerinti igazolásokat egyáltalán, míg a Bábolna BIO Kft. az illetékhivatali igazolást nem csatolta. Ezek pótlására határidõ tûzésével utólagos lehetõséget biztosított. Az értékelésre, a döntés elõkészítésére öttagú bizottságot állított fel ajánlatkérõ. A bizottság tagjai az ÁNTSZ, a Szent László Kórház, az Országos Tisztiorvosi Hivatal, a Polgármesteri Hivatal Egészségügyi, illetve Közbeszerzési Ügyosztály képviselõibõl állt össze. A bizottság az értékelés során megállapította, hogy kérelmezõ és a Bábolna BIO Kft. ajánlata is a fentiekben említett igazolások hiányán túl további - az ajánlat tartalmára vonatkozó - hiányosságokat is tartalmaz. Jogszabályi felhatalmazás ellenére ezen tartalmi elemek kiegészítésére is felhívták mindkét ajánlattevõt. Ezt követõen a tartalmilag kiegészített ajánlatokat értékelték. A bizottság az elsõ értékelési szempont szerint egyöntetûen a Bábolna BIO Kft. ajánlatát tekintette kedvezõbbnek, míg a második értékelési szempont vonatkozásában kérelmezõ ajánlatát, a harmadik értékelési szempont tekintetében kedvezõbb megítélést kapott a Bábolna BIO Kft., míg a negyedik értékelési szempont tekintetében kérelmezõ ajánlata. Az értékelést követõen ajánlatkérõ a Bábolna BIO Kft. ajánlatát fogadta el nyertesnek. Az eredményhirdetést követõen kérelmezõ a törvényes határidõn belül jogorvoslati kérelmet terjesztett elõ, melyben sérelmezte az eljárást lezáró döntést. Állítása szerint ajánlata összességében kedvezõbbnek tekintendõ, mivel annak ajánlati ára 107 M Ft-tal kedvezõbb, mint a Bábolna BIO Kft.-é. Az egyéb elbírálási szempontok vonatkozásában ugyanakkor a két ajánlatot azonos értékûnek kell tekinteni. Erre hivatkozva kérte - a megkötött szerzõdésre tekintettel - ajánlatkérõ jogsértésének megállapítását és a költségeinek megté<br>
rítését.<br>
Az ajánlatkérõ írásos nyilatkozatában, illetve az ügyben tartott elsõ és második tárgyaláson a kérelem elutasítását kérte megalapozatlanság címén. Hivatkozott arra, hogy az ajánlati árat leszámítva kérelmezõ ajánlatát a többi értékelési szempont tekintetében nem lehet elõnyösebbnek tekinteni a Bábolna BIO Kft. ajánlatánál. A kedvezõtlen feltételek tekintetében hivatkozott arra, hogy kérelmezõnek nincs telephelye a fõvárosban, nem rendelkezik megítélése szerint megfelelõ gépjármûparkkal, nem igazolta megfelelõen, hogy rendelkezik az elõírt minõségbiztosítási rendszerrel, nem garantálta, hogy a 0,15%-os populációgyérítési kötelezettséget vállalja, pontatlan a kérelmezõ ajánlatához mellékelt patkányveszélyeztetett objektumok listája, nem rendelkezik - ellentétben a Bábolna BIO Kft.-vel, amely az 1970-es évektõl végzi Budapesten a patkánymentesítést - megfelelõ helyismerettel. Kérelmezõ nem tudott Budapesthez hasonló nagyságú referenciamunkát felmutatni, nem rendelkezik saját hatásvizsgáló biológiai laboratóriummal. Kérelmezõ nem ismertette az ajánlott szolgáltatás technológiai folyamatának leírását, illetõleg az irtószerek jellemzõit. Az irtószer gyártása kérelmezõ esetében nem az MSZ EN ISO 9001 minõségbiztosítási rendszerével történt. Állítása szerint ezen feltételek hiánya összességében kedvezõtlenebbé tették kérelmezõ ajánlatát annak ellenére, hogy az árajánlat vonatkozásában kérelmezõ ajánlata jobb volt. Az ár azonban csak egy, a sorban utolsó helyen meghatározott értékelési szempont volt.<br>
A Bábolna BIO Kft. a kérelem elutasítását kérte. Hivatkozott arra, hogy az ajánlatok értékelése megfelelõen történt. Az értékelési szempontok közül az utolsó helyen található vállalási ár önmagában nem bírhat meghatározó szereppel, az ajánlatkérõ számára ennél lényegesen fontosabb szempont volt a döntés meghozatalakor a jobb referencia, megbízható saját kapacitással bíró, megfelelõ helyismerettel és tapasztalattal rendelkezõ, a szolgáltatás végzéséhez szükséges személyi és tárgyi feltételeket jobban kielégítõ ajánlat elfogadása.<br>
A Döntõbizottság megállapította, hogy a kérelem nem megalapozott.<br>
A Döntõbizottság megállapította, hogy az ajánlatkérõ a beszerzés tárgyával és az ajánlattevõvel kapcsolatos elvárásait az ajánlati felhívásban és a dokumentációban részletesen meghatározta. Az ajánlati felhívás 11. pontja szerint a mûszaki alkalmasság igazolása a következõk szerint történhet:<br>
- az elõzõ három év referenciái - költsége, információt nyújtó személy neve, azoknak a szakembereknek, egységeknek megnevezése, akiket be kíván vonni a teljesítésbe,<br>
- mûszaki alkalmasság bemutatása az ajánlattételi dokumentációban felsoroltak szerint,<br>
- ismertetni kell az ajánlattevõ cég szervezeti felépítését, a felelõs állású vezetõ személy, a minõségbiztosításért felelõs személy szakmai önéletrajzát,<br>
- felelõsségbiztosítás dokumentálását vagy az errõl szóló nyilatkozatokat.<br>
Az ajánlati dokumentáció II. 12., valamint II. 13. pontjában elõírta, hogy ajánlatot olyan ajánlattevõ nyújthat be, amely a kártevõirtást fõ tevékenységként legalább három éve végzi, gázmesterek irányításával, legalább öt fõ érvényes egészségügyi gázmesteri oklevéllel rendelkezõ fõvállalkozó szakembert foglalkoztat, rendelkezik az illetékes ÁNTSZ által engedélyezett telephellyel, a fõváros közigazgatási határán belül lévõ telephely elõnyben részesítése mellett, rendelkezik irtószer tárolására alkalmas kellõ alapterületû raktárral, rendelkezik a tevékenység végzéséhez szükséges alkalmas, megfelelõ számú gépjármûvel, rendelkezik MSZ EN ISO 9004 szabványsorozat által meghatározott minõségbiztosítási rendszerrel, vagy ezen rendszerük kidolgozás alatt áll. Az ajánlattevõknek az ajánlatukhoz csatolniuk kellett azon objektumok meghatározását (kerületenkénti bontásban), amelyeket kiemelten veszélyeztetettnek tart az ajánlatkérõ. A dokumentáció 12.3. pontjában a megfelelõség és az alkalmasság körében jelezte ajánlatkérõ, hogy elõnyt élveznek azok az ajánlattevõk, amelyek rendelkeznek budapesti helyismerettel, a nagyvárosi rágcsálók irtása területén hazai, illetve külföldi referencia esetén elõnyt élveznek, olyan saját biológiai hatásvizsgáló laboratóriummal rendelkeznek, amelyben a munkavégzés során esetlegesen fellépõ rezisztenciavizsgálatokat szakszerûen el lehet végezni. A patkánymentesítés során alkalmazásra kerülõ irtószerrel kapcsolatosan elõírta, hogy a szolgáltatás során csak olyan készítmény használható fel, amelynek gyártása az MSZ EN 9001 szabványsorozat minõségi rendszerével történik, és amely a belföldi forgalomba hozatalhoz, illetve felhasználáshoz szükséges hatósági engedélyekkel rendelkezik. Az ajánlatban le kellett írni az alkalmazásra kerülõ irtószer hatásmechanizmusát, továbbá az ajánlott szolgáltatás technológiai folyamatának bemutatását is. Az ajánlattevõnek a munkavégzés hatékonysága tekintetében garanciát kellett vállalnia arra, hogy a patkányfertõzöttség mértéke az objektumok számához viszonyítva <br>
nem haladja meg a 0,15%-ot.<br>
Az ajánlatkérõ meghatározta a felhívásában az elbírálási szempontokat és azok fontossági sorrendjét is, ezek a következõk: a) minõségbiztosítás és az ezzel kapcsolatos referenciák; b) felelõsségvállalási biztosíték; c) környezetbarát szolgáltatás; d) vállalási ár. Ezekhez az értékelési szempontokhoz hozzárendelten meghatározta azt is, hogy az egyes szempontok körében milyen ajánlatkérõi elvárásokat értékel. Az a) és a c) pontokban rögzítettek tekintetében az ajánlati felhívás 1 l. pontjában és az ajánlati dokumentáció II. 12., valamint II. 13. pontjában megállapított feltételrendszernek való megfelelõséget, illetve az azon felül ajánlott további, a szolgáltatás megfelelõségének az ajánlatkérõ számára nagyobb biztosítékot nyújtó személyi, tárgyi és technológiai paramétereket értékeli. A b) pontnál a dokumentációban meghatározottak teljesítésének biztosítékául szolgáló felelõsségbiztosítás mértékét, kondícióit, valamint az ajánlattevõ által emellett ajánlott további biztosítékokat értékeli. A d) pontnál a vállalkozási díj mértéke mellett értékelésre kerül a díj módosítása tekintetében ajánlott elõnyösebb feltételrendszer is.<br>
A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. E rendelkezésbõl - továbbá a Kbt. más rendelkezésébõl (40. §) - következik, hogy az ajánlatkérõ köteles meghatározni a beszerzés tárgyával kapcsolatos igényeit, elvárásait, illetve az, hogy az értékelés során az ajánlatkérõ csak az ott meghatározott követelményekhez viszonyíthatja az ajánlatokat. Ezekhez viszonyítottan mérlegelheti, hogy melyik felel meg jobban az ajánlatkérõi igényeknek. Követelményei fontosságát az értékelési szempontok fontossági sorrendjében fejezi ki, azaz egyértelmûen közli az ajánlattevõkkel, hogy mik az igényei, és ezek közül melyiket veszi figyelembe nagyobb súllyal. Abban az esetben, ha csak a legalacsonyabb ellenszolgáltatást jelöli meg az értékelés szempontjaként, a bírálat során nem mérlegeli, hogy egyéb követelményei közül melyik ajánlat értékesebb. Jelen esetben az ajánlatkérõ részletesen meghatározta a beszerzés tárgyával kapcsolatos igényeit, továbbá a több szempontú értékelési módot választva, az értékelés szempontjait fontossági sorrendben. Mindezek alapján téves az a kérelmezõi hivatkozás, hogy ajánlata az elsõ három elbírálási szempont tekintetében egyenértékûnek tekinthetõ - pusztán azért, mert ajánlatkérõ ajánlatát az ajánlati felhívásnak megfelelõnek minõsítette -, ezért az ajánlatokat kizárólag a negyedik értékelési szempont - az ár - alapján kell eldönteni. Ajánlatkérõ az értékelése során helyesen állapította meg, hogy az elsõ és a harmadik értékelési szempont tekintetében a nyertes ajánlata kedvezõbb. Az elsõ értékelési szempont körében figyelembe vette, hogy a nyertes minõségbiztosítási rendszere a tevékenység tekintetében kidolgozás alatt van, az irtószer gyártására vonatkozóan pedig rendelkezik az ISO-minõsítéssel. Ezzel szemben kérelmezõ csak utal arra, hogy az ISOszabvány szerinti iránymutatásna<br>
k megfelelõen végzi tevékenységét. Kedvezõbbnek tekinthetõ a gépkocsiparkja is a nyertesnek még akkor is, ha kérelmezõ gépkocsiparkja is alkalmas lenne egyébként a tevékenység elvégzésére. Kérelmezõ ajánlata az általa nyújtandó szolgáltatás tartalmát sem határozta meg kellõ részletességgel annak ellenére, hogy a dokumentációban kifejezetten felhívták a figyelmét, hogy az alkalmazott technológiát, munkamódszert be kell mutatni. Ennek hiányában ajánlatkérõ számára nem volt meggyõzõ az ajánlat. Ugyancsak kedvezõbbnek tekinthetõ a nyertes ajánlat a harmadik elbírálási szempont tekintetében is, annál is inkább, mivel ajánlatkérõ a harmadik elbírálási szempont vonatkozásában dokumentációjának 22.2 pontja szerint ugyanazokat az elvárásokat értékelte, mint az elsõ elbírálási szempont tekintetében.<br>
Mindezek alapján megállapítható, hogy az ajánlatkérõ helyesen jutott arra a következtetésre, hogy a nyertes ajánlata az elsõ és harmadik, kérelmezõ ajánlata pedig a második és negyedik értékelési szempontból elõnyösebb. A Kbt. 34. §-ában meghatározott azon rendelkezés, mely szerint az összességében legelõnyösebb ajánlat elbírálási módszerének választása esetén az ajánlatkérõ a szempontok fontossági sorrendjét is köteles meghatározni, nem jelent mást mint azt, hogy a sorban elõbbre lévõ szempontokat nagyobb súllyal kell figyelembe venni. Miután pedig a nyertes ajánlata az elsõ és a harmadik szempontból volt elõnyösebb, összességében elõnyösebbnek tekintendõ.<br>
Az értékelési szempontokat az ajánlatkérõ szabadon határozhatja meg, hiszen õ tudja eldönteni igényeinek ismeretében, hogy számára milyen elvárások fontosak. Azt, hogy ajánlatkérõ célszerûen, indokoltan határozta-e meg értékelési szempontjait, amikor olyan fontossági sorrendet állapított meg, amelyben az árnak igen csekély szerepe van más, esetleg kisebb jelentõségûnek tûnõ értékelési szemponthoz képest, a Döntõbizottság nem vizsgálhatja felül, mivel ezek a gazdálkodás körébe tartozó kérdések. Azt pedig, hogy a beszerzés tárgyával kapcsolatos igényeket a Kbt. által emelt korlátok esélyegyenlõség, versenytisztaság - között maradva határozta-e meg ajánlatkérõ, a Döntõbizottság azért nem vizsgálhatta, mert ezek az elvárások az ajánlattevõk elõtt a felhívás és a dokumentáció átvételét követõen ismertté váltak. Ezen igényeket elfogadhatónak tartották maguk részérõl, azok esetleges jogszerûtlenségét a dokumentáció átvételétõl számított 15 napon belül nem sérelmezték a Döntõbizottságnál.<br>
A Döntõbizottság a jogorvoslati kérelmet a Kbt. 88. § (1) bekezdésének a) pontja alapján elutasította, a 30 000 Ft igazgatási szolgáltatási díjat a kérelmezõ viseli.<br>
A bírósági jogorvoslatot a Kbt. 89. § (1) bekezdése biztosítja.<br>
Budapest, 1997. november 5.<br>
Divinyi József s. k. közbeszerzési biztos<br>
Dr. Farkas Gyöngyi s. k. a Döntõbizottság elnöke<br>
Dr. Bíró László s. k. közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>