<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7145)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz: D.205/9/1998.<br>
<br>
Tárgy: az Építési Vízügyi és Környezetvédelmi Szolgáltató Kft. jogorvoslati kérelme a Közép-Duna-völgyi Környezetvédelmi Felügyelõség közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Építési Vízügyi és Környezetvédelmi Szolgáltató Kft. (1211 Budapest, Szabadkikötõ út 1–25., a továbbiakban: kérelmezõ) jogorvoslati kérelmének, melyet a Közép-Duna-völgyi Környezetvédelmi Felügyelõség (1088 Budapest, Rákóczi út 41., a továbbiakban: ajánlatkérõ) laborépületének homlokzati rekonstrukciójára kiírt közbeszerzési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (3) bekezdését és az 55. § (1)–(2) bekezdését.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 25. számában 1998. június 24-én nyílt eljárás lefolytatására ajánlati felhívást tett közzé. A beszerzés tárgyát és mennyiségét a következõképpen határozta meg: "A beszerzés tárgya és mennyisége: a Közép-Duna-völgyi Környezetvédelmi Felügyelõség laborépülete homlokzati rekonstrukciója. Az 1968-ban épített épület: pince, alagsor, földszint, I. emelet, II. emelete. Meglévõ alagsori és homlokzati nyílászárók cseréje. Összesen 196 különféle ablak, 15 különféle ajtó, és 1058 m2 külsõ vakolat."<br>
A részletes mûszaki specifikációt a dokumentáció tartalmazta. Az ajánlati felhívás 3. c) pontja szerint részajánlatot, a 14. pontja szerint többváltozatú ajánlatot is lehetett tenni.<br>
A felhívás 15. pontjában többek között meghatározta, hogy az ajánlatokat a borítékbontástól számított 10 munkanapon belül bírálja el.<br>
Az 1998. augusztus 4-i ajánlattételi határidõig kérelmezõn kívül még 8 ajánlattevõ tett ajánlatot. Az ajánlatok bontásakor ajánlatkérõ csak az ajánlattevõk nevét ismertette.<br>
A felhívás szerint a nyilvános eredményhirdetésre 1998. augusztus 18-án került volna sor, de ezt az idõpontot ajánlatkérõ augusztus 14-én kelt levelével augusztus 25-re módosította. A megjelent ajánlattevõkkel közölte, hogy a három legjobb ajánlat közül további mûszaki pontosításokat követõen 1998. szeptember 4-én fog nyilvánosan eredményt hirdetni.<br>
Ajánlatkérõ 1998. szeptember 4-én kihirdette az eljárás eredményét, amely szerint a nyertes a Balo Kft. lett, akivel a vállalkozási szerzõdést egy késõbb egyeztetett idõpontban kívánta megkötni.<br>
Ezt követõen ajánlatkérõ 1998. szeptember 10-én kelt levelében értesítette ajánlattevõket, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja alapján a közbeszerzési eljárást eredménytelennek nyilvánította.<br>
Kérelmezõ 1998. szeptember 8-án benyújtott jogorvoslati kérelmében sérelmezte ajánlatkérõ bontási eljárását, mivel az ajánlatok bontásakor megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdését. Sérelmezte továbbá, hogy az eredményhirdetési idõpontot ajánlatkérõ két alkalommal módosította, nem ismertette a nyertes ajánlat vállalási összegét és teljesítési határidõt, valamint a bontásról jegyzõkönyv nem készült, és azt késõbbiekben sem küldte meg részére. Kérte a Döntõbizottságtól az eljárás megsemmisítését, és ideiglenes intézkedésként a szerzõdés megkötésének megtiltását.<br>
A Döntõbizottság a kérelmezõ kérelmére D. 205/3/1998. számú, 1998. szeptember 10-én kelt határozatában ideiglenes intézkedésként a közbeszerzési eljárást lezáró szerzõdés megkötését megtiltotta.<br>
Ajánlatkérõ a jogorvoslati kérelemre érdemi észrevételt nem tett, hanem bejelentette a Döntõbizottságnak, hogy a lefolytatott közbeszerzési eljárást eredménytelennek nyilvánította, és a kérelmezõ kérelmére indult jogorvoslati eljárás megszüntetését kérte.<br>
Az egyéb érdekeltek az általuk tett észrevételben egyetértettek a kérelmezõ jogorvoslati kérelmében foglaltakkal.<br>
A Döntõbizottság a becsatolt iratokból egyrészt megállapította, hogy a kérelem alapos, míg másrészt azt, hogy a közbeszerzési eljárás eredménytelen a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja alapján.<br>
Ajánlatkérõ azzal a magatartásával, hogy az ajánlatok bontásakor nem ismertette az általa kért ellenszolgáltatást, és a vállalt teljesítési határidõt, megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdését.<br>
Ugyanis a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése elõírja: "Az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt."<br>
Ugyanakkor a Döntõbizottság azt is megállapította, hogy ajánlatkérõ az ajánlatok bontásáról készített jegyzõkönyvet, mely a becsatolt iratokban megtalálható, de az nem tartalmazza a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében meghatározott nyilvános adatokat.<br>
Ajánlatkérõ az ajánlatok elbírálási határidejét két alkalommal hosszabbította meg az ajánlati felhívás 15. pontjában foglalt 10 munkanapos határidõt figyelembe véve.<br>
A felhívás szerint az eredményhirdetésre 1998. augusztus 18-án került volna sor. Ezen idõpontot 1998. augusztus 14-én kelt levelével (technikai okok miatt nincs részletezve) 1998. augusztus 25-re módosította. Majd ezt követõen az 1998. augusztus 26-án kelt levelében az eredményhirdetés új idõpontjaként 1998. szeptember 4-ét jelölte meg, "mivel a pályázati anyag nagy terjedelme miatt az augusztus 25-re kitûzött eredményhirdetés nem volt megtartható."<br>
Ajánlatkérõ az eredményhirdetés napjának 1998. szeptember 4-re történõ módosításával megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1)–(2) bekezdését, mely szerint:<br>
(1) "Az ajánlatokat a lehetõ legrövidebb idõn belül, de legkésõbb a felbontástól számított harminc – építési beruházás esetén hatvan – napon belül el kell bírálni."<br>
(2) Az ajánlatkérõ az elbírálási határidõt – indokolt esetben – egy alkalommal, legfeljebb harminc nappal meghosszabbíthatja. A határidõ meghosszabbítását az ajánlatkérõ az eredeti határidõ lejárta elõtt hirdetményben teszi közzé, melyben a határidõ meghosszabbításának indokát is meg kell jelölnie."<br>
Ugyanis az augusztus 4-i ajánlatok bontása napjától számítva a szeptember 4-i eredményhirdetés elbírálási idõtartama túl van a törvényben megállapított 30 napos határidõn, és a módosítást ajánlatkérõ a K. É.-ben nem tette megfelelõ idõben közzé.<br>
A Döntõbizottságnak ugyanakkor meg kellett állapítania a közbeszerzési eljárás eredménytelenségét is, figyelemmel a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontjára.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) és g) pontja szerinti jogkövetkezményt alkalmazta.<br>
Nem alkalmazhatta a közbeszerzési eljárásban hozott döntések megsemmisítését, mivel annak törvényi feltételei nem álltak fenn, és ajánlatkérõ 1998. szeptember 9-én a közbeszerzési eljárást eredménytelennek nyilvánította és kérte e döntésnek a K. É.-ben történõ közzétételét.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. szeptember 23.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>