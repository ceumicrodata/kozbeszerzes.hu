<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7278)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.193/18/1998.<br>
<br>
Tárgy: Az Excellence Rt. jogorvoslati kérelme az Északkelet-magyarországi Regionális Településfejlesztési Tanács közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az EXCELLENCE Korlátozott Pénzintézeti Tevékenységet Végzõ Rt. (1137 Budapest, Újpesti rkp. 7. I. em. 5., továbbiakban: kérelmezõ) jogorvoslati kérelmét, melyet az Északkelet-magyarországi Regionális Fejlesztési Tanács (4024 Debrecen, Piac u. 54., képviseli: dr. Kerekes Edit jogtanácsos, továbbiakban: ajánlatkérõ) ,,régió településfejlesztési koncepció készítése" tárgyú közbeszerzési eljárása ellen nyújtott be, érdemi vizsgálat nélkül elutasítja.<br>
E határozat ellen jogorvoslatnak helye nincs.<br>
<br>
INDOKOLÁS<br>
<br>
Az ajánlatkérõ a K. É. 1998. április 8-án megjelent 14. számában régiófejlesztés koncepciójának elkészítése tárgyában tett közzé ajánlati felhívást nyílt eljárás formájában.<br>
Az 1998. június 5-én az eredményhirdetésrõl készült jegyzõkönyvben az ajánlatkérõ rögzítette, hogy a beérkezett ajánlatok egyikét sem fogadja el, ezért a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> a) pontja alapján tárgyalásos eljárást alkalmaz.<br>
Az eredményhirdetésrõl készült jegyzõkönyv tartalmazta azt is, hogy a tárgyalásos eljárásra hirdetményt tesz közzé és három céget közvetlenül meghív:  a  DHV Magyarország Kft.-t, a Primon Alapítványt és a Váti Kht.-t.<br>
A K. É. 1998. július 22-én megjelent 29. számában a fentieknek megfelelõen a tárgyalásos eljárásra a részvételi felhívás közzétételre került. A felhívás tartalmazta az ajánlatkérõ által már kiválasztottak nevét és címét.<br>
A részvételi jelentkezés határidejét az ajánlatkérõ 1998. augusztus 17-ben jelölte meg.<br>
Az ajánlatkérõ 1998. augusztus 4-én levelet intézett a részvételi felhívásban megjelölt cégekhez, valamint a Megakom Kft.-hez, melyben mint ajánlattevõket meghívta az 1998. augusztus 17-én tartandó tárgyalásra.<br>
A meghívóhoz mellékelte a koncepció készítésének alapkövetelményeit és az értékelési szempontokat is felsorolta.<br>
Az 1998. augusztus 17-én készült jegyzõkönyv tanúsága szerint a részvételi jelentkezések határidejéig négyen jelezték részvételi szándékukat, és a négy részvételre jelentkezõ egyben az ajánlatát is benyújtotta: TERRA Stúdió Kft., DHV Magyarország Kft., VÁTI Magyar Regionális Fejlesztési és Urbanisztikai Kht. és a MEGAKOM Kft. A jegyzõkönyv megállapította, hogy a MEGAKOM Kft. és a TERRA Stúdió Kft. a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában felsorolt igazolásokat nem teljes terjedelemben csatolták.<br>
Az ajánlatkérõ hiánypótlásra lehetõséget biztosított, és ezért úgy döntött, hogy az ajánlatokat érdemben nem tárgyalja, új határnapként 1998. augusztus 24-ét jelölte meg.<br>
A MEGAKOM Kft. az ajánlatát 1998. augusztus 24-én kelt levelében visszavonta és jelezte, hogy a TERRA Stúdió Kft.-vel történt megegyezése alapján annak alvállalkozójaként kíván részt venni a közbeszerzési eljárásban.<br>
Az ajánlatkérõ 1998. augusztus 24-én az ajánlatokat elbírálta. Nyertest hirdetett a Terra Stúdió Kft. személyében, a DHV Magyarország Kft. ajánlatát a második legjobbnak minõsítette.<br>
A kérelmezõ a törvényes határidõn belül, 1998. augusztus 27-én jogorvoslati kérelmet terjesztett elõ a Döntõbizottsághoz.<br>
Elõadta, hogy a közbeszerzési eljárásban a DHV Magyarország Kft. alvállalkozójaként vett részt.<br>
Álláspontja szerint az ajánlatkérõ megsértette a Kbt. elõírásait, amikor a részvételi jelentkezésre megjelölt határidõben már ajánlatokat fogadott el, holott az ajánlatok benyújtására rendelkezésre álló határidõ 40 nap, és a tárgyalásos eljárásban dokumentációt sem biztosított az ajánlattevõk rendelkezésére.<br>
Kérte a Döntõbizottságot, utasítsa az ajánlatkérõt új eljárás lefolytatására, ideiglenes intézkedésként pedig a közbeszerzési eljárást függessze fel és a szerzõdéskötést tiltsa meg.<br>
Az ajánlatkérõ érdemi észrevételében kifejtette, hogy a Kbt. szabályait eljárása során nem sértette meg.<br>
A jogszabály szövegébõl és szellemébõl nem következik, hogy a részvételi jelentkezés idõpontjában ajánlat nem fogadható el.<br>
A tárgyalásos eljárásban a Kbt. részvételi határidõt és nem ajánlattételi határidõt állapít meg.<br>
Az eljárásban valamennyi résztvevõ számára a dokumentáció biztosítva volt, hiszen az eljárás feltételei azonosak voltak a nyílt ajánlati felhívásban meghatározottakkal, így új dokumentáció értelemszerûen nem készült.<br>
Kérte a jogorvoslati kérelem elutasítását a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontjára utalással.<br>
Az egyéb érdekeltek közül a DHV Kft. észrevételében elõadta, hogy a jogorvoslati kérelemben tárgyi tévedést nem talált.<br>
Megjegyezte, hogy a pályázati eljárások döntéseit üzleti megfontolásból megtámadni nem szokta.<br>
A Döntõbizottság a rendelkezésre álló iratok tartalma alapján megállapította, hogy a kérelmezõ nem tartozik a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdés hatálya alá.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti. A DHV mint ajánlattevõ jelölte meg ajánlatában alvállalkozóként kérelmezõt. A kérelmezõ önálló ajánlattevõ nem volt.<br>
A közbeszerzési eljárásban az alvállalkozónak külön reá rótt feladata, önálló jogosultsága nincs. Az alvállalkozó a közbeszerzési eljárás résztvevõjévé a fõvállalkozón – az ajánlattevõn – keresztül válik, önálló jogcselekmények végzésére az alvállalkozó nem jogosult (pl. ajánlat visszavonása, tárgyalás az ajánlatról).<br>
Az alvállalkozók érdekeit az ajánlattevõ képviseli a közbeszerzési eljárás során, az ajánlat elkészítésével, beadásával kapcsolatban az ügy ura az ajánlattevõ, az alvállalkozó az ügy urává nem válhat az eljárás befejezését követõen sem. Nem hivatkozhat arra, hogy jogát vagy jogos érdekét sérti az ajánlatkérõ azon magatartása, amely magatartást az ajánlattevõ magára nézve nem tart jogsértõnek.<br>
A rendelkezésre álló iratokból kitûnt, hogy a részvételi jelentkezõk mindegyike tudatában volt annak, hogy a részvételi jelentkezésre rendelkezésre álló határidõig nemcsak a részvételi jelentkezéseket, hanem az ajánlatokat is be kell nyújtani.<br>
Az ajánlattevõk ezt tudomásul vették és az ajánlatukat benyújtották, jogorvoslati kérelemben nem sérelmezték az ajánlat benyújtásának határidejét, a dokumentáció hiányát.<br>
Az ajánlatát a kérelmezõ fõvállalkozója is a többi ajánlattevõvel egy idõben – az 1998. augusztus 17-én kelt jegyzõkönyv tanúsága szerint – benyújtotta.<br>
Az ajánlatát az ajánlatkérõ tartalmi és formai követelmények szempontjából megfelelõnek, elbírálásra alkalmasnak találta.<br>
A DHV Magyarország Kft., kérelmezõ fõvállalkozója sem kifogásolta az ajánlatkérõ eljárását.<br>
Az ügy iratai alapján tehát nem volt megállapítható, hogy az ajánlatkérõ közbeszerzési eljárása a kérelmezõ jogát vagy jogos érdekét sértette vagy veszélyeztette volna.<br>
A kérelmet a Döntõbizottság érdemi vizsgálat nélkül azért utasította el, mert úgy találta, hogy a kérelmezõ nem jogosult a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján jogorvoslati kérelem benyújtására, jogos érdeksérelem hiányában ugyanis érdekeltnek nem tekinthetõ.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése csak az ügy érdemben hozott határozat esetén teszi lehetõvé a bírósági felülvizsgálatot. A Kbt. 80. § (3) bekezdése alapján, ha a bizottság megállapítja, hogy a kérelmezõ nem tartozik a 79. § (3) bekezdésének hatálya alá, vagy a 79. § (6) bekezdése szerinti igazgatási szolgáltatási díjat nem fizette meg, a kérelmet érdemi vizsgálat nélkül, hivatalból elutasítja.<br>
<br>
Budapest, 1998. szeptember 10.<br>
<br>
Dr. Engler Magdolna s. k.	Pribelszkiné Mravik Erzsébet s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>