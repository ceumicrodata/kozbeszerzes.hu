<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7280)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz: D.157/1998.<br>
<br>
Tárgy: Az Alcatel Hungary Kft. jogorvoslati kérelme a Szent János Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Fõvárosi Önkormányzat Szent János Kórháza (1121 Budapest, Diósárok u. 1.) megbízásából a NOVOTRADING-Medical Kft. (1137 Budapest, Katona J. u. 9–11., a továbbiakban: ajánlatkérõ) telefonberendezések beszerzése kapcsán lefolytatott közbeszerzési eljárása ellen az Alcatel Hungary Kft. (1116 Budapest, Kondorfa u. 10., képviseli: dr. Máttyus Ádám ügyvéd, 1014 Budapest, Szentháromság tér 6., a továbbiakban: kérelmezõ) által benyújtott jogorvoslati kérelemnek részben helyt ad.<br>
Megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (1) bekezdésében foglaltakat, ezért az ajánlatkérõvel szemben 3 000 000 Ft, azaz hárommillió forint bírságot szab ki.<br>
Egyebekben a jogorvoslati kérelmet elkésettség miatt elutasítja.<br>
Ajánlatkérõ a bírság összegét a határozat kézhezvételétõl számított 30 napon belül a Közbeszerzések Tanácsa MNB 10032000-01720361 00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ tárgyalásos gyorsított eljárást folytatott távbeszélõ-ellátásának korszerûsítése céljából. Az eljárás megindításáról hirdetményt nem tett közzé, az ajánlattételre közvetlenül két céget hívott fel. A MATÁVCOM Kommunikációs Rendszereket Szolgáltató Kft.-t (1107 Budapest, Bihari út 6.), valamint a Lucent Technologies Magyarország Kft.-t (1089 Budapest, Rezsõ u. 5–7.) 1998. március 9-én.<br>
A tárgyalásos eljárás alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>h) pontját jelölte meg, amely szerint tárgyalásos eljárás alkalmazható abban az esetben, ha a beszerzés kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna. A kedvezõ feltételek rövid ideig tartó fennállását és más eljárás alkalmazása esetén annak meghiúsulását azzal indokolta, hogy a MATÁVCOM-tól ajánlatkérõ március 2-i keltezéssel olyan rendkívül kedvezõ feltételeket tartalmazó ajánlatot kapott, melyet ajánlattevõ csak március 30-ig tartott fenn.<br>
A közvetlenül megküldött felhívásra egy ajánlat érkezett, melyet a MATÁVCOM Kft. nyújtott be. Ajánlatában HICOM 350E ISDN rendszer, díjszámlálórendszer, hangposta, fõnök-titkári digitális készülék, személyhívó-rendszer (40 készülék), analóg készülékek stb. szállítására tett ajánlatot. Az ajánlat ellenértéke a berendezések installálásával, illetõleg a készülékek bérleti díjával, szervizzel együtt 54 113 000 Ft.<br>
Ajánlatkérõ a lefolytatott közbeszerzési eljárás eredményérõl hirdetményét a K. É. 1998. június 24-i számában tette közzé. A hirdetmény feladásának napja 1998. június 3. A hirdetményben az ajánlatelbírálás idõpontjaként 1998. április 20-át jelölte meg, a szerzõdést 1998. április 21-én kötötték meg.<br>
A jogvitás ügyben szereplõ közbeszerzési eljárás eredményérõl szóló hirdetmény megjelenését követõen jogorvoslati kérelmet 1998. július 7-én az Alcatel Hungary Kft. nyújtott be, melyet 1998. július 9-én kiegészített. Kérelmében sérelmezi, hogy az ajánlatkérõ tárgyalásos közbeszerzési eljárást folytatott le. Álláspontja szerint a Kbt. alapján tárgyalásos eljárás lefolytatására kivételesen a törvényben meghatározott okok fennállása esetén kerülhet sor. Kérelme szerint a tárgyalásos eljárás alkalmazásának indoka nem állt fenn. A beszerzés ellenértékeként megjelölt 54 millió forint pedig önmagában kérdésessé teszi, hogy ilyen értékû beszerzés esetén ezt az eljárási formát kellett-e választani.<br>
Sérelmezte továbbá azt is, hogy ajánlatkérõ az eljárás eredményérõl szóló hirdetményét nem a Kbt.-ben meghatározott határidõben, hanem ezt lényegesen meghaladó késedelemmel tette közzé.<br>
Ajánlatkérõ a jogorvoslati kérelem elutasítását kérte. Álláspontja szerint az ajánlattevõ a rendkívül kedvezõ módon március elején tett ajánlatát csak március 30-ig tartotta fenn, így a beszerzés feltételei csak rövid ideig álltak fenn. Egyébként a versenyt nem kívánta korlátozni, bizonyítja ezt az is, hogy két ajánlattevõt is felhívott ajánlattételre, arról pedig ajánlatkérõnek nem volt tudomása, hogy kérelmezõ is végez Magyarországon ilyen tevékenységet. Nem vitatja, hogy a hirdetményt késedelmesen tették közzé, utal azonban arra, hogy ez a késedelem eljárásának jogszerû lebonyolítását semmilyen formában nem befolyásolja.<br>
A Döntõbizottság a becsatolt iratanyagok alapján – tárgyaláson kívül – megállapította, hogy a kérelem részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint az ajánlatkérõnek az eljárás eredményérõl szóló tájékoztatót legkésõbb annak kihirdetésétõl számított 15 napon belül kell a törvény 5. sz. mellékletében meghatározott minta szerint hirdetményben közzétennie. E határidõ megállapításakor a jogalkotó nyilvánvalóan tekintettel volt arra is, hogy a Döntõbizottság elõtt eljárás a Kbt. 79. § (5) bekezdése szerint csak a jogsértõ esemény bekövetkezésétõl számított 60 napon belül indítható, a jogsértõ esemény tudomásra jutásától számított 15 napig. A jogsértõ esemény bekövetkezésétõl számított 60 napon túl – a tudomásszerzéstõl függetlenül – eljárás nem indítható. A hirdetmény szabályszerû közzététele esetén tehát a törvény biztosítja a döntést sérelmezõknek az igényérvényesítési lehetõséget 60 napon belül, illetve a felülvizsgálatot a Döntõbizottság részére ugyanezen idõn belül.<br>
A rendelkezésre álló iratokból megállapítható, hogy az ajánlatkérõ csak jelentõs késéssel, a 43. napon, 1998. június 3-án továbbította a K. É. szerkesztõségébe hirdetményét a Kbt.-ben megjelölt 15 nap helyett. E késedelem okán a Döntõbizottságnak nincs lehetõsége arra, hogy megvizsgálja fõ részében a kérelem megalapozottságát. Nevezetesen azt, hogy megalapozhatja-e tárgyalásos eljárás alkalmazását, a nyilvánosság kizárását, a verseny korlátozását az a körülmény, hogy gyakorlatilag az ajánlattevõ közvetlenül ajánlati felhívás kibocsátására szólít fel egy konkrét ajánlatkérõt, azt állítva, hogy ez az ajánlat rendkívül kedvezõ és e kedvezõ feltételeket csak március végéig tartja fenn, miközben a szerzõdés tényleges megkötésére április 21-én került sor.<br>
A jogsértõ esemény bekövetkezésének idõpontjaként a szerzõdés megkötésének idõpontja tekinthetõ a tárgyalásos eljárás alkalmazásával kapcsolatban, ennek következtében a július 7-i jogorvoslati kérelem részben 60 napon túli.<br>
Mindezek alapján a Döntõbizottság a tárgyalásos eljárás alkalmazására vonatkozó jogorvoslati kérelemrészt elkésettség miatt elutasította, míg a késedelmes közzététel miatt a jogsértést megállapította, és ajánlatkérõt bírság megfizetésére kötelezte. E tekintetben a jogsértõ esemény bekövetkezése június 3., a tudomásszerzés idõpontja pedig június 24.<br>
A bírság kiszabása körében a Döntõbizottság figyelembe vette azt is, hogy a tárgyalásos eljárások száma rendkívül magas a törvényben biztosított, kivételes lehetõség ellenére, az összes közbeszerzési eljárás 30%-át tárgyalásos eljárások alkotják.<br>
Az e körben elkövetett jogsértések pedig csak akkor tárhatók fel és szoríthatók vissza, ha az ajánlatkérõk a jogérvényesítés lehetõségétõl nem zárják el az érintetteket, és hirdetményeiket határidõben közzéteszik a K. É.-ben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján biztosított jogkörében eljárva a Kbt. 88. § (1) bekezdés a), d) és f) pontjában megjelölt jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 20.<br>
<br>
Divinyi József s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>