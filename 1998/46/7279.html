<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7279)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.195/15/1998.<br>
<br>
Tárgy: A Semperit Kaucsuk Kft. jogorvoslati kérelme az Országos Egészségbiztosítási Pénztár közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Semperit Kaucsuk Kft. (1025 Budapest, Szépvölgyi út 122/A, képviseli: dr. Varga Andrea ügyvéd, 1117 Budapest, Fehérvári út 23., a továbbiakban: kérelmezõ) jogorvoslati kérelmének, melyet az Országos Egészségbiztosítási Pénztár ( 1139 Budapest, Váci út 73/A, képviseli: dr. Komár Gábor ügyvéd, 2000 Szentendre, Szûcs József u. 8., a továbbiakban: ajánlatkérõ) különféle egyszer használatos orvosi vizsgálókesztyû és sebészeti kesztyûk szállítására az Egészségbiztosítási Alapból finanszírozott költségvetési intézmények részére kiírt közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (1), a 40. § (1) bekezdését és az 52. § (2) bekezdésének d) pontjára tekintettel az 59. § (1) bekezdését, egyebekben a kérelmet elutasítja.<br>
A Döntõbizottság ajánlatkérõt a jogsértés súlyára tekintettel 5 000 000 Ft, azaz ötmillió forint bírság megfizetésére kötelezi.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 29. számában, 1998. július 22-én nyílt eljárás lefolytatására ajánlati felhívást tett közzé. Az ajánlati felhívás 3. a) pontjában a beszerzés tárgyát és mennyiségét a következõképpen határozta meg: "1998. évi, az intézmények által szerzõdéssel nem biztosított igényeinek teljesítése, a 3/1998. NM-rendeletben meghatározott állami normatívák szerinti egyszer használatos orvosi vizsgálókesztyûk és sebészeti kesztyûk:<br>
– BTO-szám: 251360 30 00 steril vagy nem steril orvosi vizsgálókesztyûk, egyszeri használatra<br>
összesen: 3 621 578 pár<br>
– BTO-szám: 251360 30 00 steril sebészeti kesztyûk<br>
összesen: 1 306 034 pár."<br>
A felhívás 3. b) pontja szerint a teljesítés helye: a dokumentáció mellékletét képezõ intézmények telephelye.<br>
Ajánlatkérõ dokumentációt is készített, melynek mellékletét képezte egy szállítási keretszerzõdés tervezete, a szakmai és mûszaki specifikáción kívül pedig meghatározta az ajánlatok tartalmi és formai követelményét.<br>
A felhívás 3. c) pontja alapján a beszerzés egyes tételeire külön részajánlatot is lehetett tenni, de az egyes tételeknél csak teljes mennyiségre. A felhívás 3. b) pontja a teljesítés helyét úgy határozta meg, hogy az a dokumentáció mellékletét képezõ intézmények telephelye. A felhívás tartalmazta még azokat az adatokat és tényeket, amelyek az ajánlattevõk pénzügyi, gazdasági és mûszaki alkalmasságának megítéléséhez szükségesek, továbbá az összességében legelõnyösebb ajánlat kiválasztásának szempontjait, melyet ajánlatkérõ az árral és a referenciával határozott meg.<br>
Az ajánlattételi határidõig kérelmezõn kívül 9 ajánlattevõ nyújtotta be ajánlatát.<br>
Az eredményhirdetésre 1998. szeptember 11-én került sor, ahol a következõ döntés született: az egyszer használatos latex alapanyagú, enyhén púderezett sebészeti kesztyû nyertes ajánlattevõje az OMKER Rt. 60 Ft/db bruttó áron. Érvénytelen az ajánlata a kérelmezõnek, az Aphamia Kft.-nek, mivel a Lowry-teszt eredménye a megengedett határérték 100 µ/g feletti, a Hartmann-Rico Kft.-nek, mert nem csatolta a gyártó vis majorra érvényes garanciavállalási nyilatkozatát.<br>
Az egyszeri használatra való steril vagy nem steril orvosi kesztyûk kategóriában ajánlatkérõ az eljárást eredménytelennek nyilvánította.<br>
Ajánlatkérõ és a nyertes ajánlattevõ között a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésének a) pontja alapján a szállítási keretszerzõdés létrejött és megkötésre került. Kérelmezõ 1998. augusztus 31-én nyújtott be jogorvoslati kérelmet a Döntõbizottsághoz. Sérelmezte, hogy az ajánlati felhívás és a dokumentáció összeállítása nem a Kbt. szabályainak megfelelõen történt. Indokolásként elõadta, hogy a beszerzés tárgyával szembeni követelmények meghatározására nem megfelelõen került sor, ajánlatkérõ gyakorlatilag csak a 3/1998. (II. 25.) NM-rendeletben meghatározott állami normatívára utalt, sem azt nem rögzítette pontosan, hogy az orvosi vizsgálókesztyûk esetében sterilt vagy nem sterilt, púderezettet vagy púderezetlent kér-e stb. Sérelmezi azt is, hogy nem került meghatározásra a leszállítandó mennyiség termékfajtánként. Kifogásolja, hogy a teljesítés helyét sem határozták meg annak ellenére, hogy az árajánlatnak tartalmaznia kell a telephelyre történõ szállítás költségeit is. Sérelmezte, hogy a felhívásban a termékek meghatározása BTO-, illetve ehhez rendelten ITJ-számra hivatkozással történt. Állítása szerint az ajánlatkérõ nem jogosult az áfakulcs vizsgálatára, miután a törvényalkotó ezt a jogosítványt kizárólag az adóhatóság részére adja meg, amely egyébként a Semperit Kaucsuk Kft. által alkalmazott besorolást és áfakulcsot nem vitatja. Sérelmesnek tartja az ajánlati felhíváshoz csatolt szállítási keretszerzõdés azon kikötését is, mely szerint az ajánlattevõ köteles az ajánlatban megadott ártól alacsonyabb áron szállítani abban az esetben, ha a köztük létrejött szerzõdés idõtartama alatt egy harmadik személynek kedvezõbb áron szállít a nyertes ajánlattevõ. Állítása szerint a dokumentációban nem kerültek meghatározásra megfelelõen az elbírálási szempontok sem, azok alapján az ajánlatokat objektíven elbírálni nem lehet, egyébként is sérti az esélyegyenlõséget, hogy az ajánlatkérõ egy-egy termékcsoportra vonatkozóan a teljes mennyiségre egy ajánlattevõt kíván kihirdetni.<br>
Ajánlatkérõ írásbeli észrevételében egyrészt hivatkozott a 3/1998. (II. 25.) NM-rendeletre, mely számára 1998. július 1. napját követõen, a rendeletben meghatározott egészségügyi termékek vonatkozásában elõírja a központosított közbeszerzés normatívájának és a rendelet alkalmazásának kötelezettségét. A felhívás és a dokumentáció e rendelet elõírásainak megfelelõen került kiadásra. Másrészt hivatkozott arra, hogy kérelmezõ a dokumentációt már 1998. augusztus 5-én megvásárolta, és kérelmének a Döntõbizottsághoz történõ benyújtási idõpontjához képest jogorvoslati kérelme elkésett, figyelemmel a 15 napos szubjektív jogvesztõ határidõre.<br>
Kérte a Döntõbizottságtól a jogorvoslati kérelem alaptalanság címén történõ elutasítását, valamint az eljárási költsége (15 000 Ft ügyvédi munkadíj) megtérítését.<br>
Az egyéb érdekeltek közül az OMKER Rt. a kérelem elutasítását kérte elkésettség miatt. A Hungaromedical Rt. a kérelemmel csak részben értett egyet, álláspontja szerint a szállítási keretszerzõdés érvényesen nem jött létre, mivel ellentmondásos a dokumentáció kiírásával, mely eseti szállítási szerzõdést határozott meg.<br>
A Döntõbizottság a rendelkezésére álló iratokból és a tárgyaláson elhangzottakból megállapította, hogy kérelmezõ jogorvoslati kérelme részben megalapozott.<br>
A Döntõbizottságnak elsõdlegesen abban a kérdésben kellett állást foglalnia, hogy a jogorvoslati kérelem elkésett-e.<br>
A felhívás a K. É.-ben 1998. július 22-én jelent meg. Kérelmezõ a dokumentációt 1998. augusztus 5-én vásárolta meg ajánlatkérõtõl. Ezt követõen kérelmezõ további információt kért az ajánlatkérõtõl ajánlatának elkészítéséhez 1998. augusztus 14-én. A kérdésre vonatkozó választ ajánlatkérõ 1998. augusztus 27-én küldte el. A Döntõbizottság álláspontja szerint a jogsértésrõl történõ tudomásszerzés napjának erre tekintettel ezt a dátumot kell tekinteni.<br>
A Kbt. a kérelem benyújtásával kapcsolatban egy objektív és egy szubjektív határidõt határoz meg. Az elõbbit a jogsértõ esemény megtörténtéhez, míg az utóbbit az errõl történt tudomásszerzéshez köti. A két határidõ számítását más-más jogi tények alapozzák meg. Míg az elsõ esetben elég annak a körülménynek a vizsgálata, hogy a cselekmény mikor fejezõdött be, addig a második esetben azt is vizsgálni kell a cselekménnyel kapcsolatban, hogy mikor jutott a kérelmezõ olyan információk birtokába, amelybõl meggyõzõdhetett arról, hogy az ajánlatkérõ ezen cselekménye jogsértõ. A vitás ügyben a kérelmezõ augusztus 5 én megvásárolta a dokumentációt. A dokumentáció megvásárlása azonban önmagában nem jelenti azt, hogy e napon meg is gyõzõdött arról, hogy annak egyes rendelkezései jogsértõk. Abban az esetben is, ha a kérelmezõ még ezen a napon tanulmányozni kezdte volna a dokumentációt, nem volt abban a helyzetben, hogy annak minden rendelkezésérõl még ezen a napon megállapítsa, hogy jogszerû-e avagy sem. Életszerûbb az, hogy az egyes rendelkezések jogszerûtlenségét az ajánlattevõk az ajánlatadás idõszakában akkor ismerik fel, amikor készítik az ajánlatot. Abban az esetben pedig, ha az ajánlattevõ felismeri, hogy a megfelelõ ajánlattételhez a dokumentáció nem tartalmaz elégséges adatot, jogszerûen akkor jár el, ha elsõdlegesen az ajánlatkérõhöz fordul további információért. A Kbt. 38. § (1) bekezdése ugyanis lehetõvé teszi számára, hogy további tájékoztatást kérjen az ajánlata elkészítéséhez. A kiegészítõ tájékoztatást a (2) bekezdés szerint az ajánlatkérõ köteles megadni. Jelen esetben a jogvita alapját éppen az képezi, hogy kérelmezõ szerint a dokumentáció nem tartalmaz elégséges információt, míg ajánlatkérõ szerint igen, ezért is nem adott további tájékoztatást. A jogsértésrõl történt tudomásszerzés idõpontja tehát nem más, mint az a nap, amikor az ajánlatkérõ közölte az ajánlattevõvel, hogy a dokumentációt megfelelõ tartalmúnak tekinti, azaz 1998. augusztus 27. Ily módon az augusztus 31-én benyújtott jogorvoslati kérelem e<br>
lkésettnek nem tekinthetõ.<br>
A Döntõbizottság megállapítja, hogy a kérelem alapos abban a részében, amelyben a dokumentáció nem megfelelõségét kifogásolja a beszerzés tárgya és mennyisége tekintetében. A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát – a 2. sz. mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. Ezzel kapcsolatban további elõírást tartalmaz a Kbt. 40. § (1) bekezdése, amikor kimondja, hogy az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása, a minõségbiztosítási rendszer tanúsítása) adni. A (2) bekezdés ugyanakkor arról rendelkezik, hogy az ajánlatkérõ a mûszaki leírást csak jogszabályba foglalt, vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg. Ilyen jogszabályban kiadott mûszaki elõírásnak tekinthetõ a 33/1998. (II. 25.) Kormányrendelet felhatalmazása alapján kiadott 3/1998. (II. 25.) NM-rendelet, amely a központosított közbeszerzés körébe tartozó termékek fõbb gazdasági, minõségi, mûszaki követelményeit határozza meg állami normatíva formájában. Miután ajánlatkérõ e rendelet hatálya alá tartozó terméket szerzett be, a fenti rendelet elõírásait alkalmazni volt köteles. Megállapítható ugyanakkor a hivatkozott állami normatívából, hogy az az egyes termékfajtákat mind az orvosi, mind a vizsgálókesztyûk esetében tovább tipizálja. (Pl. orvosi kesztyû esetében: ilyen pl. steril vagy nem steril; anatómiai formájú vagy mindkét kézen hordható; porozott vagy pormentes; normál vagy hypoallergén stb.) Az ajánlatkérõ e típusok közül a dokumentációjában nem határozta meg, hogy melyikre kér ajánlatot. A 100 E Ft-ért árusított dokumentációjába csak mechanikusan átmásolta az állami normatívát. Arról sem rendelkezett, hogy ezek közül milyen mennyiségben kéri az egyes típusokat.<br>
Nem megalapozott az ajánlatkérõnek az a védekezése, hogy a 40. § (2) bekezdésére tekintettel csak az állami normatíva mechanikus átvételére volt lehetõsége. Az állami normatíva I. részében a használat célja szerint tipizálja az orvosi kesztyûket, és nem a mûszaki követelményeket határozza meg. Az ajánlatkérõnek pedig nyilvánvalóan – mint használónak – a használat célja szerint meg kell jelölnie, hogy mely típusokra van igénye.<br>
A fentiek alapján megállapítható, hogy az ajánlatkérõ dokumentációja nem felelt meg a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdésére figyelemmel a 40. § (1) bekezdésének, mivel a kiadott dokumentáció a megfelelõ ajánlattételhez elégséges adatot nem tartalmazott.<br>
Nem felelt meg a dokumentáció a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdésének abból a szempontból sem, hogy nem határozta meg a teljesítés helyét. A Kbt. mellékleteként kiadott ajánlati felhívások kötelezõ tartalmi eleme a teljesítési helyek megjelölése. Az ajánlatkérõ ezeket annak ellenére sem jelölte meg, hogy az ajánlati árat a szállítási költségekkel együtt kérte megadni.<br>
A dokumentáció elégtelenségével kapcsolatos kifogás ugyanakkor nem alapos a BTO-számok tekintetében. A 3/1998. (II. 25.) NM-rendelet melléklete a termékek besorolását BTO-számmal jelölte meg, és azt is elõírta, hogy az ajánlatkérõnek az 1998. július 1-jét követõ központosított közbeszerzési eljárásaira jelen rendeletben foglaltakat kell alkalmaznia. Ajánlatkérõ eljárására jelen rendelet elõírásai figyelembevételével mind a felhívásban, mind a dokumentációban jogszerûen alkalmazta a termék besorolására vonatkozó BTO-számot. Ugyanakkor az NM-rendelet arról is rendelkezik, hogy az árajánlatot terméktípusonként magyar forintban, a beszerzéssel összefüggõ valamennyi adó feltüntetése mellett kell megadni. Ehhez a BTO-számhoz az általános forgalmi adóról szóló 1992. évi LXXIV. törvény 67. §-a a KSH ipari termékek jegyzékének besorolási rendjét tekinti irányadónak, amely az ITJ 56-72-1 számú besorolás alá tartozó termékekhez (sebészeti és orvosi vizsgálókesztyûk) 25%-os áfatartalmat rendel. A Döntõbizottság és az ajánlatkérõ sem abban a kérdésben döntött, hogy kérelmezõ terméke melyik ITJ-szám, ennek következtében pedig melyik áfakulcs alá tartozik. Ennek a kérdésnek az elbírálása kérelmezõ állításának megfelelõen az adóhatóság hatáskörébe tartozik. A Döntõbizottság kizárólag azt vizsgálta, hogy az ajánlatkérõ jogszerûen határozza-e meg a beszerzés tárgyát BTO-számra hivatkozással, illetve, hogy a megajánlott termékek megfelelnek-e ezen BTO-számnak, illetve a KSH által kiadott közlemény szerinti BTO-számhoz rendelt ITJ-számnak. A fentiek szerinti ajánlati felhívás meghatározása nem jogsértõ, a felhívásnak meg nem felelõ ajánlatok pedig érvénytelenek.<br>
A szállítási keretszerzõdés IV. 5. pontjával kapcsolatos kifogás ugyancsak megalapozatlan, miután az nem sérti sem az esélyegyenlõséget, sem a verseny tisztaságát. Az ár meghatározásával kapcsolatos további korlátokat pedig a Kbt. nem tartalmaz, így a fenti elveken belül az ajánlatkérõ e rendelkezéseket szabadon határozhatja meg. Megalapozatlan továbbá kérelmezõnek azon kifogása, mely szerint az ajánlatkérõ jogszerûtlenül kívánt az egyes termékcsoportokra egy nyertest hirdetni. A Kbt. lehetõséget biztosít ugyan az ajánlatkérõknek a részajánlattétel lehetõségének biztosítására, ez a lehetõség azonban az ajánlatkérõ döntésétõl függ. Jelen esetben ajánlatkérõ a két nagy termékcsoportra biztosított részajánlattételt, az ezen belüli típusokra azonban nem. Ennek hiányában pedig a Kbt. 59. § (1) bekezdése szerint az egyes termékcsoportoknak csak egy nyertese lehet.<br>
A Döntõbizottság megállapította, hogy ajánlatkérõnek a felhívásban és a dokumentációban meghatározott bírálati szempontjai jogsértõek. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat a) a legalacsonyabb összegû ellenszolgáltatás, vagy b) az összességében legelõnyösebb ajánlat szempontja alapján bírálja el. A (2) bekezdés szerint a felhívásban meg kell határozni, hogy melyik elbírálási szempontot választják, illetve a (3) bekezdés szerint az összességében legelõnyösebb ajánlat kiválasztása esetén az ennek megítélésére szolgáló szempontok fontossági sorrendjét is. E bekezdés még azt is elõírja, hogy a bírálati szempontoknak a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire kell vonatkoznia. A dokumentációból megállapítható, hogy az ajánlatkérõ az összességében legelõnyösebb ajánlatot kívánta kiválasztani, azonban a második elbírálási szempontja nem a fentiekben rögzített körülményekre vonatkozik.<br>
A Döntõbizottság a továbbiakban ajánlatkérõ eljárást lezáró döntését megvizsgálta, és az alábbiakat állapította meg.<br>
A steril sebészeti kesztyûk tekintetében ajánlatkérõ döntése a kérelmezõt, az Aphamia Kft.-t és a CPP Kft.-t illetõen jogszerû, mivel ajánlatuk nem felel meg a felhívás és a dokumentáció feltételeinek, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelenek.<br>
A Döntõbizottság továbbá azt is megállapította, hogy érvénytelen a nyertes OMKER Rt. ajánlata is, mert az nem felel meg a dokumentáció Szakmai és mûszaki feltételek 1. b) pont, biokompatibilitáson belül a kioldható proteinmennyiség EN-455-3 szabványának. Ajánlatkérõnek a dokumentáció V. 3. pontjára figyelemmel érvénytelennek kellett volna a nyertes ajánlatát nyilvánítani, mert a dokumentáció 11. oldalán kiemelten elõírta, hogy a szakmai és mûszaki feltételek bármelyikének nem megfelelõ ajánlat nem kerül kiértékelésre.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ugyanakkor ajánlatkérõ az érvénytelen ajánlat nyertesként történõ kihirdetésével megsértette a Kbt. 59. § (1) bekezdését is, mely szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírási szempontok szerint a legkedvezõbb ajánlatot tette.<br>
A steril vagy nem steril orvosi kesztyûk beszerzése tárgyában ajánlatkérõ eredménytelennek nyilvánító döntése a Döntõbizottság álláspontja szerint is jogszerûnek tekintendõ, mivel az ajánlatokat objektíven nem lehetett összehasonlítani, mert az ajánlattevõk egy csoportja részajánlatot, míg másik csoportja a normatíva szerinti egyéb típusokra teljes körû ajánlatot tett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és g) pontjában meghatározott jogkövetkezményt alkalmazta. A bírság kiszabásának körében figyelemmel volt arra is, hogy az ajánlatkérõnek kérelmezõ kérdése nyomán még lehetõsége lett volna – akár ajánlati felhívás módosításával is – a dokumentáció kiegészítésére. Ezzel szemben az ajánlatkérõ a nyilvánvaló jogsértése ellenére sem a módosítás lehetõségével nem élt, sem a tisztességes válaszadás követelményeinek nem tett eleget. Kioktató válasza, amely szerint ha kérelmezõ meg akarja tudni a teljesítési helyeket, lapozza fel a telefonkönyvet, sem a Kbt. alapelveivel és rendelkezéseivel, sem a köztisztviselõi fegyelemmel nem egyeztethetõ össze.<br>
Ideiglenes intézkedés elrendelésére a jogorvoslati eljárásban nem került sor. Ajánlatkérõ képviselõjének 15 ezer forint ügyvédi munkadíj költségének megítélésérõl a Döntõbizottság eltekintett, mert a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének g) pontja alapján csak a jogsértõt lehet kötelezni az eljárási díj és a költségek viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89 § (</a>1) bekezdése biztosítja.<br>
<br>
Budapest, 1998. október 20.<br>
<br>
Dr. Eke Pekács Tibor s. k.	Pribelszkiné Mravik Erzsébet s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>