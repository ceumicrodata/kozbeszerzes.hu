<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7149)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.179/15/1998.<br>
<br>
Tárgy: Az Intercontact Budapest Kft. és a FORDuna Fordító Kft. jogorvoslati kérelme a Vám- és Pénzügyõrség Országos Parancsnoksága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
dr. Derbák Attila ügyvéd (1111 Budapest, Bertalan Lajos u. 13.) által képviselt Intercontact Budapest Kft. (1065 Budapest, Bajcsy Zs. u. 27.) és a FORDuna Fordító Kft. (1111 Budapest, Bartók Béla út 86.) – a továbbiakban: kérelmezõk – által dr. Miskei Lajos jogtanácsos (Budapest VIII., Delej u. 20.) által képviselt Vám- és Pénzügyõrség Országos Parancsnoksága Integrációs és Nemzetközi Fõigazgatósága (Budapest VIII., Delej u. 20.) – a továbbiakban: ajánlatkérõ – a Vám- és Pénzügyõrséget érintõ, angol nyelvû (elsõsorban európai uniós) jogszabályok, irányelvek és egyéb intézkedések magyar nyelvre fordítása, ugyanezen témák magyar nyelvrõl angol nyelvre fordítása tárgyú közbeszerzési eljárása ellen benyújtott közös kérelemnek részben helyt ad, egyebekben a kérelmet elutasítja.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését és 56. § (1) bekezdését, ezért ajánlatkérõnek az eljárást lezáró döntését megsemmisíti.<br>
Kötelezi az ajánlatkérõt, hogy a kérelmezõk részére fizessen meg 30 000 Ft igazgatási szolgáltatási díjat, fele-fele arányban megosztva.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele és a tárgyaláson tett nyilatkozatok, valamint a közbeszerzési eljárás során keletkezett iratok alapján az alábbi tényállást állapította meg:<br>
Az ajánlatkérõ három ajánlati felhívást tett közzé a K. É. 1998. április 22-én megjelent 16. számában a Vám- és Pénzügyõrséget érintõ angol, német, francia nyelvû (elsõsorban európai uniós) jogszabályok, irányelvek és egyéb intézkedések magyar nyelvre, ill. ugyanezen témák magyar nyelvrõl angol, német, francia nyelvre 1999. december 31-ig folyamatosan történõ fordítása tárgyában. Az ajánlati felhíváshoz ajánlati dokumentációt készített. A felhívás és a dokumentáció tartalma mindhárom nyelvre vonatkozóan azonos.<br>
A felhívás 13. pontjában rögzítette az ajánlatok elbírálásának szempontjait, nevezetesen az összességében legelõnyösebb ajánlat szempontjai szerint bírálja el az ajánlatokat, megadta az elbírálási szempontok fontossági sorrendjét a következõképpen:<br>
– szakmai felkészültség, szakmai nyelvismeretek,<br>
– referenciák,<br>
– pénzügyi ajánlat.<br>
Ajánlatkérõ a dokumentáció 1.5. pontjában ismertette az ajánlatok értékelési rendjét, miszerint az ajánlatok összehasonlítása a dokumentáció II. 3. pontjában a szakmai tartalommal, a II. 2. pontjában a referenciákkal, a II. 4. pontjában a pénzügyi tartalommal kapcsolatos ajánlatkérõi elvárások szerint történik. Közölte, hogy az értékelést az általa felkért, legalább 3-tagú bírálóbizottság végzi a dokumentáció II. 1.–II. 5. pontjában foglaltak alapján. A dokumentáció ugyanezen pontja rögzíti: az ajánlattevõ az értékelés során összesen 100%-ot érhet el, amelybõl a szakmai tartalom 45%, a referenciák 30%, a pénzügyi tartalom 25%, az értékelésnél "az egyes ajánlattevõk által elért pontokat a megadott százalékos arányban (súlyozott arányban)" veszi figyelembe.<br>
A dokumentáció I. 1. pontjában ajánlatkérõ elõírta az ajánlattal kapcsolatos tartalmi és formai követelményeket. Tartalmi követelmények:<br>
– bizonyíték a vámszakmai magyar és idegen nyelvû terminológiák ismeretére,<br>
– bizonyíték a kapacitásról és a szakfordítók rendelkezésre állásáról,<br>
– szakfordítók beszámoltatása önéletrajz alapján,<br>
– lektorálás módja.<br>
A II. 3. pont szerint a szakmai ajánlatnak tartalmaznia kell a vámszakmai terminológiák ismeretének bemutatását, a rendelkezésre állás bemutatását kapacitásigazolás révén és a lektorálás módját.<br>
A referenciák igazolására a II. 2. pont szerinti, "Az ajánlattevõ és referenciái" megnevezésû nyomtatványt kellett kitölteni.<br>
A II. 4. pont szerint a pénzügyi ajánlatnak tartalmaznia kell a következõket:<br>
– fordítási ajánlat normál határidõvel<br>
– lektorálási ajánlat normál határidõvel<br>
– szerkesztés módja normál határidõvel<br>
– fordítási ajánlat sürgõsségi határidõvel<br>
– lektorálási ajánlat sürgõsségi határidõvel<br>
– szerkesztés módja sürgõsségi határidõvel.<br>
Az ajánlatok benyújtásának határideje 1998. június 30. volt, az ajánlatok bontásáról közjegyzõ által készített jegyzõkönyv született. Az angol nyelvû fordításra 6 ajánlat érkezett, a kérelmezõk, a Homonyik Senior és Junior Szakfordító, Szaktolmács és Külkereskedelmi Kft., a Present Team Kereskedelmi és Szolgáltató Kft., az A–Z Stúdió Fordító és Kommunikációs Iroda Bt., a Sasvár Gazdasági Tanácsadó, Szolgáltató és Kereskedelmi Kft. ajánlata.<br>
Az eredményhirdetés július 15-én volt, ajánlatkérõ a Present Team Kft.-t hirdette ki nyertesnek, második helyezett a Homonyik Kft. Ajánlatkérõ a jogorvoslati eljárásban augusztus 15-én tartott tárgyaláson úgy nyilatkozott, hogy a jogorvoslati kérelem elbírálásáig a szerzõdést nem köti meg.<br>
Kérelmezõk a törvényes határidõn belül, július 29-én közös jogorvoslati kérelmet terjesztettek elõ a Döntõbizottsághoz.<br>
Sérelmezték, hogy ajánlatkérõ olyan ajánlatot minõsített nyertesnek, amelyik nem felelt meg ajánlatkérõ által a dokumentációt megvásárló ún. potenciális ajánlattevõk részére megküldött 1998. július 11-én kelt levélben meghatározott ajánlatiárformának. A nyertes ajánlat ugyanis 1200 karakter/oldal árat, a kérelmezõk ajánlata pedig a levél szerinti 1500 karakter/oldalra megadott árat tartalmazott. Kérelmezõk álláspontja szerint ajánlatkérõ megsértette az esélyegyenlõség elvét, mert ily módon az értékeléskor a kétfajta karakter/oldal szerint megadott árakat kalkulációval hasonlította össze.<br>
Az Intercontact Kft. sérelmezte még azt is, hogy az ajánlatkérõ a közbeszerzési eljárás elsõ meghirdetése után, az eljáráson kívül a közbeszerzés tárgykörében tõle közvetlenül kért árajánlatot, eszerint nyilvánvalónak tartja, hogy az ajánlatkérés információs célokat szolgált. Kifogásolta továbbá, hogy ajánlatkérõ július 16-i faxlevelében foglalt kérése ellenére nem küldte meg részére a bontási és értékelési jegyzõkönyvet.<br>
Kérelmezõk a kérelemben kérték ajánlatkérõ jogsértésének megállapítását, ajánlatkérõ kötelezését a Kbt. szabályainak megfelelõ eljárásra, a közbeszerzési eljárást lezáró döntés megsemmisítését és ajánlatkérõnek a költségek viselésében való marasztalását.<br>
Ajánlatkérõ az augusztus 10-én kelt észrevételében közölte, hogy álláspontja szerint nem jogszerû a közös kérelem, mert kérelmezõk a 30 000 Ft-os igazgatási szolgáltatási díjat csak egyszer rótták le, és az államigazgatási eljárásról szóló törvény nem ismeri a közös jogorvoslati kérelem jogintézményét. A jogorvoslati eljárásban tartott tárgyaláson észrevételezték továbbá azt is, hogy a jogorvoslati kérelem mindhárom közbeszerzési eljárásra vonatkozik, ennek ellenére kérelmezõk csak egyszer rótták le a 30 000 Ft igazgatási szolgáltatási díjat.<br>
Kérelmezõk a tárgyaláson jogorvoslati kérelmüket akként pontosították, hogy csak az angol nyelvû fordításra vonatkozóan kérték annak elbírálását.<br>
Az észrevételében ajánlatkérõ megalapozatlannak tartja a kérelmezõknek az 1200 karakter/oldal és 1500 karakter/oldal árral benyújtott ajánlatok összehasonlításával kapcsolatos kérelmét. Hivatkozott arra, hogy az ajánlatok benyújtására vonatkozóan az ajánlati felhívásban és az ajánlati dokumentációban foglaltak az irányadók, márpedig ezekben nem szerepelt olyan kitétel, hogy az árajánlatot 1500 karakter/oldalra kell megadni, – erre irányuló levélbeni kérése csupán technikai jellegû volt, s nem tekinthetõ az ajánlati árforma meghatározásának. Az 1200 karakter/oldal árának 1500 karakter/oldalra való átszámítása nem minõsül kalkulálásnak, mert az egyszerû számtani mûvelettel elvégezhetõ.<br>
Az ajánlatok értékelésével kapcsolatban elõadta, hogy az ajánlati dokumentáció alapján nem a legalacsonyabb árral benyújtott ajánlat minõsül a legkedvezõbbnek, mert az értékelési szempontok sorrendjében az ár csak a 3. volt és csak 25%-kal szerepelt.<br>
Az Intercontact Kft. "egyedüli érdemi kifogásait" sem fogadja el, mert kérelmezõ ajánlati árát az 1998. évet követõ idõtartamra a 95 oktánszámú ólmozatlan benzin árához kötötte, ez a kikötés a kérelmezõ ajánlatát hátrányosan befolyásolja a többi ajánlathoz képest.<br>
Közölte, hogy a bontási és értékelési jegyzõkönyvet a Kbt. szerint nem volt köteles megküldeni, a 63. § (2) bekezdésében foglaltaknak pedig eleget tett.<br>
Az egyéb érdekeltek részérõl négy észrevétel érkezett a Döntõbizottsághoz.<br>
A Sasvár Kft. augusztus 6-i keltezéssel, a Döntõbizottsághoz augusztus 10-én érkeztetett "csatlakozás a 179/1998. sz. jogorvoslati kérelemhez" megnevezésû (30 ezer Ft igazgatási szolgáltatási díj lerovása nélküli) beadványt nyújtotta be.<br>
Sérelmezte, hogy ajánlatkérõ az eljárás eredményérõl szóló tájékoztatót hirdetményben nem tette közzé, valamint azt is, hogy a bírálóbizottság az angol nyelvû fordításokra benyújtott ajánlatok értékelésénél a Present Team javára elõnyként értékelte azt a tényt, hogy lektorként az ajánlatkérõ szakembereit kívánja alkalmazni, annak ellenére, hogy szempontként ez nem szerepelt.<br>
Az A–Z Stúdió Bt. az augusztus 10-i, a Present Team Kft. az augusztus 13-i észrevételében közölte, hogy nem vitatja az ajánlatkérõ döntésének helyességét.<br>
A Homonyik Kft. augusztus 12-én kelt beadványa érdemi észrevételt nem tartalmazott.<br>
A kérelmezõk jogorvoslati kérelme részben alapos.<br>
A Döntõbizottság a rendelkezésre álló iratok alapján, az ajánlati felhívásban és a dokumentációban foglaltak alapul vétele mellett vizsgálat tárgyává tette az ajánlatokat, különös tekintettel a dokumentációnak az ajánlatkérõ elvárásait rögzítõ II. 1.–II. 4. pontjában foglaltak teljesítésére, valamint az I./1.5. pontjában foglalt értékelési szabályoknak ajánlatkérõ általi alkalmazására, illetve betartására.<br>
A Döntõbizottság megállapította, hogy az ajánlatok nem feleltek meg maradéktalanul az ajánlati dokumentációban foglalt feltételeknek.<br>
Ajánlatkérõ a dokumentáció II./1.2. pontjában a szakmai tartalomra vonatkozó követelményként elõírta, hogy az ajánlatnak bizonyítékot kell tartalmaznia – többek között – a kapacitásról és a szakfordítók rendelkezésre állásáról, valamint tartalmaznia kell a szakfordítók önéletrajzát.<br>
Ezzel szemben a nyertes ajánlattevõ az ajánlatában még csak nyilatkozatot sem csatolt a rendelkezésre állásról és a szükséges kapacitás biztosításáról. Ajánlata 3 fõ szakfordító szakmai önéletrajzát tartalmazza, azonban nem állapítható meg, hogy ezen szakfordítók ajánlattevõ alkalmazottai-e, vagy ennek hiányában munkavégzésre irányuló egyéb jogviszony keretében vállalták-e a beszerzés tárgyát képezõ munkák elvégzésére történõ folyamatos rendelkezésre állást – a csak 3 fõ szakfordító megnevezése útján a nyertes ajánlattevõ a beszerzés tárgyát képezõ feladatok ellátásához szükséges kapacitását nem igazolta, a dokumentáció I. 4. pontjában szereplõ tilalom folytán pedig a munka elvégzéséhez alvállalkozó fordítóiroda közremûködését nem veheti igénybe.<br>
A kérelmezõk ajánlata tartalmazza a rendelkezésre állásról szóló nyilatkozatot, és az általuk név és adatok szerint megjelölt szakfordítók és lektorok számát tekintve (Intercontact Kft. 15 fõ, FORDuna Kft. 38 fõ) biztosítottnak tekinthetõ a közbeszerzés tárgya szerinti munkákhoz szükséges kapacitás megléte. Kérelmezõk ajánlata viszont nem tartalmazza a szakfordítók és lektorok szakmai önéletrajzát, és a FORDuna Kft. kérelmezõ által megadott adatok által nem bizonyított, hogy a felsorolt szakemberek személy szerint vállalják-e a rendelkezésre állást.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdése szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az 52. § (1) bekezdése értelmében ajánlatkérõnek a (2) bekezdésben nevesített esetekben az ajánlat érvénytelenségét kell megállapítania. Ajánlatkérõ az ajánlati dokumentációban foglalt feltételeknek nem megfelelõ ajánlatokat nem minõsítette érvénytelennek, ezáltal megsértette a Kbt. 52. § (1) bekezdésében foglaltakat.<br>
Ajánlatkérõ a dokumentáció I./1. 5. pontjában meghatározta az ajánlatok értékelési rendjét. Az általa becsatolt értékelési iratanyagokból megállapítható, hogy az ajánlatok értékelését 5 fõbõl álló bizottság végezte, mégpedig oly módon, hogy mindhárom elbírálási szempontra mindegyik bizottsági tag azonos számtartományú, 0–10-ig terjedõ pontszámot adott az ajánlatokra. Ezeket a pontszámokat összegezte, és az összpontszámból százalékszámítással képezte vissza az egyes ajánlatokra a szakmai tartalom szerinti 45%-ot, a referenciák szerinti 30%-ot és a pénzügyi tartalom szerinti 25%-ot.<br>
Ez a számítási módszer nem alkalmas arra, hogy az elbírálási szempontok között fontossági sorrendet tegyen, valamint nem felel meg az ajánlati dokumentáció I./1.5. pont utolsó bekezdésében foglalt értékelési elõírásnak, miszerint ajánlatkérõ az elért pontokat "súlyozott arányban" veszi figyelembe az értékelésnél. Az elbírálási szempontok fontossági sorrendjét és azok súlyozását csak olyan pontozási módszer tükrözte volna megfelelõen, mely szerint az egyes ajánlatok szakmai tartalmára 1–45 pontszám, a referenciára 1–30 pontszám, a pénzügyi tartalomra 1–25 pontszám lett volna adható.<br>
Ajánlatkérõ az ajánlatokat érdemileg (számszakilag) nem az ajánlati felhívásban (és dokumentációban) meghatározott értékelési szempontok alapján bírálta el, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésében foglaltakat.<br>
Az ajánlatok elbírálásánál meghatározó szempont, hogy azok egymással összehasonlíthatók legyenek. Ezen indokból kiindulva ajánlatkérõ jogosan adott 0 pontszámot az Intercontact Kft. kérelmezõ pénzügyi ajánlatára. Az ajánlat ugyanis csak 1998. évre tartalmazott konkrét árat, az 1999. vonatkozó árát a 95-ös oktánszámú benzin árához igazította. Ez az ár nem konkrét, mert az elbírálás idõpontjában pontosan nem határozható meg.<br>
Ajánlatkérõnek ugyanezen okból 0 pontszámot kellett volna adnia a Present Team Kft. nyertes ajánlattevõ ajánlatának pénzügyi tartalmára is, mert a 2. fordítási, lektorálási és szerkesztési kategóriára az ár egy +20-30%-os korrekcióval lett megadva. A tárgyaláson ajánlatkérõ úgy nyilatkozott, hogy az értékelésnél +30%-ot vett figyelembe. Ajánlatkérõ egy "tól–ig" határral megadott árból nem választhatta volna ki önkényesen az egyik számot, akkor járt volna el helyesen, ha az ajánlat pénzügyi tartalmára az árajánlat konkrétságának hiánya miatt – az Intercontact Kft. pénzügyi ajánlatával egyezõen – 0 pontszámot ad.<br>
Ajánlatkérõ a pénzügyi ajánlatokra nem azok tartalmának megfelelõ pontszámot adott. A Present Team ajánlata 1200 karakter/oldalra lett megadva. Az ajánlatok összehasonlíthatósága érdekében ajánlatkérõ ezt az árat is átszámította 1500 karakter/oldal árra. Az átszámítás folytán a Present Team árai a 6 ajánlattevõ közül a második legmagasabb összegûek lettek, ennek ellenére az ajánlat pénzügyi tartalma a legnagyobb pontszámot kapta (a FORDuna Kft. kérelmezõvel együtt).<br>
A Döntõbizottság a kérelmezõknek az 1200 karakter/oldalról 1500 karakter/oldalra való átszámítással kapcsolatos kifogását megalapozatlannak tartotta. Az ajánlati dokumentáció ugyanis nem tartalmaz elõírást arra nézve, hogy az ajánlatokat milyen karakter/oldal számmal kell megadni, az ajánlatkérõ 1998. június 10-én kelt, általa igazoltan a tárgyi beszerzés valamennyi ajánlattevõjének megküldött levele csak technikai jellegûnek minõsíthetõ, mert annak tartalma a K. É.-ben nem került közzétételre.<br>
Ugyancsak megalapozatlan az Intercontact Kft.-nek a bontási és az értékelési jegyzõkönyv részére való megküldésének elmulasztásával kapcsolatos kérelme, mert a Kbt. erre nézve nem ír elõ kötelezettséget az ajánlatkérõ részére.<br>
Az ajánlatkérõ védekezését a Döntõbizottság nem fogadta el. A Kbt. és az államigazgatási eljárásról szóló 1957. évi IV. törvény nem tartalmaz tiltó rendelkezést a jogorvoslati kérelemnek két vagy több kérelmezõ általi együttes elõterjesztésére, így az ugyanazon ajánlatkérõ eljárása ellen benyújtott jogorvoslati kérelmet – az igazgatási szolgáltatási díj egyszeri lerovása mellett is – a Döntõbizottság jogszerûen elõterjesztettnek tartja.<br>
Az ajánlatkérõ az indokolásban kifejtettek szerint megsértette a Kbt. rendelkezéseit, ezért a Döntõbizottság – a Kbt. 76. § (1) bekezdésének c) pontjában biztosított jogkörében eljárva – a Kbt. 88. § (1) bekezdés c), d) és g) pontjait alkalmazta jogkövetkezményként.<br>
A bírói jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 1998. augusztus 28.<br>
<br>
Dr. Bíró László s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>