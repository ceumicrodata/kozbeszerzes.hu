<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6550)
</b></h2><FONT size=3><i><u></i></u><br>
1024 Budapest, Margit kRt 85.<br>
Ikt. sz.: D.182/5/1998.<br>
<br>
Tárgy: Országos Fordító és Fordításhitelesítõ Iroda Rt., Argumentum Kft., Unio Lap- és Könyvkiadó Kft. jogorvoslati kérelme a Külügyminisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Oros Csaba (2600 Vác, Kertváros 37.) ügyvéd által képviselt Országos Fordító és Fordításhitelesítõ Iroda Rt. (1062 Budapest, Bajza u. 52.), Argumentum Kft. (1088 Budapest, Szentkirályi u. 1/B) és az Unio Lap- és Könyvkiadó Kft. (1139. Budapest, Hajdú u. 42–44.) kérelmezõk által – Magyar Köztársaság Külügyminisztériuma (1027 Budapest, Bem rakpart 47.) Európai Unió jogszabályainak magyar nyelvre történõ fordítása és annak lektorálása tárgyában közbeszerzési eljárás mellõzésével indult eljárása ellen – benyújtott jogorvoslati kérelmet a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A kérelmezõ 1998. július 31-én nyújtott be jogorvoslati kérelmet a Döntõbizottsághoz. Kérelmében elõadta, hogy a Magyar Köztársaság Külügyminisztériuma közbeszerzési eljárás mellõzésével ajánlattételre hívott fel néhány céget, közöttük a kérelmezõket is az Európai Unió jogszabályainak magyar nyelvre történõ fordítása és lektorálása tárgyában. Jogorvoslati kérelmében sérelmezte az ajánlatkérõ nyertes kihirdetésével kapcsolatos döntését. Kérte, hogy az 1998. június 18-án kihirdetett eredményre vonatkozó ajánlatkérõi döntést a Döntõbizottság semmisítse meg. Hozzon ideiglenes intézkedést a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#82">Kbt.) 82. §</a> (1) bekezdése szerint, és a nyertessel létrehozandó szerzõdés megkötését tiltsa meg, továbbá a Döntõbizottság a jogsértésért felelõs személyt bírságolja meg, illetõleg a Multi-Lingua Inc.-t a törvény 85. § (1) bekezdés a) pontja alapján 5 évre tiltsa el a közbeszerzési eljárásban való részvételtõl, valamint a felmerült költségek megfizetésére kötelezze az ajánlatkérõt.<br>
A kérelmezõ kérelmében elõadta, hogy a jogsértõ esemény 1998. június 18-án történt, és ez 1998. június 26-án jutott a tudomásukra.<br>
A kérelmezõ jogorvoslati kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése értelmében a bizottság eljárása kérelemre vagy hivatalból indul. A 79. § (5) bekezdése szerint az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított 60 napon belül kérhetõ, illetõleg kezdeményezhetõ. E határidõk elmulasztása jogvesztéssel jár.<br>
A Döntõbizottság a rendelkezésére álló iratokból megállapította, hogy a jogsértõ eseményrõl való tudomásszerzés idõpontja 1998. június 26. napja volt, ehhez képest a jogorvoslati kérelem 1998. július 31-én került elõterjesztésre.<br>
A törvény cogens rendelkezéseket tartalmaz, attól eltérni nem lehet. A fentebb hivatkozott jogszabályhely pontosan meghatározza, hogy a jogsértõ esemény tudomásra jutásától számított 15 napon belül indítható meg a jogorvoslati eljárás, illetõleg 60 napon túl már egyáltalában nem terjeszthetõ elõ kérelem. Minderre tekintettel tehát a tudomásra jutástól számított 15 napon belül lett volna lehetõsége a kérelmezõnek a jogorvoslati kérelem benyújtására.<br>
Mindezek alapján a kérelem elkésett, így azt a Döntõbizottság elutasította, figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 25.<br>
<br>
Dr. Deli Betty s. k.	Pribelszkiné Mravik Erzsébet s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>