<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6549)
</b></h2><FONT size=3><i><u></i></u><br>
Budapest, Margit kRt 85.<br>
Ikt. sz.: D.163/17/1998.<br>
<br>
Tárgy: A Pécs Megyei Jogú Város Önkormányzata, a Pécsi Fürdõ Kft. és a Pécsi Vízmû Rt. jogorvoslati kérelme az Országos Vízügyi Fõigazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Nagy és Trócsányi Ügyvédi Iroda, ügyintézõ: dr. Trócsányi László (1012 Budapest, Pálya út 9.) ügyvéd által képviselt Pécs Megyei Jogú Város Önkormányzata (7601 Pécs, Széchenyi tér 1.), Pécsi Fürdõ Kft. (7625 Pécs, Szendrei út 7.) és a Pécsi Vízmû Rt. (Pécs, Nyugati ipari út 8.) a továbbiakban: kérelmezõk az Országos Vízügyi Fõigazgatóság (Budapest, Márvány u. 1/2., a továbbiakban: ajánlatkérõ) Pécs város és vonzáskörzetében összegyûjtött szennyvizek – mechanikai tisztítást követõ – biológiai tisztító fokozat és iszapkezelést biztosító létesítmények üzemeltetése tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad. Megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#1">Kbt.) 1. § </a>a) pontját, ezért a K. É. 1998. július 1. napján, a 26. számában 4103 tételszám alatt megjelent ajánlati felhívását megsemmisíti.<br>
A Döntõbizottság kötelezi az ajánlatkérõt, hogy kérelmezõk képviselõje részére a határozat kézhezvételétõl számított 15 napon belül 30 000 Ft, azaz Harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, az ajánlatkérõ írásbeli észrevétele, a tárgyaláson tett érdemi nyilatkozatok és egyéb okirati bizonyítékok alapján az alábbi tényállást állapította meg.<br>
1985. évben kezdõdött meg a kiemelt nagyvárosok szennyvíztisztító telepeinek fejlesztési programja és ennek keretében a Pécs Város szennyvíztisztító telep építése. A beruházás 1991–1992-ig csak részben készült el, majd továbbfolytatódott központi költségvetés Környezetvédelmi, Hírközlési és Vízügyi Minisztérium fejezeti elõirányzatából. Három ütemben épült a létesítmény. Az elsõ két ütem megvalósítását követõen, a harmadik ütemben történõ megépítés érdekében az Országos Vízügyi Fõigazgatósággal az Országos Vízügyi Beruházási Mérnöki Konzulens és Tervezõ Kft. 1992. augusztus 1-jén szerzõdést kötött a pécsi szennyvíztisztító telep I/C ütemére, amely a biológiai tisztítást és az iszapkezelést mint technológiát biztosító létesítmények megvalósítását tartalmazta. A beruházás 1997. év novemberében megvalósult.<br>
A Pécs 01339. hrsz.-ú vízmû mûvelési ágba tartozó ingatlan tulajdonosa a Pécsi Fürdõ Kft., míg a III. célütemben megvalósult objektum tulajdonosa az állam, kezelõjeként a Kincstári Vagyonigazgatóság Hasznosítási Tanácsa 1998. július 28-i ülésén javaslatot tett a kezelõ személynek, nevezetesen az Országos Vízügyi Fõigazgatóság kijelölésére. A vagyonkezelõi szerzõdés azonban még a mai napig megkötésre nem került.<br>
Az Országos Vízügyi Fõigazgatóság a Közbeszerzési Értesítõ 1998. július 1. napján megjelent 26. számában nyílt közbeszerzési eljárást hirdetett meg Pécs Város és vonzáskörzetében összegyûjtött szennyvizek – mechanikai tisztítást követõ – biológiai tisztító fokozat és iszapkezelést biztosító létesítmények üzemeltetésére, azaz azon létesítmények üzemeltetésére, amelyek a harmadik I./C ütemben kerültek megvalósításra.<br>
Az üzemeltetés határidejét a felhívásban oly módon határozták meg, hogy az a szennyvíztisztító telep létesítményeinek próbaüzem-lezárásától számított hat hónapig, illetve korábbi idõpont elõtti vagyonjogi átadás esetében a vagyonjogi átadás idõpontjáig történik.<br>
Meghatározták az ajánlatok elbírálási szempontjait, nevezetesen az összességében legelõnyösebb ajánlat szempontja szerint kerülnek elbírálásra az ajánlatok, és ily módon megadta az elbírálási szempontokat fontossági sorrendben, amelyek a következõk voltak:<br>
– üzemeltetés gazdaságosságának és mûszaki hatékonyságának bizonyítása az ajánlatban, biztosíték, garanciák,<br>
– szennyvíztelep-üzemeltetési referenciák,<br>
– kiegyensúlyozott gazdálkodás, pénzügyi stabilitás, megfelelõ – a feladat ellátásához alkalmas – szakmai személyzet, géppark, eszközök,<br>
– felajánlott garanciális feltételek,<br>
– szolgáltatás technikai ismérvei,<br>
– szakmai és érdekvédelmi szervezetekkel való munkakapcsolat.<br>
Az ajánlatkérõ az ajánlati felhívásához részletes dokumentációt is készített.<br>
A törvényes határidõn belül – 1998. július 15-én – a kérelmezõk jogorvoslati kérelmet nyújtottak be a Döntõbizottsághoz. Kérték, hogy a Döntõbizottság állapítsa meg, hogy jogszabálysértõen járt el az ajánlatkérõ. Semmisítse meg a közbeszerzési eljárással kapcsolatos döntését, kötelezze a felmerült igazgatási szolgáltatási díj megfizetésére, valamint ideiglenes intézkedésként a közbeszerzési eljárást függessze fel.<br>
Indokaként elõadta, hogy az I/A beruházási ütemben megvalósult építmény kezelõje, majd tulajdonosa a Pécsi Vízmû Rt. Az I/B ütemben megvalósult ingatlan is a Pécsi Vízmû Rt. tulajdonába került. Az I/C beruházási ütemben épített berendezéscsoport elkészült, és 1997. július 9-én a mûszaki átadás megtörtént, és a Pécsi Vízmû Rt. szolgáltatási kötelezettsége terhére üzemelteti ezt a létesítményt.<br>
Álláspontja szerint a harmadik I/C ütemben megvalósult beruházás az államháztartásról szóló 1992. évi XXXVIII. törvény (a továbbiakban: Áht.), valamint a kincstári vagyonkezelésrõl és értékesítésrõl szóló 183/1996. (XII. 12.) Korm. rendelet értelmében az államháztartáshoz tartozó vagyonnak minõsült, így ezen vagyonnal kapcsolatos intézkedés a vagyonkezelõ feladata, nevezetesen a közbeszerzési eljárás kiírása is a vagyonkezelõ feladata lenne.<br>
Tudomása szerint a Kincstári Vagyonigazgatóság és a Közlekedési, Hírközlési és Vízügyi Minisztérium, illetõleg az Országos Vízügyi Fõigazgatóság között még mind a mai napig vagyonkezelõ szerzõdés nem jött létre.<br>
Álláspontja szerint a Polgári Törvénykönyv szabályai szerint ezek a létesítmények a Ptk. 139. §-a szerint az állam, illetõleg a Pécsi Vízmû Rt. közös tulajdonában állnak, a beruházásban megvalósult létesítmény osztatlan közös tulajdont alkot, és a tulajdonostársaknak ily módon közösen kell dönteniük a tulajdonosi jogok gyakorlását illetõen. Ilyen megállapodás azonban nincs a felek között, tehát nem volt joga – álláspontja szerint – az Országos Vízügyi Fõigazgatóságnak a közbeszerzési eljárást megindítani.<br>
Álláspontja szerint az I/A, IB és az I/C szakaszban megépült létesítmények amúgy is csak egységesen üzemeltethetõk, fizikai értelemben sem lehet a létesítményeket külön üzemeltetni.<br>
Az ajánlatkérõ a jogorvoslati kérelemre tett észrevételében elsõdlegesen elkésettségre való hivatkozással kérte elutasítani a jogorvoslati kérelmet, tekintettel arra, hogy az 1998. január 5., illetõleg február 3-i keltû levelükben a Pécsi Vízmû Rt-nek jelezték, hogy közbeszerzési eljárást kívánnak alkalmazni. Tehát ez már ekkor a kérelmezõk tudomására jutott, így ehhez képest a jogorvoslati kérelem elsõdlegesen elkésett. Másodlagosan az ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint jogszerûen járt el, amikor közbeszerzési eljárás meghirdetése mellett kívánja üzemeltetni a megépített szennyvíztisztítót.<br>
Álláspontja szerint az Országos Vízügyi Fõigazgatóságra mint központi költségvetési szervre kiterjed a Kbt.-nek a személyi hatálya, és mint a törvény hatálya alá tartozó szervezet beszerzésére, a jelen beruházásra is kiterjed a törvény hatálya, mivel közpénzekbõl jött létre jelen beruházás. Álláspontja szerint ez a beruházás még nem fejezõdött be, hiszen az aktiválása még nem történt meg. Az aktiválásnak azt a számviteli mûveletet kell tekinteni, melynek során a beruházás kapcsán létrehozott mû, tárgyi eszköz állományba vételre került az üzemeltetõnél. Így tehát a beruházás teljes befejezéséig a törvény személyi és tárgyi hatálya kiterjed erre a beszerzésre.<br>
Az aktiválásig a beruházó kötelessége, hogy az állami forrásból létrehozott mû megóvásáról, kezelésérõl gondoskodjon, így a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdésében foglaltak alapján közbeszerzési eljárás keretében kell megrendelnie az üzemeltetést. Tehát a Kbt. szabályait kell az aktiválás megtörténtéig alkalmazni. Egyébként is a Kbt. hatálya alá tartozik az üzemeltetõ kiválasztása, hiszen a szolgáltatás ellenértéke, amelyhez az üzemeltetõ lakossági befizetésekbõl jut hozzá, abból a 100%-ig állami beruházásokban megvalósuló közmûbõl fakad, amely a jelenleg az eljárás tárgya. Így tehát közpénz hasznainak beszedésérõl van szó, amely a Kbt. preambuluma alapján megalapozza a Kbt. kötelezõ alkalmazását.<br>
Az Országos Vízügyi Fõigazgatóságot jogforrás hatalmazta fel a 234/1996. (XII. 26.) Korm. rendelet 3. § (3) bekezdésének a) pontja, a vízügyi kormányzati beruházásokkal kapcsolatos feladatok ellátására. Ezen jogszabályi felhatalmazás alapján jogosult volt a beruházás során az eljárás kiírására. Folyamatosan tájékoztatta a Kincstári Vagyonigazgatóságot a beruházás állapotáról, és 1998. július 29-én a Kincstári Vagyonigazgatóság a mû kezelõjévé õket jelölte ki.<br>
A kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> meghatározza a törvény hatálya alá tartozó szervezeteket. Ennek alapján a Kbt. hatálya alá tartozik az 1. a) pontja szerint a központi költségvetési szerv 2. § (1) bekezdése szerinti beszerzései, nevezetesen árubeszerzéseik, építési beruházásaik és szolgáltatásaik megrendelése során a törvény hatálya alá tartoznak, ha azok a 4. § (1) bekezdése szerinti értéke a közbeszerzés megkezdésekor külön meghatározott összeget eléri vagy meghaladja.<br>
A becsatolt iratokból megállapítható volt, hogy a harmadik I/C ütemben megvalósult beruházás állami pénzbõl megvalósítandó beruházás volt, amelynek lebonyolítására az ajánlatkérõ kapott megbízást.<br>
Ezen beruházás befejezésre is került és a beruházás befejezését követõen a 183/1996. (XII. 11.) Korm. rendelet – amely a kincstári vagyon kezelésérõl, értékesítésérõl és e vagyonnal kapcsolatos egyéb kötelezettségrõl szól – 3. §-a kimondja: a vagyonkezelés olyan vagyongazdálkodási tevékenység, amelynek célja az állami feladatellátás – ezen belül a központi költségvetési szervek mûködési feltételeinek – hatékony biztosítása, a vagyon állagának és értékének megõrzése, védelme, továbbá értékének növelése. A beruházás befejezését követõen a beruházónak intézkedni kell – állami vagyon révén – az állami vagyonkezelõ kijelölésérõl. Ugyanezen Korm. rendelet 5. § (1) bekezdésének c) pontja kimondja, hogy a vagyonkezelõi jog keletkezik a 2. § (2) bekezdése d) pontja szerinti központi költségvetési szervek vonatkozásában az ott meghatározott vagyonkörre nézve törvény alapján, b) pont a vagyonkezelési szerzõdés megkötésével, ideértve a 11. § (1) bekezdésében megjelölt megállapodást is, c) pont ingatlanra vonatkozóan az ingatlan nyilvántartásba történõ bejegyzéssel, úgy hogy a vagyonkezelõt azonban a vagyonkezelõi szerzõdés megkötésének idõpontjától kezdve megilletik a vagyonkezelõi jogai és terhelik kötelezettségei.<br>
Az iratokból megállapíthatóan a közbeszerzési eljárás megkezdésekor – 1998. július 1. napján – vagyonkezelõ kijelölésére, illetõleg vagyonkezelõi szerzõdés megkötésére nem került sor, holott a közbeszerzési eljárás megkezdésének idõpontja a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>2) bekezdése értelmében az elõminõsítési eljárásban való részvételre történõ felhívást, ajánlati felhívást vagy a részvételi felhívást tartalmazó hirdetmény közzétételének idõpontját kell érteni.<br>
Megállapítható volt tehát a becsatolt iratokból és a nyilatkozatokból, hogy a közbeszerzési eljárás megkezdésének pillanatában ajánlatkérõi jogosultsággal nem rendelkezett a felhívásban szereplõ ajánlatkérõ, hiszen csak 1998. július 28-án került sor javaslattételre az Országos Vízügyi Fõigazgatóság mint vagyonkezelõ kijelölésére, és a döntõbizottsági eljárás befejezéséig a vagyonkezelõi szerzõdés sem jött létre a korábban hivatkozott Korm. rendelet értelmében.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-á</a>ban foglalt rendelkezések szerint a jelen közbeszerzési eljárás megindulásakor pl. jogosult lehetett volna az eljárás lefolytatására az állami beruházásért felelõs KHVM, de semmi esetre sem az Országos Vízügyi Fõigazgatóság.<br>
Az iratok között nem lelhetõ fel olyan irat, amely alapján felhatalmazást kapott volna az Országos Vízügyi Fõigazgatóság ezen közbeszerzési eljárás lefolytatására, illetõleg nincs olyan egyéb törvényi rendelkezés sem, amely alapján õ jelen ügyben a felhívás megjelenésének idõpontjában jogosult lett volna a közbeszerzési eljárás meghirdetésére.<br>
Az ajánlatkérõ által hivatkozott 234/1996. (XII. 26.) Korm. rendelet 3. § (3) bekezdése, mely rendelet az Országos Vízügyi Fõigazgatóság, valamint a vízügyi igazgatóságok feladatáról és hatáskörérõl szól, azt mondja ki, hogy az OVF a vízgazdálkodás országos jelentõségû szakfeladataival összefüggõ és egyéb vízügyi igazgatási feladatok körében közremûködik a vízgazdálkodással összefüggõ jogviszonyok szakmai elõkészítésében, a vízügyi kormányzati beruházások és beruházási célprogramok végrehajtásából adódó, a vízgazdálkodásért felelõs minisztérium által meghatározott feladatok ellátásában.<br>
Ez a jogszabályhely még önmagában nem jogosítja fel arra az Országos Vízügyi Fõigazgatóságot, hogy önállóan közbeszerzési eljárást folytasson le, hangsúlyozottan abban az idõpontban, amikor a közbeszerzési eljárás megindítása megtörtént. Hiszen akkor nem rendelkezett kezelõi jogosítvánnyal.<br>
Mindebbõl következõen tehát az ajánlati felhívás megjelenése pillanatában ajánlatkérõi jogosultsággal nem rendelkezett az Országos Vízügyi Fõigazgatóság, így nem volt törvényi lehetõsége a közbeszerzési eljárás megindítására.<br>
A Döntõbizottság a rendelkezõ részben foglalt jogsértést állapította meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének d) pontja alapján, és ezért az ajánlatkérõ felhívására vonatkozó döntését a Kbt. 88. § (1) bekezdésének c) pontja alapján megsemmisítette.<br>
Tekintettel arra, hogy a jogsértés megállapításra került, így kötelezte az ajánlatkérõt a 88. § (1) bekezdésének g) pontja alapján a 30 000 Ft igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 19.<br>
<br>
Ruthner Oszkár s. k.	Dr. Deli Betty s. k.<br>
közbeszerzési biztos	közbeszerzési biztos<br>
<br>
Pribelszkyné Mravik Erzsébet s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>