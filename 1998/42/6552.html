<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6552)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.171/16/1998.<br>
Ügyintézõ: dr. Bíró László<br>
Telefon: 356-6764<br>
Fax: 355-5082<br>
<br>
Tárgy: a Betonútépítõ Rt. jogorvoslati kérelme Miskolc Megyei Jogú Város Polgármesteri Hivatala közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Betonútépítõ Nemzetközi Építõipari Rt. (1094 Budapest, Tûzoltó u. 31., a továbbiakban: kérelmezõ) kérelmének, melyet Miskolc Megyei Jogú Város Polgármesterének (3525 Miskolc, Városház tér 8., a továbbiakban: ajánlatkérõ) a Miskolc, Árok utca, Balaton utca, Ruzsinszõlõ út és Petõfi tér helyszíneken út-, járda- és csatornaépítés tárgyú közbeszerzési eljárás ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára tekintettel a Kbt. 59. § (1) bekezdését, ezért a Döntõbizottság az ajánlatkérõnek az eljárást lezáró döntését, a Balaton utcai helyszínre vonatkozó – az eljárást eredménytelenné nyilvánító – döntése kivételével, megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. április 29-én ajánlati felhívást tett közzé a K. É. 1998. évi 17. számában (1966) nyílt közbeszerzési eljárás lefolytatására Miskolc négy (I–IV.) mûszakilag elkülönített létesítmény helyszínén, nevezetesen az Árok utcában (I. helyszín), a Balaton utcában (II. helyszín), a Ruzsinszõlõ úton (III. helyszín) és a Petõfi téren (IV. helyszín) út-, járda-, csapadékcsatorna-építés és térburkolás tárgyában.<br>
A felhívás 3. c) pontjában rögzítette, hogy a beszerzések bármelyik részére külön-külön is adható ajánlat. A felhívás 5. pontja szerint 50 000 Ft+áfa ellenében a részletes szerzõdési feltételeket is tartalmazó dokumentációt kötelesek megvásárolni az ajánlattevõk. A felhívás 11. pontjában a kötelezõen az ajánlatokhoz csatolandó írásos nyilatkozatok és okiratok között jelölte meg ajánlatkérõ – többek között – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a)–d) pontjaira adandó válaszokat és mindazon nyilatkozatokat és igazolásokat, amelyeket a Kbt. 46. § (2) bekezdése alapján az ajánlattevõ köteles hiánytalanul becsatolni. A 13. pontban tette közzé, hogy az ajánlati felhívásban, illetve a dokumentációban meghatározott feltételeknek megfelelõ ajánlatokat az összességében legelõnyösebb ajánlat szempontja alapján bírálja el a következõ hat szempont szerint, fontossági sorrendben: tõkeerõsség, mûszaki alkalmasság, ajánlati ár, referencia, jótállási idõ és az alvállalkozók tõkeerõssége, referenciamunkái.<br>
A 15. pontban jelölt egyéb információk között tette közzé, hogy az ajánlatok bontását (1998. június 9.) követõ 20. naptári napon 10.00 órakor bírálja el – hirdeti ki – a közbeszerzési eljárás eredményét a bontással megegyezõ helyen. Ugyanezen pontban határozta meg azt is, hogy az eljárás nyertesének visszalépése esetén az eljárás eredményének kihirdetésekor a következõ legkedvezõbb ajánlatot tevõnek minõsített személlyel köt szerzõdést.<br>
Az ajánlatkérõ a felhívás dokumentációjában további elõírásokat tett.<br>
Érvényességi feltételként írta elõ, hogy a dokumentációban kiadott tételes költségvetés beárazásával kell az árajánlatot elkészíteni, és csak a kiírás szerinti mûszaki megoldással lehet ajánlatot tenni. Ajánlattevõi szándéknyilatkozatokat kell csatolni az ajánlathoz, kivitelezõi felelõsségbiztosítás és – az eredményhirdetést követõ 3 napon belüli – az ajánlati árral megegyezõ bankgarancia nyújtásáról. Az 1998. május 20-i konzultáció emlékeztetõje külön hangsúlyozza ezen utóbbi nyilatkozat csatolásának szükségességét, valamint azt, hogy útpályaszerkezetre és térburkolatra kizárólag a dokumentáció mûszaki tartalma szerinti ajánlat tehetõ a rétegeket illetõen.<br>
A részletes pályázati feltételeket tartalmazó dokumentáció 3. oldalának utolsó bekezdésében rögzítette ajánlatkérõ, hogy "a pályázati feltételek nem vagy hiányos teljesítése esetén az ajánlat érvénytelen."<br>
Az ajánlattételi határidõre összesen 18 db részajánlat érkezett oly megoszlásban, hogy kérelmezõ és az FK. Raszter Kft. mind a négy (I–IV.) helyszínre; a Magyar Aszfalt Kft. és a Strabag Rt. az I-II-III.; az Észak Közmû Kft. az I. és IV.; a Transdowell Kft. a II.; míg a Saviép Kft. a IV. helyszínre tett részajánlatot. Ugyanezen idõpontban, azaz 1998. június 9-én 10.00 órakor mind a négy helyszínre külön-külön jegyzõkönyvezték a bontási eljáráskor kötelezõen ismertetésre kerülõ adatokat, nevezetesen az ajánlattevõk nevét, címét, a vállalási árat és a vállalási határidõt. Ennek során ajánlatkérõ érvénytelenséget nem vizsgált, csak azt követõen. A Közbeszerzési Bizottság Elnöke részére Papp Tamás osztályvezetõ által 1998. június 17-én aláírt döntés-elõkészítõ javaslatban rögzítette a bírálatot végzõ, hogy "általánosságban megállapítható, hogy mind a 4 munkánál mindegyik pályázó esetében a Kbt. értelmében benyújtandó mellékletek, igazolások stb. és a kiíró önkormányzat által kért egyéb csatolandó iratok hiányosak, illetve érvényességük, határidejük lejárt" <br>
Ajánlatkérõ a fenti hiányosságoktól függetlenül érdemében is elbírálta az ajánlatokat, amelynek során a mûszaki tartalomra és az ajánlati árra tekintettel hozta meg az eljárást lezáró döntését, azaz nem a felhívás 13. pontjában felsorolt hat szempont szerint.<br>
Ajánlatkérõ az értékeléskor a referenciákat azonosnak értékelte, és csak az ár alapján döntött, tehát teljes körû értékelést nem végzett.<br>
Az 1998. június 29-i 10.00 órai eredményhirdetés idõpontját az 1998. június 25-én kelt és továbbított értesítés ajánlattevõk részére történõ megküldésével ajánlatkérõ megváltoztatta, majd a július 13-án kelt és továbbított értesítésben közölte velük, hogy az eredményhirdetésre július 14-én 14.00 órakor kerül sor. Ezen új idõpontban tartott nyilvános eredményhirdetés során az egyes helyszínek nyerteseit a következõk szerint hirdette ki ajánlatkérõ: I. helyszín: Észak Közmû Kft.; III. helyszín: Strabag Rt; IV. helyszín: FK Raszter Kft. A II. helyszínre folytatott közbeszerzési eljárást a döntés szerint eredménytelenné nyilvánította. A minden helyszínre külön-külön készített eredményhirdetési jegyzõkönyvben rögzítette ajánlatkérõ, hogy a nyertesnek hirdetett ajánlattevõ mely hiányzó iratokat köteles 15 napon belül becsatolni ahhoz, hogy a szerzõdést megköthessék. A nyertest követõ legkedvezõbb ajánlatot nem hirdette ki ajánlatkérõ.<br>
Kérelmezõ a törvényes határidõben benyújtott jogorvoslati kérelmében kifogásolta, hogy ajánlatkérõ hiányos ajánlat elfogadásával megsértette a Kbt. rendelkezéseit, mivel az elfogadott ajánlat nem felelt meg a felhívás 11. pontjában meghatározott feltételeknek, ezért elsõdlegesen kérte a közbeszerzési eljárást lezáró döntés megsemmisítését, valamint ideiglenes intézkedésként a szerzõdéskötés megtiltását, illetve ajánlatkérõ kötelezését az eljárási költségek viselésére. Másodlagosan kérte, hogy amennyiben a szerzõdéskötésre sor kerül, a Döntõbizottság szabjon ki bírságot is. Tárgyalás tartását nem kérte.<br>
A Döntõbizottság a D.171/2/1998. számú határozatával a szerzõdés megkötését megtiltotta.<br>
Ajánlatkérõ írásos észrevételében kérte az elrendelt szerzõdés megkötését megtiltó határozat hatályának megszüntetését olyan indokkal, hogy a határozat kézhezvételét követõen megtartott hivatali felülvizsgálat során megállapították, hogy az ajánlati felhívás és a részletes pályázati feltételek eltérõ értelmezése miatt került sor arra a megállapításra, hogy az FK Raszter Kf.t hiányosan nyújtotta be az ajánlatát, és nem felelt meg az elõírt feltételeknek.<br>
A kérelemre megtartott tárgyaláson ajánlatkérõ képviselõje úgy nyilatkozott, hogy az I. és III. helyszínekre vonatkozó, nyertesnek hirdetett ajánlatok valójában érvénytelenek voltak, mert a Strabag Rt. ajánlatában a pályaszerkezet rétegrendje a dokumentációban elõírttal nem azonos, az Észak Közmû Kft. ajánlatából pedig az alapokkal kapcsolatos hatósági igazolások hiányoztak. Álláspontja szerint az FK Raszter Kft. ajánlatában (IV. helyszín) minden – a felhívásban és dokumentációban megkövetelt – dokumentum becsatolásra került. Véleményük szerint jogszerûen nyilvánították eredménytelenné a II. helyszínre vonatkozó eljárást.<br>
Az egyéb érdekeltek közül érdemi írásos nyilatkozatot csak a Strabag Rt. tett, melyben kifejtette, hogy az eredményhirdetési jegyzõkönyvben felsorolt hiányzó dokumentumok közül a mûszaki, technikai alkalmasságot igazoló személyi feltételeket, valamint a felelõsségbiztosításra vonatkozó nyilatkozatokat a kért határidõig pótolták. A céginformációt – a pályázati feltételek szerint – a hiteles cégkivonat csatolásával adták meg. Annak ellenére, hogy a felhívás és a dokumentáció szerint nem volt kötelezõ a Miskolci Önkormányzat adóigazolásának, valamint az elmúlt év gazdasági mérlegének becsatolása, azokat az eredményhirdetési jegyzõkönyv kézhezvételét követõen pótlólag benyújtották.<br>
A Döntõbizottság a rendelkezésére álló iratok, dokumentumok és a tárgyaláson elhangzott nyilatkozatok alapján megállapította, hogy a kérelem alapos, mert ajánlatkérõ a négy helyszínre vonatkozó ajánlatok közül az I., III. és IV. helyszínre úgy hirdetett nyertest, hogy az ajánlattételi határidõig beadott ajánlatok nem feleltek meg a felhívásban, illetve a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése pedig úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság kétséget kizáróan megállapította, hogy ajánlatkérõ azzal a magatartásával, hogy észlelve a késõbb nyertesnek hirdetett ajánlatok érvénytelenségét, azokat nem zárta ki a további közbeszerzési eljárásból, elkövette a rendelkezõ részben foglalt jogsértéseket.<br>
A nyertes ajánlatok hiányosságai az alábbiak voltak: az I. helyszínre (Árok utca) nyertesnek hirdetett Észak Közmû Kft. ajánlatából a bontási eljárás során hiányzott – többek között – a mûszaki irányítók megnevezése, valamint a bankgaranciára vonatkozó nyilatkozat és az elkülönített állami pénzalapokra vonatkozó igazolások. A III. helyszínre nyertesnek hirdetett Strabag Rt. nem a kiadott költségvetést árazta, azt átírta az egyes tételeken belül is. Ajánlatában, amely a Ruzsinszõlõ út beruházásnál nyertes lett, az egyes útburkolati rétegek vastagságát az elõírthoz képest több helyen csökkentette. A IV. helyszínre nyertesnek hirdetett FK Raszter Kft. a bankgarancia vállalására konkrét nyilatkozatot nem tett ajánlatában, de ennek hiányát ajánlatkérõ nem észlelte.<br>
Az FK Raszter Kft. ajánlatában azonban azok az igazolások és dokumentumok, amelyeket az eredményhirdetési jegyzõkönyv felsorolt, megtalálhatók, érvényesek, a "cégjegyzési" okmányának hiánya pedig azért nem kifogásolható, mert annak becsatolását a felhívás nem tette kötelezõvé. Az ajánlat tehát nem az elõbbi, ajánlatkérõ által megállapított hiányok miatt volt érvénytelen, hanem a bankgarancia nyújtására vonatkozó nyilatkozat hiánya miatt.<br>
E hiányosságokat ajánlatkérõ úgy kívánta orvosolni, hogy az eredményhirdetéskor jelen lévõ, nyertesnek hirdetett ajánlattevõkkel közölte, hogy a szerzõdés csak akkor kerülhet aláírásra, ha a hiányosságokat 15 napon belül pótolták. A Strabag Rt. nyertessé nyilvánítását pedig ahhoz kötötte, hogy az ajánlattevõ jegyzõkönyvi nyilatkozatot tesz a felhívás és dokumentáció szerinti mûszaki tartalom vállalására. Ezt ajánlattevõ nem köthette ki jogszerûen, mert a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdésének kogens szabálya szerint az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
Ajánlatkérõ nem hirdethette volna ki fenti ajánlattevõket nyertesnek a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésére tekintettel, mely kimondja, hogy a eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést. Jelen eljárásban az ajánlatkérõ az eredményhirdetéskor nem nevezte meg a második helyezetteket, tehát a Kbt. 59. § (1) bekezdésében biztosított, második helyezettel történõ szerzõdéskötés lehetõsége számára nem áll fenn.<br>
Kétséget kizáróan megállapította azt is a Döntõbizottság, hogy ajánlatkérõ – amellett, hogy érvénytelen ajánlatokat is elbírált – nem az ajánlati felhívásban felsorolt hat szempont szerint értékelte az ajánlatokat. A referenciákat azonosnak értékelte és valójában csak az ajánlati ár alapján döntött, megvalósítva ezzel is a korábban már hivatkozott <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés szerinti jogsértést.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdésének c), d) és g) pontjaiban foglalt jogkövetkezményeket alkalmazta, tekintettel arra, hogy a szerzõdéskötést a D.171/2/1998. számú határozatával megtiltotta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 26.<br>
<br>
Dr. Bíró László s. k.	Dr. Eke Pekács Tibor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>