<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6587)
</b></h2><FONT size=3><i><u></i></u><br>
Budapest, Margit kRt 85.<br>
Elõadó: Dr. Eke Pekács Tibor<br>
Telefon: 356-8019<br>
Fax: 355-5082<br>
<br>
Tárgy: a Swietelsky Útvasút Kft. jogorvoslati kérelme Szombathely Megyei Jogú Város Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Swietelsky Útvasút Kft. (2120 Dunakeszi, Székesdûlõ 135., képviseli: dr. Mezei Éva ügyvéd, 9021 Gyõr, Aradi vértanúk u. 16. I. em., a továbbiakban: kérelmezõ) jogorvoslati kérelmének – melyet a Szombathely Megyei Jogú Város Polgármesteri Hivatala Városüzemeltetési Osztály Kommunális és Környezetvédelmi Iroda (9700 Szombathely, Kossuth L. u. 1–3., a továbbiakban: ajánlatkérõ), megbízottja: Vas Megyei Beruházási Rt. (9700 Szombathely, Kõszegi út 2.), Hydro-Ép Közmû Tervezõ Szervezõ és Kivitelezõ Kft. (9700 Szombathely, Vépi út 11.) a Szombathely, Brenner Tóbiás körút útépítés és járulékos munkák elvégzésére kiírt nyílt elõminõsítési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a>-ára figyelemmel a 42. § (1) bekezdését és a 42. § (6) bekezdését.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 15. számában 1998. április 15-én a rendelkezõ részben megjelölt nyílt elõminõsítési eljárásra részvételi felhívást tett közzé. A választott eljárás alkalmazásának feltételeként a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdést jelölte meg, mely szerint a közbeszerzési eljárás további szakaszában már csak a kivitelezés teljesítésére pénzügyi, gazdasági és mûszaki szempontból megfelelõ ajánlattevõk vegyenek részt. A résztvevõk pénzügyi, gazdasági és mûszaki alkalmassága igazolására kért adatokat és tényeket egyrészt a részvételi felhívás 9. pontjában, másrészt az elõminõsítési dokumentációban határozta meg.<br>
Ajánlatkérõ a részvételi felhívás 12. pontjában egyebek között elõírta, hogy az elõminõsítési eljárásra való részvétel feltétele az elõminõsítési dokumentáció megvásárlása. A részvételi jelentkezéseknek mindazon adatokat is tartalmazniuk kellett, melyeket a dokumentáció V. fejezete (elõminõsítéses kérdõív) tételesen felsorolt.<br>
Az 1998. május 11-i határidõig 8 részvételi jelentkezés érkezett ajánlatkérõ megbízottjához a Vasber Rt-hez.<br>
Szakértõi értékelést követõen ajánlatkérõ ajánlattételre hívta fel a Hoffmann Rt.-t, Gyõri Útépítõ Kft.-t, Alterra Kft.-t, Strabag Rt-t, Betonútépítõ Rt-t.<br>
Alkalmatlannak minõsítette kérelmezõ, a Mota Hungária Rt, Kaiser Kft., Mélyépítõ Bp. Kft. részvételi jelentkezését.<br>
A döntésrõl ajánlatkérõ megbízottja 1998. június 10-én kelt levéllel értesítette az elutasított jelentkezõket. Kérelmezõ írásban kérte a döntés indokolását, melyet 1998. július 13-án joghatályosan megkapott. Ezek a következõk voltak: <br>
l. A cégkivonat szerinti cégjegyzésre a két ügyvezetõ jogosult. A jelentkezés összeállítását szabálytalan meghatalmazással végezték.<br>
<br>
2. Az elõminõsítési dokumentáció hiányos az elõminõsítési kérdõív által megkövetelt tartalomhoz képest (cég munkavédelmi politikája, korábbi munkáiban alkalmazott ütemtervek teljesülése, utolsó 3 év kártérítési adatai, ellenõrzések megállapításai.)<br>
<br>
3. 15% feletti alvállalkozó a jelentkezésben nincs bemutatva, holott az alkalmassági nyilatkozat tartalmazza.<br>
<br>
4. A vállalkozási szerzõdéstervezet építtetõ számára elfogadhatatlan elemeket tartalmaz.<br>
<br>
5. A teljesítésre megjelölt 4. számú Fõépítés-vezetõség adatai, referenciái nincsenek külön feltüntetve.<br>
<br>
6. Kérelmezõ folyamatban lévõ munkáinál határidõ-csúszás tapasztalható.<br>
Ezt követõen kérelmezõ 1998. július 30-án jogorvoslati kérelmet nyújtott be a Döntõbizottsághoz, melyben az elõminõsítéses eljárás törvénysértõ volta miatt kérte a jogsértés megállapítása mellett ajánlatkérõ jogorvoslati és a pályázati anyagok összeállításával kapcsolatos költségekben való marasztalását.<br>
Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>át, 42. § (1) bekezdését, 42. § (6) bekezdését, amikor is részvételi jelentkezését elutasította az elõminõsítési eljárásban.<br>
Véleménye szerint az elutasítás indokai egyrészt valótlanok, másrészt ajánlatkérõ az elõminõsítés során csak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ban meghatározott tényeket és adatokat figyelembe véve állapíthatja meg valamely jelentkezõ pénzügyi, gazdasági és mûszaki alkalmasságát, szerzõdési feltételeket nem vizsgálhat ezen eljárásában.<br>
Ajánlatkérõ megbízottjának észrevételében a jogorvoslati kérelem elutasítását kérte, mivel – álláspontja szerint – eljárása mindenben megfelelt a vonatkozó jogszabályi elõírásoknak.<br>
Elõadta, hogy kérelmezõ pályázatában a meghatalmazás nem felelt meg a teljes bizonyító erejû magánokirat törvényi kritériumainak, és nem derült ki abból, hogy a tárgyi elõminõsítési eljárásra vonatkozik-e. Az elõminõsítési kérdõív minden pontjára történõ válaszadás érvényességi feltétele volt a pályázatok benyújtásánál minden jelentkezõ számára. Kérelmezõ nyilatkozata tartalmaz 15% teljesítés feletti alvállalkozót, de nem ismertette azokat jelentkezésében. Álláspontja szerint a Kbt. nem tiltja, hogy a szerzõdéstervezetet az elõminõsítés során ajánlatkérõ bekérje, és mivel ez része az elõminõsítési dokumentációnak, így értékelhetõ és értékelendõ. Kérelmezõ pályázatában megjelölt 4. sz. Fõépítés-vezetõség jelentkezésében nem volt egyenértékû azzal a pályázattal, amelyet a cég mint teljes gazdasági társaság képviseletében adott volna be. Kérelmezõ folyamatban lévõ munkáinál a teljesítési határidõ módosítását jelentkezésében szerepeltetnie kellett volna.<br>
Ajánlatkérõ önálló észrevétel lehetõségével nem élt, hanem arról tájékoztatta a Döntõbizottságot, hogy a nyílt eljárásban az ajánlatokat érdemben elbírálta, és a nyertes ajánlattevõvel a szerzõdéskötés folyamatban van. Továbbá bejelentette, hogy közbeszerzési bizottsága megbízottjának elõterjesztésével egyetértve hozta meg az elõminõsítési eljárásban döntését.<br>
Az egyéb érdekeltek közül az elõminõsítettek egy része érdemi észrevételt nem tett a jogorvoslati eljárásban, míg az elutasítottak egyetértettek a jogorvoslati kérelemben foglaltakkal.<br>
A Döntõbizottság a rendelkezésre álló iratokból megállapította, hogy kérelmezõ jogorvoslati kérelme alapos az alábbiak miatt.<br>
Az elsõ elutasítási indok vonatkozásában a Pest Megyei Cégbíróság 1998. február 26-án kelt cégkivonatának 13. pontja szerint az ügyvezetõk önállóan írnak alá, hiteles aláírási címpéldányuk szerint. Az egyik ügyvezetõ által adott meghatalmazás – az aláírási címpéldányt figyelembe véve – szabályos, megfelel mind a vonatkozó törvényi elõírásnak, mind a cégkivonatnak.<br>
Az aláírási címpéldány és cégkivonat szerint az ügyvezetõ szabályosan adott meghatalmazást a fõépítés-vezetõ aláírási jogkörének önálló gyakorlására, ami azt jelenti, hogy a részvételi jelentkezést aláírásával hitelesítette cége nevében.<br>
A második elutasítási indok tekintetében a Döntõbizottság megállapította, hogy az elõminõsítési kérdõív olyan adatok közlését is kötelezõvé tette a jelentkezõknek, melyeket a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>nem ír elõ. Így például a Kbt. 44. § nem ismeri a pénzügyi, gazdasági és mûszaki alkalmasság kritériuma között a cég környezetvédelmi, munkavédelmi politikáját, az alkalmazott ütemtervek teljesítését, az utolsó 3 év szavatossági, késedelmi kártérítési adatait, az utolsó 3 évben lefolytatott ellenõrzések vizsgálatát, fontosabb megállapításait stb. A Döntõbizottság álláspontja szerint a felsorolt adatok közlésének elmaradása nem befolyásolhatta az alkalmasság vizsgálatát, miután azok nem tartoznak azon adatok és tények körébe, melyek a Kbt. 44. § egyértelmûen megkövetel a pénzügyi, gazdasági és mûszaki alkalmasság vonatkozásában.<br>
Ugyancsak nem vizsgálhatja ajánlatkérõ az elõminõsítési eljárásban a jelentkezõ folyamatban lévõ kivitelezési munkáinál az ütemtervek megvalósulását (6. elutasítási indok), ugyanis a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontjára tekintettel az elõzõ három év referenciáit veheti figyelembe.<br>
Az ötödik elutasítási indok sem helytálló a kérelmezõ alkalmassága vizsgálatakor a következõk miatt.<br>
Az elõminõsítéses eljárásra azok jelentkezhetnek, akik képesek a szerzõdés teljesítésére és a tevékenység gyakorlására – pl. cégbejegyzésük szerint jogosultak. Kérelmezõ ugyan megnevezte 4. sz. Fõépítés-vezetõségét, mint a teljesítésben részt vevõ mûszaki egységet, azonban a jelentkezést benyújtó nem a 4. sz. Fõépítés-vezetõség, hanem maga a kérelmezõ. A jelentkezésben becsatolt hatósági igazolások, pénzintézeti igazolás, referenciamunkák stb. is a kérelmezõ nevére szólnak, a 4. sz. Fõépítés-vezetõség ilyen jellegû igazolásokat nem is tudna becsatolni, mert nem önálló jogi személy. Kérelmezõ azzal, hogy megnevezte a teljesítésben részt vevõ mûszaki egységét, és bemutatta mûszaki szakembereit, eleget tett a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének c) pontjában elõírt igazolási módnak, ezen túlmenõen külön adatokat, igazolásokat kérni a szervezeti egységre vonatkozóan a Kbt. szerint nem lehet.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése elõírja "az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a 44. §-ban meghatározott módon lehet igazolni."<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése határozza meg egyértelmûen azon adatok és tények körét, melyeket az ajánlatkérõ az elõminõsítési eljárásban kérhet, és ami alapján vizsgálhatja a jelentkezõk pénzügyi, gazdasági és mûszaki alkalmasságát. Ajánlatkérõ azon magatartásával, mely szerint a vizsgálat tárgyává önkényesen törvény által nem megkövetelt szempontokat is beépített és figyelembe vett mint alkalmassági kritériumot, megsértette a Kbt. 44. §-ára figyelemmel a Kbt. 42. § (1) bekezdését.<br>
A 4. elutasítási indoknál, mely szerint az ajánlatkérõ konkrétan szerzõdési feltételeket vizsgált és értékelt, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(6) bekezdését, mely kimondja: "az elõminõsítési eljárás során az ajánlatkérõ nem kérhet, illetve az ajánlattevõ nem tehet ajánlatot". A Kbt. 43. § (1) bekezdésére tekintettel az ajánlatnak kell tartalmaznia az ajánlattevõ nyilatkozatait a szerzõdés feltételeire, a részvételi jelentkezésben ilyen tartalmú nyilatkozat nem tehetõ.<br>
Az elõminõsítési eljárásban szerzõdési feltételeket nem vizsgálhat és nem értékelhet ajánlatkérõ a pénzügyi, gazdasági és mûszaki alkalmasság körében.<br>
A 15% teljesítés feletti alvállalkozó bemutatásának elmaradása, mint 3. elutasítási indok szintén valótlan. Kérelmezõ jelentkezésében nem jelölt meg alvállalkozó igénybevételét. Mindössze a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése törvényi szövegezését építette be a tõle megkövetelt nyilatkozat szövegébe, ez azonban nem jelenti konkrétan alvállalkozó megjelölését is.<br>
A Döntõbizottság összességében tehát megállapította, hogy az ajánlatkérõ által megjelölt elutasítási indokok törvénysértõk, az elõminõsítési eljárásban nem értékelhetõk és nem lehetnek az alkalmasság megítélésének kritériumai. Ugyanakkor kérelmezõ részvételi jelentkezése az általa becsatolt adatokra, igazolásokra tekintettel meggyõzõen bizonyította jelen közbeszerzési eljárásban alkalmasságát.<br>
A Döntõbizottság az elkövetett jogsértés súlyára, valamint arra a tényre figyelemmel, hogy ajánlatkérõ közbeszerzési eljárása lezárult, a rendelkezõ részben foglalt jogkövetkezményt alkalmazhatta.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében foglalt jogkörében eljárva a Kbt. 88. §(1) bekezdés d) és g) pontja szerinti jogkövetkezményt alkalmazta.<br>
A Döntõbizottság költségként az eljárási díj megfizetésérõl rendelkezett, mivel a részvételi jelentkezés során kérelmezõnél keletkezett költségek megtérítésére a Kbt. nem ad lehetõséget.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 27.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Gaga Albert s. k. <br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>