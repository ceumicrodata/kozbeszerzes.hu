<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6548)
</b></h2><FONT size=3><i><u></i></u><br>
1024 Budapest, Margit kRt 85.<br>
Ikt. sz.: D.183/11/1998.<br>
<br>
Tárgy: Közlekedési, Hírközlési és Vízügyi Tartalékgazdálkodási Kht. jogorvoslati kérelme a Gyõr Megyei Jogú Város Polgármesteri Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közlekedési, Hírközlési és Vízügyi Tartalékgazdálkodási Kht. (1077 Budapest, Dob u. 75–81., képviseli: dr. Illés Zsolt jogtanácsos, továbbiakban: kérelmezõ) jogorvoslati kérelmét, melyet a Gyõr Megyei Jogú Város Polgármesteri Hivatal (9021 Gyõr, Városház tér l., a továbbiakban: ajánlatkérõ) "Gyõr-keleti tehermentesítõ út és mûtárgya építése tárgyú közbeszerzési eljárása ellen nyújtott be – elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. június 17-én megjelent 24. számában tett közzé elõminõsítési eljárásra részvételi felhívást. A beszerzés tárgya a Gyõr-keleti tehermentesítõ út és mûtárgya építése fõvállalkozási szerzõdés keretében volt.<br>
A részvételi jelentkezés határidejéig, 1998. július 13-ig 10-en adták be jelentkezésüket:<br>
Gyõri Útépítõ Kft., Magyar Aszfalt Kft., KÉV-METRÓ Alagút, Mély- és Magasépítõ Kft., Hídépítõ Rt, MOTA Hungária Rt, Egri Útépítõ Rt, Strabag Hungária Rt, Betonútépítõ Nemzetközi Építõipari Rt, MÁV Hídépítõ Kft. és kérelmezõ.<br>
Az ajánlatkérõ a részvételi jelentkezések közül ajánlattételre nem hívta fel a kérelmezõt és a MOTA Hungária Kft-t.<br>
A kérelmezõ törvényes határidõn belül jogorvoslati kérelemmel fordult a Döntõbizottsághoz.<br>
Kérelme indokolásában elõadta, hogy az ajánlatkérõ indokolás nélkül elutasította részvételi jelentkezését. Álláspontjuk szerint pénzügyi, gazdasági és mûszaki alkalmasságuk megfelelõ volt, kizárásuk jogszerûtlen.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (2) bekezdése alapján az ajánlatkérõtõl az elõírt határidõben érdemi választ nem kaptak az elõminõsítési eljárásból történõ kizárás okára.<br>
Kérték a Döntõbizottságtól ideiglenes intézkedés elrendelését, továbbá ajánlatkérõ kötelezését a Kbt. szabályainak megfelelõ eljárásra.<br>
A jogorvoslati kérelmét kérelmezõ az ajánlatkérõtõl kapott indokolás ismeretének birtokában kiegészítette. Elõadta, hogy a cég valóban 2 éves alapítású, de alapítása óta nyereségesen mûködik. A cég vagyona és az eddigi nyereséges mûködésük kellõ garanciát biztosít. Mûszakilag alkalmasak a feladat elvégzésére, mivel az alvállalkozójuk a jelen beszerzés tárgyánál már nagyobb volumenû munkákat is végzett.<br>
A részvételi jelentkezésükben az alvállalkozó részvételi arányát nem jelölték meg, tárgyaláson tett szóbeli nyilatkozat alapján az alvállalkozó részvétele a teljes beruházás 50%-át meghaladta volna.<br>
Elismerte, hogy részvételi jelentkezésükhöz nem a számviteli törvény elõírásai szerinti hitelesített mérleget nyújtották be, csupán kivonatos mérlegadatokat közöltek, de álláspontjuk szerint az ajánlatkérõ írásban felvilágosítást kérhetett volna, erre a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés lehetõséget biztosít.<br>
Az ajánlatkérõ érdemi észrevételében a jogorvoslati kérelem alaptalanság címén történõ elutasítását kérte.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése szerinti indokolási kötelezettségüknek a törvényes határidõn belül eleget tettek.<br>
Álláspontjuk szerint joguk van kiválasztani azokat a szervezeteket – az elõminõsítési eljárás éppen ezt a célt szolgálja –, akiket az adott feladat ellátására alkalmasnak találnak.<br>
A kérelmezõ becsatolt referenciái útépítésben kis volumenû alvállalkozói feladatokra, illetve a jelen beszerzés tárgyától különbözõ kisebb-nagyobb volumenû munkákra vonatkoznak, gépparkja a feladat megvalósítására nem elegendõ, továbbá a becsatolt mérlegadatok alapján a cég pénzügyi helyzete egyértelmûen nem volt megállapítható.<br>
Az egyéb érdekeltek érdemi észrevétellel nem éltek.<br>
A Döntõbizottság a rendelkezésre bocsátott iratanyag áttanulmányozása és a felek nyilatkozatai alapján az alábbi tényállást állapította meg.<br>
A K. É.-ben közzétett felhívás 9. pontja meghatározta a résztvevõktõl a pénzügyi, gazdasági és mûszaki alkalmasság igazolására kért adatokat és tényeket:<br>
a) Pénzügyi és gazdasági alkalmasság igazolás:<br>
– Hitelesített mérlegadatok az 1995–1997. évekrõl.<br>
– Pénzintézeti nyilatkozat a fizetõképességrõl.<br>
– Írásbeli nyilatkozat arról, hogy vele, illetve a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjában meghatározott személyekkel szemben nem állnak fenn a Kbt. 46. § (1) bekezdés a), c), d) és e) pontjában foglalt kizáró okok.<br>
– Hatósági igazolás arról, hogy sem õ, sem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjában meghatározott személyek nem esnek a Kbt. 46. § (1) bekezdés b) pontja hatálya alá.<br>
– 30 napnál nem régebbi cégkivonat (eredeti vagy hitelesített).<br>
b) Mûszaki alkalmasság igazolása:<br>
– Az azonos vagy hasonló szállításainak részletes bemutatása a referenciahely pontos bemutatásával a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint.<br>
– A mûszaki, technikai felkészültség a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontja szerint, kiemelve a tárgybani beruházáshoz alkalmazni kívántakat.<br>
– Azoknak a mûszaki szakembereknek vagy mûszaki egységeknek a megnevezése, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja szerint.<br>
– A 15%-nál nagyobb arányban bevonni szándékozott alvállalkozók megnevezése a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja szerint. Az alvállalkozói arányokat meg kell jelölni.<br>
A kérelmezõ részvételi jelentkezése tételesen tartalmazta a részvételi felhívásban felsorolt igazolásokat, dokumentumokat. Nem tartalmazta az 1995. évi mérlegadatokat, mivel a cég a tevékenységét 1996. január 1-jén kezdte meg. A mérlegadatok kérelmezõ saját összeállítása – tehát nem hitelesített mérleg – formájában kerültek becsatolásra.<br>
A mûszaki alkalmasság körében résztelesen ismertette a már befejezett referenciamunkáit.<br>
Ezek körében találhatók lakó- és közösségi létesítményeken végzett rész-, illetve felújítási munkák, hídépítések csatlakozó utakkal, tájrehabilitáció, alvállalkozóként vasúti szakaszépítést, és fõút-rekonstrukciókat is végeztek.<br>
A beruházás körében útépítést, közmûépítést, közúti felüljáró-építést kell megvalósítani. A kérelmezõ útépítést csak alvállalkozóként, kis volumenben végzett, közúti felüljáró-építés egyáltalán nem szerepelt a referenciamunkái körében. A közmûépítés a referenciamunkái között megtalálható volt. A becsatolt referenciák nagyságrendje nem közelítette meg a jelen beszerzés tárgyát képezõ beruházást.<br>
A fentiekbõl következik, hogy a beszerzés tárgyának egészére saját mûszaki alkalmasságát kérelmezõ nem igazolta.<br>
Alvállalkozóként megjelölte a Betonút Rt-t. A hatósági igazolásokat az alvállalkozóra teljeskörûen csatolta. A részvételi jelentkezésébõl azonban nem tûnt ki, hogy mely munkarészek elvégzését vállalja az alvállalkozó, illetõleg a részvétele milyen arányú lesz a teljesítésben, holott az ajánlatkérõ kifejezetten kérte az alvállalkozói arány megjelölését. Csak a jogorvoslati eljárásban tett nyilatkozata tette egyértelmûvé, hogy jelen eljárásban – nyertessége esetén – kérelmezõ a munkák kisebb volumenét, illetve részfeladatokat kívánt saját maga teljesíteni.<br>
Az alvállalkozó referenciamunkái között nagyszámban található útépítés, kerékpárút-építés, közmûépítés, vasúti pályaépítéshez kapcsolódó hidak, mûtárgyak építése. Mûszaki alkalmassága a feladat elvégzéséhez megfelelõ, azonban õ sem nyilatkozott, hogy részvétele milyen arányú és milyen munkákra vonatkozik.<br>
Tényként állapította meg továbbá a Döntõbizottság, hogy kérelmezõ a pénzügyi, gazdasági alkalmasság igazolására nem a részvételi jelentkezésben elõírt hitelesített mérlegadatokat csatolta, és adatszolgáltatása nem tette lehetõvé a pénzügyi, gazdasági alkalmasság teljes körû vizsgálatát.<br>
A fentiekbõl a Döntõbizottság megállapította, hogy a jogorvoslati kérelem megalapozatlan.<br>
A kérelmezõ saját mûszaki alkalmasságát a jelen közbeszerzés tárgyát képezõ feladat ellátására nem megfelelõen igazolta. Hasonló tárgyú referenciamunkákkal nem rendelkezett, eddig végzett munkái pedig volumenében nem érték el a jelen beruházás értékhatárát, gépparkja a beruházás elvégzéséhez nem elegendõ. Az alvállalkozója rendelkezett csak a feladat ellátásához megfelelõ referenciákkal és gépparkkal, de az alvállalkozó részvéte-lének volumenét és tényleges tartalmát a jelentkezésbõl nem lehetett megállapítani.<br>
Tényként állapította meg a Döntõbizottság azt is, hogy kérelmezõ a pénzügyi alkalmasság megítéléséhez teljeskörûen nem szolgáltatott adatot. Ugyanakkor az ajánlatkérõ a részvételi jelentkezõk közül kellõ számú olyan jelentkezõt talált, akik önmagukban, alvállalkozók igénybevétele nélkül is, vagy konkrétan megjelölt feladatra szóló alvállalkozói részvétellel igazolták alkalmasságukat a feladat elvégzésére.<br>
A részvételi jelentkezéseket az ajánlatkérõ által meghatározott részvételi felhívásban közzétett szempontok alapján kell elkészíteni.<br>
A részvételi jelentkezések összeállításánál úgy kell eljárni, hogy az ajánlatkérõ egyértelmûen következtetést vonhasson le a részvételre jelentkezõ alkalmasságáról, illetve alkalmatlanságáról.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése csak az ajánlatok elbírálása során teszi lehetõvé, az ajánlatkérõ részére a felvilágosításkérést az ajánlattal kapcsolatos nem egyértelmû kijelentések tartalmának tisztázása érdekében, az elõminõsítési eljárásra ez a rendelkezés nem vonatkozik. Ez az ajánlatkérõnek egyébként is csak lehetõsége, nem pedig kötelezettsége.<br>
A Döntõbizottság az eljárása során ideiglenes intézkedést nem foganatosított, mert annak törvényi feltételeit nem állapította meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította.<br>
Az elutasításra tekintettel a kérelmezõ és az ajánlatkérõ a felmerült költségeket maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 31.<br>
<br>
Kalmárné Diósy Ildikó s. k.	Dr. Engler Magdolna s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>