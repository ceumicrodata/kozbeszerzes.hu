<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6556)
</b></h2><FONT size=3><i><u></i></u><br>
Budapest, Margit kRt 85.<br>
Ikt. sz.: D.180/5/1998.<br>
<br>
Tárgy: a Magyar Aszfalt Kft. jogorvoslati kérelme a Budapest XXIII. kerületi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Aszfalt Kft. (1135 Budapest, Szegedi út 35–37., képviseli: dr. Kecskés Gabriella ügyvéd, 1135 Budapest, Szegedi út 35–37., a továbbiakban: kérelmezõ) kérelmének, melyet a Budapest Fõváros XIII. kerületi Önkormányzata (1239 Budapest, Grassalkovich út 162., a továbbiakban: ajánlatkérõ), Budapest XXIII., Kis-Duna utca kiépítése szilárd burkolattal tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért a Döntõbizottság ajánlatkérõvel szemben 1 500 000 Ft, azaz egymillió-ötszázezer forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. május 20-án ajánlati felhívást tett közzé a K. É. 20. számában (2667) nyílt közbeszerzési eljárás megindítására 284 fm, 1128 m2 területen útépítésre szilárd burkolattal Budapest XXIII., Kis-Duna utcában. Ajánlattevõknek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a)–d) pontjai szerint kellett mûszaki alkalmasságukat igazolniuk "lakóutak útépítésére vonatkoztatva". Az ajánlati felhívás 13. pontja szerint ajánlatkérõ az összességében legelõnyösebb ajánlatot kívánta kiválasztani, ezért elõírt hét elbírálási szempontot, azok fontossági sorrendben az alábbiak:<br>
– referencia az elõzõ 3 évi lakóutak útépítési munkái alapján,<br>
– határidõ, megvalósítási idõtartam, ütemezés, különös tekintettel az építés ideje alatt a célforgalom biztosítására,<br>
– ajánlati ár,<br>
– végrehajtásért felelõs személyek szakmai, mûszaki felkészültsége, referenciamunkái,<br>
– ajánlattevõ mûszaki, technikai felszereltsége,<br>
– ajánlattevõ pénzügyi, gazdasági helyzete,<br>
– kötelezõ alkalmassági idõn belül garancia vállalása.<br>
Az ajánlati felhívás dokumentációja tartalmazta a tételes költségvetési kiírást és a részletes feltételeket.<br>
Eszerint "a kivitelezési munkák ideje alatt a helyi célforgalom biztosítása mellett az útszakasz egy ütemben történõ lezárása szükséges", továbbá "a közüzemi jármûvek, mentõk, tûzoltók célforgalmát az útépítési munkák ideje alatt biztosítani kell."<br>
A részletes ajánlati feltételek között elõírta többek között azt is, hogy a teljesítési határidõ 1998. szeptember 15., elõleg folyósítására nincs lehetõség, a szerzõdéstervezet becsatolása kötelezõ, valamint azt, hogy a kötelezõ kötbér 20 E Ft/elsõ 30 nap, majd a továbbiakban 50 E Ft/nap.<br>
1998. június 30-án az ajánlattételi határidõig a következõ ajánlattevõk jelentkeztek: Universal Bau Center Kft., Penta Kft., Schubert István vállalkozó, Vakond Kft. és kérelmezõ.<br>
Értékelési idõszakban nem kért magyarázatot ajánlatkérõ a kérelmezõ árajánlatára. Ajánlatkérõ az elbírálást követõen 1998. július 14-én hirdetett eredményt, mely szerint az eljárás nyertese Schubert István vállalkozó, míg a második legjobb ajánlatot kérelmezõ nyújtotta be.<br>
Ajánlatkérõ a szerzõdést 1998. július 15-én megkötötte a nyertessel.<br>
Kérelmezõ törvényes határidõn belül, 1998. július 29-én nyújtott be jogorvoslati kérelmet, melyben kérte a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése megsértésének megállapítását és bírság kiszabását. Kérte továbbá költségeinek megtérítését és az ügyben tárgyalás tartását. Kérelmét azzal indokolta, hogy álláspontja szerint ajánlatkérõ nem az összességében legelõnyösebb ajánlatot hirdette ki nyertesnek.<br>
Fenti kérelmét és álláspontját a megtartott tárgyaláson változatlanul fenntartotta, kiegészítve azzal, hogy referenciái a becsatolt jegyzõkönyvek tanúsága szerint I. osztályúak voltak, és hogy a nyereség nélküli árajánlatát azért tette, hogy referenciamunkát szerezhessen ajánlatkérõnél.<br>
Az alacsony árajánlatra nem kért magyarázatot ajánlatkérõ. A szakmai személyzetének mûszaki felkészültsége megfelelõ. Kifejtette ajánlatkérõ döntésének ellentmondását is, miszerint ha a referenciái miatt nem tartotta megfelelõnek ajánlatát, akkor nem sorolhatta volna a második helyre azt ajánlatkérõ. A tárgyaláson becsatolta a nyertesnek hirdetett ajánlattevõ egy darab referencia- munkájának helyszínén készített fényképfelvételeket, melyeken hasonló hiányosságok találhatók, melyeket kérelmezõ "rovására" felhozott ajánlatkérõ.<br>
Ajánlatkérõ az írásos észrevételében és a tárgyaláson azt nyilatkozta, hogy az ajánlatokat az értékelési szempontok fontossági sorrendjében bírálták el. Álláspontjuk szerint kérelmezõ megjelölt referenciamunkáinál nem lakóútépítéseket sorolt fel zömében. Néhány budaörsi útnál (Farkasréti u., Halom u., Semmelweis u., Ady E. u.) fotókat készítettek, melyek szerint csatornaakna- fedlapok több helyen nincsenek szintbe helyezve, árokburkolat megsüllyedt, az aszfalt hengernyomos, esztétikailag elfogadhatatlanok a kocsibehajtók. Véleményük szerint nem állja meg a helyét kérelmezõ azon állítása, hogy a felhívásnak megfelelõ nagyszámú referenciával rendelkezik.<br>
Ajánlatkérõ szerint kérelmezõ ajánlatában a célforgalom biztosítottsága sem megfelelõ, tekintettel arra, hogy nem foglalkozott az érintett lakosság ingatlanra történõ ki-be hajtás napi igényével. Negatívumként értékelte a rövid átfutási idõt is. Kifogásolta azt is, hogy irreálisan alacsony árat jelölt meg ajánlatában kérelmezõ. Egyértelmûen jobb a nyertes garanciavállalása, és mindenekelõtt a referenciát tekintve választották ki a legelõnyösebb ajánlatot.<br>
Az ügyben az egyéb érdekeltek észrevételt nem tettek.<br>
A Döntõbizottság a rendelkezésére álló iratok, dokumentumok és a tárgyaláson elhangzott nyilatkozatok alapján megállapította, hogy a kérelmezõ jogorvoslati kérelme alapos.<br>
A Döntõbizottság a rendelkezésére álló iratok alapján megvizsgálta, hogy az ajánlatkérõ az elbírálási szempontoknak megfelelõen s azok fontossági sorrendjét betartva bírálta-e el az ajánlatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése értelmében az ajánlatkérõ az ajánlati felhívásban, illetõleg a dokumentációban meghatározott feltételeknek megfelelõ ajánlatokat a) vagy a legalacsonyabb összegû ellenszolgáltatás, vagy b) az összességében legelõnyösebb ajánlat szempontja alapján bírálja el.<br>
Az ajánlatkérõ a 34. § (1) bekezdésének b) pontja szerinti értékelést választotta.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdésének megfelelõen az ajánlatkérõ szükséges dokumentációt is készített.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészíteni, és így az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Mindezen törvényi szabályozásból következik, hogy az ajánlatkérõ pedig mindvégig kötve van az ajánlati felhívásban és a dokumentációban foglaltakhoz. Ebbõl következõen és a 26. § (2) bekezdés második fordulata értelmében az ajánlatkérõ az ajánlati felhívásban, illetve részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
A Döntõbizottság megállapította, hogy mind a nyertes, mind a kérelmezõ ajánlata érvényes volt, és kizárásról sem kellett intézkedni, így elvégezte az ajánlatok értékelési szempontok szerinti összehasonlítását.<br>
A Döntõbizottság abból a szempontból vizsgálta meg az ajánlatokat, hogy egyes elbírálási szempontok vonatkozásában kinek az ajánlata bizonyult jobbnak.<br>
Mindezt arra való tekintettel tette, hogy azt nem írja elõ a Kbt., hogy milyen rendszerben, milyen mechanizmus szerint válassza ki az ajánlatkérõ az összességében legelõnyösebb ajánlatot, csupán azt kell figyelembe venni, annak kell érvényre jutnia, hogy az elbírálási szempontok fontossági sorrendje, tehát az értékelés végeredményének – a döntésnek – kell tükröznie a szempontoknak történõ megfelelést és fontosságot.<br>
Az elõírt értékelési szempontok tekintetében a Döntõbizottság az alábbi megállapításra jutott.<br>
A referenciamunkákat közel azonosnak ítélte a Döntõbizottság, tekintettel a felek által becsatolt – fényképfelvételekkel bizonyított – hasonló hiányosságokra.<br>
A határidõ, átfutási idõ és célforgalom biztosítása tekintetében is közel egyenlõnek értékelhetõ a két ajánlat, mert mindketten 1998. szeptember 15-re vállalták a munka befejezését. A 35 napos átfutási idõ kedvezõbb volt kérelmezõnél, mint a nyertes 60 napos vállalása. A cégforgalom biztosítása a terv szerint történt mindkét ajánlatban, de a nyertes ajánlatban rögzített külön részletes vállalás (ingatlanokra behajtás biztosítása) nem értékelhetõ többletajánlatként, mert arra sem a felhívásban, sem a dokumentációban nem utalt ajánlatkérõ.<br>
A harmadik–hatodik szempontoknál (ajánlati ár, mûszaki személyzet felkészültsége, ajánlattevõ mûszaki, technikai felszereltsége és pénzügyi, gazdasági helyzete) ajánlatkérõ által a tárgyaláson is elismerten a kérelmezõ ajánlata jobb volt. A garancia vállalása a nyertes ajánlattevõnek jobb volt kérelmezõnél.<br>
Fentiek alapján a Döntõbizottság megállapította, hogy összességében a kérelmezõ ajánlata volt a legkedvezõbb.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Míg az 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint, azaz a b) pont szerint a legkedvezõbb ajánlatot tette.<br>
Mindezekre tekintettel tehát megállapítható volt a rendelkezésre álló iratok alapján, hogy az ajánlatkérõ – figyelemmel a Kbt. elõbb hivatkozott 56. § (1) bekezdésére – megsértette a Kbt. 59. § (1) bekezdését, hiszen nem azt hirdette ki nyertesnek, aki az összességében legelõnyösebb ajánlatot tette.<br>
A Döntõbizottság megállapította a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének d) pontja alapján a rendelkezõ részben foglalt jogsértést, és mivel a szerzõdést a nyertessel ajánlatkérõ megkötötte, a Kbt. 88. § (1) bekezdésének f) és g) pontjai szerinti jogkövetkezményeket is alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 31.<br>
<br>
Dr. Bíró László s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>