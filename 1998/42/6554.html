<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6554)
</b></h2><FONT size=3><i><u></i></u><br>
Budapest, Margit kRt 85.<br>
Ikt. sz.: D.172/12/1998.<br>
Ügyintézõ: dr. Bíró László<br>
Telefon: 356-6764<br>
Fax: 355-5082<br>
<br>
Tárgy: a Mélyépítõ Budapest Kft. jogorvoslati kérelme Ózd Város Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mélyépítõ Budapest Építõipari, Kivitelezõ, Tervezõ és Beruházó Kft. (1144 Budapest, Füredi út 74–76., képviseli: dr. Steiner Pál ügyvéd, 1144 Budapest, Füredi út 74–76., a továbbiakban: kérelmezõ) jogorvoslati kérelmét, melyet az Ózd Város Önkormányzatnak (3601 Ózd, Vasvár út 50., a továbbiakban: ajánlatkérõ) a Városi Almási Balogh Pál Kórház fõépület diagnosztikai és hotelszárny rekonstrukciója tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 1998. június 3-án a K. É. 22. számában (2620) részvételi felhívást tett közzé elõminõsítéses eljárásra. Ebben a Városi Almási Balogh Pál Kórház fõépület diagnosztikai és hotelszárnyának rekonstrukciós munkáira kért jelentkezéseket. Megjelölte orvosszakmai szempontból is az érintett egységeket, ezek a következõk: patológia, betegfelvételi osztály ambuláns kezelõkkel, belgyógyászati diagnosztika, két mûtõ és 145 ágyas hotelrész. A kivitelezés kb. 5500 m2 alapterületet érint.<br>
A felhívás 9. pontja részletesen tartalmazta a pénzügyi, gazdasági és mûszaki alkalmasság igazolására kért adatokat. Ezek között szerepelt a referenciamunkák ismertetése, a hasonló jellegûek fényképes bemutatása.<br>
A felhívásra az 1998. június 29-i határidõig 10 cég adta be jelentkezését: Adeptus Kft., HÉSZ Kft., KELLER Kft., KIPSZER Rt, Középület-építõ Rt. – elõbbieket ajánlatkérõ "alkalmas"-nak minõsítette –, továbbá kérelmezõ, BIN Kft., KHVT Kht., Manufer Kft., Strabag Kft., akiket ajánlattételre nem hívott fel.<br>
Ajánlatkérõ az elõminõsítési szakaszban 1998. július 2-án hozott döntésérõl írásban július 6-án, illetve 8-án értesítette a részvételre jelentkezõket.<br>
Kérelmezõ és a többi 4 elutasított cég azonos szövegezésû levélbõl a következõ indoklást kapta: "A bíráló- bizottság az Önök társaságát kórházépítési gyakorlat, valamint pénzügyi és mûszaki felkészültség tekintetében tárgyi beruházás megvalósításához nem találta megfelelõnek."<br>
Ajánlatkérõ július 2-i jegyzõkönyvében rögzítette, hogy döntõ szempont volt az alkalmasság megítélésében a kórházi építési munkákban szerzett gyakorlat, amely bizonyíthatja az ajánlattevõ felkészültségét a mûködés közbeni kórházrekonstrukciók végzésére. Ennek megítélése érdekében a referenciákat ajánlatkérõ a helyszínen is megvizsgálta. Kérelmezõ jelentkezését befejezett kórházépítési referencia hiányában utasította el.<br>
Kérelmezõ nem kérte írásban ajánlatkérõtõl az elõminõsítéses eljárásban alkalmatlanná minõsítésének indokait, hanem a törvényes határidõben jogorvoslati kérelmet nyújtott be a Döntõbizottsághoz. Ebben kérte, hogy a Döntõbizottság semmisítse meg az ajánlatkérõ döntését és kötelezze a törvény szabályainak megfelelõ indoklás és értesítés megtételére, illetõleg új eljárás lefolytatására. Kérelmét azzal indokolta, hogy a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (2) bekezdésének második fordulata értelmében az elõminõsítéses eljárásban alkalmatlanná minõsítésének indokairól és a nyertes ajánlattevõ személyérõl a pályázót tájékoztatni kell. Állítása szerint megfelelõ kórházépítési referenciával is rendelkezik. A kérelmére kitûzött tárgyaláson a kérelmében írtakat változatlanul fenntartotta.<br>
Ajánlatkérõ az írásos észrevételében és a tárgyaláson úgy nyilatkozott, hogy kérelmezõ tévesen értelmezi a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdését, ugyanis e törvényhely szerint ajánlattevõt kérelmére kell tájékoztatni az elõminõsítéses eljárásban hozott döntésének indokairól, viszont kérelmezõ ilyen kérelemmel nem fordult ajánlatkérõhöz.<br>
Álláspontja szerint az elõminõsítéses eljárás célja szerint a jelentkezõk közül kiválasztott öt céget tartották ajánlattételre alkalmasnak a rekonstrukciós munka gyors, hatékony, megfelelõ minõségben történõ elvégzésére, különös tekintettel a korábbi befejezett kórházépítési referenciákra, mellyel véleményük szerint kérelmezõ mint fõvállalkozó Magyarországon nem rendelkezik.<br>
Az ügyben egyéb érdekeltek közül a MANUFER Kft. saját pályázatát ismerve érthetetlennek tartotta, hogy a kérelmezõvel azonos indokok miatt nem találta a bíráló- bizottság elfogadhatónak a jelentkezését, annak ellenére, hogy 10 éves kórházfelújítás és -építõ múlttal rendelkezik, melyek egy részét a referenciafelsorolásukban szerepeltették.<br>
A többi érdekelt érdemi észrevételt nem tett.<br>
A Döntõbizottság a rendelkezésére álló iratok, dokumentumok és nyilatkozatok alapján megállapította, hogy a kérelem nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése kimondja, hogy az ajánlattevõt kérelmére, a kérelem kézhezvételétõl számított tizenöt napon belül tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegezés szerinti, illetõleg az elõminõsítési eljárásban alkalmatlanná minõsítésének indokairól és a nyertes ajánlattevõ személyérõl.<br>
Kétséget kizáróan megállapította a Döntõbizottság a kérelmezõ erre való nyilatkozatát is figyelembe véve, hogy kérelmezõ nem kérte ajánlatkérõtõl az elõminõsítéses eljárásban alkalmatlanná minõsítésének indokait, így ajánlatkérõ nem sértette meg a Kbt. kérelmezõ által hivatkozott rendelkezését.<br>
A kérelmezõ jelentkezési anyagának részletes vizsgálata és a tárgyaláson elhangzott nyilatkozata alapján az is megállapítást nyert, hogy kérelmezõ részvételi jelentkezése a felhívásban kért igazolásokat, nyilatkozatokat tartalmazta. Saját befejezett referenciái között zömmel út- és közmûépítések szerepelnek, befejezett kórházépítési munkát nem jelölt meg. A folyamatban lévõ munkák is többnyire út- és közmûépítések, egy kórházépítés – Gyõr, Megyei Kórház rekonstrukció – van folyamatban, befejezése 1999. közepén várható. Kérelmezõ tevékenységi körébe csak 1997. októberétõl szerepel magasépítés, ezért befejezett referenciamunkával egyáltalán nem rendelkezik ezen a területen.<br>
Nem fogadta el a Döntõbizottság a kérelmezõ arra való hivatkozását megfelelõ referenciaigazolásnak, hogy a többségi cégtulajdonos olasz IMPREGILO Rt. sok nagyszabású kórház építését végezte szerte Európában, mert kérelmezõ jelentkezési anyagában – melyben kérelmezõ saját nevében jelentkezett – úgy nyilatkozott, hogy alvállalkozót 15%-ot meghaladóan nem vesz igénybe, és egyéb közremûködõt sem jelölt meg. A cégiratokból (cégkivonat) megállapítható volt, hogy a kérelmezõ gazdasági társaság 1992-ben jött létre jogelõd nélkül. A közbeszerzési eljárásban a referencia – mint a mûszaki alkalmasság igazolásának egyik módja – a tulajdonviszonyoktól függetlenül, kifejezetten a gazdálkodó szervezet mint jogi személy létéhez tartozó kívánalom.<br>
Fentiek alapján kétséget kizáróan megállapítható, hogy az elõírt – saját, befejezett – referenciával kórházépítésben kérelmezõ nem rendelkezett és magasépítésben is csak kevéssel, ezért a Döntõbizottság osztja ajánlatkérõ azon álláspontját, hogy a tárgyi beruházás kapcsán nem hívta fel ajánlattételre kérelmezõt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének a) pontja szerint a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 27.<br>
<br>
Dr. Bíró László s. k.	Dr. Deli Betty s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>