<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5117)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D.106/16/1998.<br>
<br>
Tárgy: a PVCS Kft. és az Alterra Kft. jogorvoslati kérelme Vecsés és Üllõ Nk. Önkormányzatainak közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Pest Megyei Víz- és Csatornamû Építõ Kft. (1107 Budapest, Balkán u. 4. képviseli: dr. Petrik Ferenc ügyvéd, 1012 Budapest, Mikó u. 14., a továbbiakban: I. r. kérelmezõ) és az Alterra Építõipari Kft. (1103 Budapest, Sibrik M. út 30., képviseli: dr. Felszegi Ildikó ügyvéd, a továbbiakban: II. r. kérelmezõ) jogorvoslati kérelmét, amelyet Vecsés Nagyközség Önkormányzata (2220 Vecsés, Szent István tér 1.) és Üllõ Nagyközség Önkormányzata (2225 Üllõ, Templom tér 3.), mindkettõt képviseli: dr. Hrabéczy Miklós ügyvéd (2200 Monor, Kossuth L. u. 82., a továbbiakban: ajánlatkérõ) "Vecsés és Üllõ települések szennyvízcsatorna-hálózat kiépítése" tárgyú közbeszerzési eljárás ellen nyújtottak be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ Vecsés Nagyközség Önkormányzat ténylegesen két település – Vecsés és Üllõ – önkormányzatait képviselve tette közzé részvételi felhívását – a K. É. 1998. január 28-án megjelent 4. számának 515–516. oldalain – szennyvízcsatorna kivitelezésére. A két település szennyvízcsatorna-hálózata két, mûszakilag elkülönült létesítmény, ezért a két községre külön-külön kellett ajánlatot tenni. A részvételi jelentkezéseket is külön-külön a két községre kellett benyújtani.<br>
Az elõminõsítéses eljárásban összesen 20 cég adta be részvételi jelentkezését, közülük néhány csak Vecsés vagy csak Üllõ vonatkozásában, de a nagy többség mindkét település tekintetében. Az ajánlatkérõk 1998. április 1-jén tették közzé a K. É.-ben az elõminõsítés tárgyában meghozott döntésüket, majd az alkalmas minõsítést elérõ cégeket közvetlenül, írásban ajánlattételre felhívták.<br>
A Döntõbizottság az elõminõsítési eljárásban hozott ajánlatkérõi döntéssel kapcsolatban folytatott jogorvoslati eljárásokban ajánlatkérõt a Vecsési Közmûépítõ Kft. kizárására hívta fel, amely felhívásnak Vecsés Nagyközség Önkormányzat a 75/1998. sz. Ök. határozatával tett eleget. A Döntõbizottság ugyanakkor D.82/16/1998. határozatában ajánlatkérõnek az ajánlati felhívásban foglalt 2002. június 30-i teljesítési határidõt rögzítõ döntését megsemmisítette. A határozat indokolásában kifejtette, hogy miután a K. É.-ben 1998. január 28-án közzétett részvételi felhívásban foglalt befejezési határidõ 2001. december 31. volt, és ajánlatkérõ a teljesítési határidõre vonatkozó elõírását nem szabályszerûen módosította, az ajánlati felhívásban elõírt teljesítési határidõ semmis, ennek minden jogkövetkezményével együtt. Ez azt jelenti, hogy a döntéshozó önkormányzat nem alkalmazhat kedvezõbb megítélést annál az ajánlattevõnél, amely az ajánlati felhívásban írott – a Döntõbizottság határozatával megsemmisített – 2002. június 30-i befejezési idõpontot fogadta el.<br>
Az 1998. április 22-i ajánlattételi határidõig Vecsés Nagyközség kül- és belterületén kiépítendõ szennyvízcsatorna kivitelezésére a következõ ajánlattevõk tettek ajánlatot: Vecsési Közmûépítõ Kft., Mélyépítõ Budapest Kft., Hídépítõ Rt., PVCS Kft., míg Üllõ település csatornahálózatának kivitelezésére az alábbiak: KÖZ-VÍZ Kft., KÉV-METRÓ Kft., Mélyépítõ Budapest Kft., STABIL Konzorcium (képviselõ a BETONÚT Rt.), Alterra Kft., M+A Kft..<br>
Ajánlatkérõk – külön-külön – elbírálták a saját beszerzéseikre benyújtott ajánlatokat, majd 1998. május 26-án eljárást lezáró döntésüket kihirdették. Vecsés Nagyközség csatornahálózata kivitelezésére a Hídépítõ Rt., Üllõ Nagyközség csatornahálózata építésére pedig az M+A Kft. lett a nyertes.<br>
I. r. kérelmezõ 1998. május 26-án benyújtott és június 10-i tárgyaláson kiegészített jogorvoslati kérelmében ajánlatkérõ közbeszerzési eljárást lezáró döntését kifogásolta.<br>
Álláspontja szerint az ajánlatkérõ jogsértést követett el azzal, hogy nem nyilvánította érvénytelennek a Hídépítõ Rt. és Mélyépítõ Budapest Kft. ajánlatát, holott ezek nem feleltek meg az ajánlati felhívásban – jelen közbeszerzési eljárásban a részvételi felhívásban – foglalt, a teljesítés határidejére vonatkozó feltételnek. Kérte annak vizsgálatát is, hogy ajánlatkérõ az ajánlatok elbírálása során figyelembe vette-e a Döntõbizottság 82/16/1998. sz. határozatában foglaltakat, és a felhívásban közzétett értékelési szempontrendszert a határozatnak megfelelõen alkalmazta-e. Mindezekre tekintettel ajánlatkérõ eljárást lezáró döntésének megsemmisítését kérte. Kifejtette, hogy ajánlatkérõ és a nyertes között a szerzõdést nem lehet létrejöttnek tekinteni, mert egyrészt a május 26-i nyilvános eredményhirdetésen nem voltak jelen a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (2) bekezdésében meghatározott személyek (Belügyminisztérium és TÁKISZ képviselõi). Másrészt a nyertesnek az eredményhirdetésen jelen lévõ képviselõje cége nevében aláírási jogosultsággal nem rendelkezik, ezért általa az elfogadó nyilatkozat – amelyben a nyertes által megajánlott határidõnél korábbi van feltüntetve – átvételére jogszerûen nem kerülhetett sor. Az így módosított határidõ tekintetében az ajánlati kötöttség szabályai is sérültek. Kérelmében ideiglenes intézkedés elrendelését kérte, továbbá az ajánlatkérõ döntésének megsemmisítése mellett kérte ajánlatkérõt felhívni a Kbt. szabályainak megfelelõ eljárásra, s vele szemben bírság alkalmazását is kérte.<br>
II. r. kérelmezõ 1998. május 27-én "bejelentést" tett a Döntõbizottságnál, amelyben Vecsés Önkormányzat 1998. május 26-án kihirdetett döntését kifogásolta. A Döntõbizottság hiánypótlásra történõ felhívását követõen 1998. június 2-án faxon, majd június 5-én postán érkezett II. r. kérelmezõ jogorvoslati kérelme. Ebben kérte, hogy a Döntõbizottság semmisítse meg ajánlatkérõ május 26-án kihirdetett döntését. Kérelmét azzal indokolta, hogy a nyertesként kihirdetett Hídépítõ Rt. és a még ajánlatot benyújtó Mélyépítõ Budapest Kft. érvénytelen ajánlatot tettek, az ajánlatukban szereplõ teljesítési határidõ miatt. Ajánlatkérõ jogsértést követett el azzal, hogy az ajánlatokat nem nyilvánította érvénytelennek. Mindezekre tekintettel a döntés megsemmisítésén túlmenõen kérte felhívni jogsértõt a Kbt. szabályainak megfelelõ eljárásra, kérte bírság alkalmazását és ajánlatkérõ kötelezését az eljárási díj és költségek megfizetésére.<br>
II. r. kérelmezõ 1998. június 9-én írásban és az 1998. június 10-i tárgyaláson jogorvoslati kérelmét úgy módosította, hogy a jogorvoslati eljárásban kizárólag Üllõ Nagyközség közbeszerzési eljárást lezáró döntését sérelmezi, mivel ajánlatot is csak e település szennyvízcsatorna-hálózat építésére tett. Álláspontja szerint saját ajánlata volt az összességében legelõnyösebb ajánlat.<br>
A Döntõbizottság a két jogorvoslati kérelmet egyesítette. I. r. kérelmezõ kérésére 1998. május 26-án ideiglenes intézkedést rendelt el, amellyel a szerzõdés megkötését megtiltotta.<br>
Ajánlatkérõ észrevételében I. r. kérelmezõ jogorvoslati kérelmének elutasítását megalapozatlanság miatt kérte. Álláspontja szerint a Hídépítõ Rt. és a Mélyépítõ Budapest Kft. az ajánlati felhívásnak megfelelõ teljesítési határidõt vállalt, hátrányos jogkövetkezmény nem sújthatja ajánlattevõket az ajánlatok bontását követõen meghozott döntõbizottsági határozat alapján. A szerzõdést közte és a nyertes között létrejöttnek tekinti, mert az írásban foglalt döntést a nyertes május 26-án átvette. A Döntõbizottság szerzõdéskötést megtiltó határozata csak ezt követõen érkezett meg ajánlatkérõhöz, tehát azt már nem vehette figyelembe. A döntés kihirdetése megfelelt a Kbt. szabályainak. Minden olyan személy meghívást kapott, akit a törvény megnevez, de ezen személyek tényleges részvétele nem feltétele az eredményhirdetés érvényességének. Az ajánlatokat a felhívásban megadott szempontrendszer alapján, a fontossági sorrend figyelembevételével bírálta el, errõl jegyzõkönyvet is készített.<br>
Ajánlatkérõ a II. r. kérelmezõ jogorvoslati kérelmének elutasítását kérte elkésettségre hivatkozva. Álláspontja szerint a II. r. kérelmezõ azzal, hogy egy késõbbi levélben, illetõleg a tárgyaláson nevezi meg pontosan, hogy ki ellen kért jogorvoslatot, nem teheti idõben érkezetté a jogorvoslati kérelmet.<br>
Egyéb érdekeltek közül észrevételt tettek a következõk.<br>
A Hídépítõ Rt. kéri a jogorvoslati kérelem elutasítását megalapozatlanság miatt. Álláspontja szerint saját ajánlatát mindenben az ajánlatkérõ által meghatározott elõírásoknak megfelelõen készítette el. Az a körülmény, hogy az ajánlatok bontását követõen a Döntõbizottság a kiírás egy pontját (teljesítési határidõ) érvénytelennek minõsítette, nem érintheti hátrányosan azokat az ajánlattevõket, akik – bízva az ajánlati felhívás jogszerûségében – ajánlatukat annak megfelelõen készítették el. Ajánlatukban jelezték, hogy a kivitelezést lényegesen rövidebb idõ alatt is meg tudják valósítani, ezért nem kifogásolják azt, hogy ajánlatkérõ 2001. december 31-i határidõvel fogadta el ajánlatukat. A szerzõdést létrejöttnek tekintik, miután képviselõjük jelen volt az eredményhirdetésen, és az elfogadó nyilatkozatot 1998. május 26-án 8.00 óra 5 perckor átvette. A szerzõdés teljesítését megkezdték.<br>
A Mélyépítõ Budapest Kft. kéri a jogorvoslati kérelem elutasítását. Észrevételében elõadja, hogy ajánlatkérõ konzultációt is tartott, ahol kérdéseket lehetett részére feltenni.<br>
Ezen a konzultáción a határidõvel kapcsolatban kérdés egyáltalán nem merült fel, ezért az ajánlati felhívásban megjelölt határidõt kötelezõnek tekintették, és ajánlatukat ennek megfelelõen készítették el, tehát ajánlatuk érvényes.<br>
Az M+A Kft. a jogorvoslati kérelmek elutasítását kérte.<br>
A Döntõbizottság a rendelkezésére álló iratok és a tárgyaláson elhangzottak alapján megállapította, hogy a I. r. kérelmezõ kérelme megalapozatlan.<br>
Ajánlatkérõ a K. É.-ben 1998. január 28-án közzétett részvételi felhívásában 2001. december 31-i teljesítési határidõt jelölt meg, míg ajánlati felhívásában és annak mellékleteiben 2002. június 30-i befejezési határidõt szerepeltetett. A dokumentációban jelezte, hogy az elkészült csatornaszakaszok mielõbbi, részleges üzembe helyezése számára a kedvezõ, sõt a nyomóvezetékre és átemelõre vonatkozóan kötelesek is voltak az ajánlattevõk korábbi teljesítési határidõt vállalni. Ajánlatkérõ nem indokolta meg az ajánlattevõk számára a teljesítési határidõ mintegy féléves módosítását, az ajánlattevõk kérdést e tárgyban nem tettek fel. Ajánlatukban a következõ teljesítési határidõt vállalták:<br>
Vecsésnél:<br>
Mélyépítõ Budapest Kft.: 2002. június 30.<br>
Hídépítõ Rt.: 2002. március 31.<br>
PVCS (I. r. kérelmezõ): 2001. június 30.<br>
Üllõnél:<br>
KÖZ-VÍZ Kft.: 2000. október 31.<br>
KÉV-METRÓ Kft.: 2002. június 31.<br>
Mélyépítõ Budapest Kft.: 2002. június 30.<br>
STABIL Konzorcium: 2002. június 30.<br>
Alterra Kft. (II. r. kérelmezõ): 2002. június 30.<br>
M+A Kft.: 2002. június 30.<br>
Vecsés esetében ajánlatkérõ 1998. május 23-án bizottságban értékelte az ajánlatokat, majd május 25-én a képviselõ-testület döntött az eljárás nyertesérõl. Vecsés területére beadott 4 ajánlat értékelésénél – a Döntõbizottság D.82/16/1998. számú határozatának megfelelõen – a Vecsési Közmûépítõ Kft.-t a további értékelésbõl kizárta. A többi ajánlat mindegyikét érvényesnek tekintve a felhívásban megjelölt szempontok szerint, azok fontossági sorrendjében folytatta az értékelést. A határidõ elbírálásánál nem értékelte elõnyként a 2002. június 30-ra tett vállalást a korábbi (2001. évre vonatkozó) vállalással ellentétben, az ajánlati felhívásban közölt pontrendszert pedig nem alkalmazta, helyette a felhívás szerinti értékelési szempontok fontossági sorrendjét tartotta szem elõtt.<br>
I. r. kérelmezõ arra hivatkozva kéri valamennyi – sajátján kívüli – ajánlat érvénytelenségének megállapítását, hogy azok nem felelnek meg az elõminõsítési eljárás részvételi felhívásában foglalt teljesítési határidõnek. Állítása szerint a Döntõbizottság korábbi D.82/16/1998. számú határozatából egyértelmûen az következik, hogy csak I. r. kérelmezõ ajánlatát lehet érvényesnek elfogadni.<br>
I. r. kérelmezõ indokolása téves. A Döntõbizottság hivatkozott számú határozatában megsemmisítette ugyan az ajánlati felhívásban megállapított teljesítési határidõt, ezzel egyidejûleg azonban határozatában nem mondta ki az ennek nem megfelelõ ajánlatok érvénytelenségét, nem utasította az ajánlatkérõt arra, hogy az ily módon érvénytelennek tekintett ajánlattevõket a közbeszerzési eljárás további szakaszából zárja ki.<br>
A Döntõbizottság a fent hivatkozott D.82/16/1998. számú határozatában arra utasította ajánlatkérõt, hogy a teljesítési határidõket mint értékelési szempontot kezelje. Az eljárás ezen szakában a határidõk meghatározása miatti esetleges jogsérelem másként nem volt kiküszöbölhetõ. Ajánlatkérõ részvételi felhívásában 2001. december 31-i, ajánlati felhívásában ezzel szemben már 2002. június 30-i határidõt határozott meg. Dokumentációjának 4–5. oldalán ahhoz a feltételhez kötötte ez utóbbi (2002. június 30.) teljesítési határidõt, hogy az ennek meg nem felelõ ajánlatok érvénytelenek. Ennek alapvetõen ellentmond az, hogy az értékelési szempontjai között negyedik elbírálási szempontként elõírta: a korábbi teljesítést elõnyként értékeli. A dokumentáció ki is mondja, hogy az értékelésnél elsõrendû szempont az elkészült csatornaszakaszok mielõbbi üzembe helyezési lehetõsége.<br>
Ez az ellentmondás csak akként volt feloldható, ha a Döntõbizottság a késõbbi, mint érvénytelenséget is eredményezõ határidõt megsemmisíti. Más esetben értelmezhetetlenné váltak volna ajánlatkérõ értékelési szempontjai. A D.82/16/1998. számú határozatban a 2002. június 30-i teljesítési határidõnek meg nem semmisítése esetén éppen I. r. kérelmezõ ajánlatát kellett volna az ajánlati felhívás szerint érvénytelennek tekinteni, mivel kizárólag I. r. kérelmezõ tett az eredeti határidõre ajánlatot.<br>
Minderre tekintettel a Döntõbizottság az utóbbi teljesítési határidõt megsemmisítve – figyelemmel arra, hogy ebben az idõszakban már az ajánlatok beadásra kerültek, így az ajánlattevõk két határidõre tekintettel tették meg ajánlatukat –, ezen okból egyetlen ajánlatot sem tekintett érvénytelennek. Indokolásában arra hívta fel ajánlatkérõ figyelmét, hogy az ajánlatokat úgy bírálja el, hogy a rövidebb teljesítési határidõt kedvezõbben vegye figyelembe.<br>
A Kbt. szankciórendszere és a törvényhez fûzött indokolás is kifejezi a jogalkotónak azon szándékát, hogy a Döntõbizottság úgy biztosítson jogvédelmet az eljárásban részt vevõknek, hogy lehetõség szerint a sérelmeket még az eljárás menetében orvosolja, és csak végsõ esetben semmisítse meg az ajánlatkérõ teljes ajánlati felhívását, illetõleg dokumentációját. Jelen esetben az ellentmondó határidõk feloldhatóak voltak azzal, hogy a Döntõbizottság kizárólag az értékelési szempontok – és nem az érvénytelenség – körébe utalta értékelni a határidõt, azaz kimondta, hogy érvényesnek kell tekinteni azokat az ajánlatokat is, amelyek a 2001. december 31. és azokat is, amelyek a 2002. június 30-i teljesítési határidõnek feleltek meg, azonban a kedvezõbb határidõt elõnyösebbnek kell tekinteni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint az az ajánlat érvénytelen, amely nem felel meg az ajánlati felhívásban vagy a dokumentációban foglalt feltételeknek. A jogvitás ügyben valamennyi ajánlat megfelelt az ajánlati felhívásban, illetõleg a dokumentációban foglalt feltételeknek, ezért azok nem érvénytelenek, így I. r. kérelmezõ jogorvoslati kérelme megalapozatlan.<br>
Ezt követõen nem bír relevanciával, hogy a szerzõdést a felek között létrejöttnek kell-e tekinteni az eredményhirdetéssel vagy sem. A Döntõbizottság azonban utal arra, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(2) bekezdése csak arról rendelkezik, hogy a külön jogszabályban meghatározott szerveket, személyeket meg kell hívni az eredményhirdetésre. Ennek elmaradása vagy a meghívottak távolmaradása azonban a törvény szerint nem jár azzal a következménnyel, hogy a szerzõdés az eredményhirdetés idõpontjában nem jön létre. A szerzõdés létrejöttét ahhoz sem köti a Kbt., hogy az ajánlatkérõ képviseletében aláírásra vagy aláírásra nem jogosult jelenik meg. A Kbt. 62. § (1) bekezdése ugyanis arról rendelkezik, ha az ajánlatkérõ valamelyik ajánlattevõ ajánlatát elfogadja, a szerzõdés létrejöttének idõpontja a) a jelen lévõ ajánlattevõ esetén az írásba foglalt döntés kihirdetése és egyidejû átadása; b) jelen nem lévõ ajánlattevõ esetén az írásba foglalt döntés igazolt kézhezvételének napja.<br>
A II. r. kérelmezõ kérelme szintén megalapozatlan.<br>
A Döntõbizottság II. r. kérelmezõ kérelmére is érdemi vizsgálatot folytatott, miután megállapította, hogy az 1998. június 10-én (a tárgyaláson) módosított jogorvoslati kérelme a május 26-i eredményhirdetés idõpontjához képest határidõben érkezett.<br>
Üllõ szennyvízcsatornázását illetõen ajánlatkérõ 1998. május 25-én testületi ülésen hozta meg eljárást lezáró döntését, mely szerint számára az összességében legelõnyösebb ajánlatot az M+A Kft. tette. A Döntõbizottság összehasonlította II. r. kérelmezõ és az M+A Kft. ajánlatát a felhívásban elõírt értékelési szempontok szerint, amelyek – fontossági sorrendben – a következõk voltak:<br>
– pénzügyi alkalmasság,<br>
– mûszaki alkalmasság,<br>
– helyi munkaerõ alkalmazása és helyi adottságok ismerete,<br>
– ajánlati ár,<br>
– teljesítési határidõ, építési ütemezés, szakaszos üzembe helyezés lehetõsége,<br>
– vállalt napi fix összegû kötbér mértéke,<br>
– alvállalkozók minõsítése.<br>
Az elsõ két értékelési szempontból valamennyi ajánlatot azonos értékûnek tekintett a Döntõbizottság. Ennek oka, hogy ajánlatkérõ elõminõsítéses nyílt eljárást folytatott, amelynek elsõ szakaszában a Kbt. szerint a pénzügyi, mûszaki szempontból alkalmas ajánlattevõket kell kiválasztani. Ajánlatkérõ mindkét ajánlattevõt ajánlattételre felhívta, így nyilvánvaló, hogy õket alkalmasnak tekintette úgy pénzügyi, mint mûszaki szempontból.<br>
A harmadik elbírálási szempontból – amely ezt követõen a legfontosabbá vált – a nyertes ajánlattevõ ajánlata jobb.<br>
Az ajánlati ár tekintetében (negyedik elbírálási szempont) II. r. kérelmezõ több mint 100 M Ft-tal kedvezõbb ajánlatot tett. Így e tekintetben ajánlata kedvezõbb.<br>
Az ötödik, hatodik értékelési szempontból a nyertes szintén kedvezõbb ajánlatot tett, míg a hetedik elbírálási szempontból az ajánlatokat azonosnak kell tekinteni.<br>
Az ajánlatkérõ által választott elbírálási szempontok szerint tehát a nyertes kedvezõbb ajánlatot tett. Miután pedig az ajánlatkérõ elbírálási szempontjait a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megfogalmazott korlátokon belül szabadon választhatja meg, a Döntõbizottság azt nem jogosult felülvizsgálni. Nem vizsgálhatja, hogy az ajánlatkérõ az elvárható gondossággal választotta-e ki az elbírálás szempontjait akkor, amikor az azt eredményezte, hogy az azonos alkalmasság, a közel azonos határidõ mellett lényegesen nagyobb – több mint 100 M Ft – ellenszolgáltatást tartalmazó ajánlat lett a nyertes.<br>
Az indokolásban kifejtettek szerint a Döntõbizottság – a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva – megállapította, hogy mindkét jogorvoslati kérelem megalapozatlan, és azokat a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 27.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>