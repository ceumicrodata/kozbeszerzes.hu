<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5115)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-6764<br>
Fax: 355-5082<br>
Ikt.sz.: D.109/21/1998.<br>
<br>
Tárgy: a P. Dusmann Kft. jogorvoslati kérelme a Margit Kórház (Csorna) közbeszerzési eljárás ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A P. Dussmann Kft. (1088 Budapest, Rákóczi út 1–3., képviseli: Dr. Bálint Éva ügyvéd, 1114 Budapest, Bocskai út 7. II/4., a továbbiakban: kérelmezõ) kérelmének, melyet a Margit Kórház (9300 Csorna, Soproni u. 64., képviseli: Dr. Gombócz Judit ügyvéd, 1135 Budapest, Tahi út 31., a továbbiakban: ajánlatkérõ) a Csorna, Soproni út 64. szám alatt mûködõ konyha üzemeltetése tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) és 59. § (1) bekezdéseit, ezért a Döntõbizottság ajánlatkérõvel szemben 3 000 000 Ft, azaz hárommillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1998. január 21-i, 3. számában tárgyalásos eljárásra részvételi felhívást tett közzé a Csorna, Soproni út 64. szám alatt mûködõ konyhája üzemeltetésére a tárgyalásos eljárás során kialakítandó szerzõdéses konstrukcióban. A felhívás 8. pontjában ajánlatkérõ a pénzügyi, gazdasági és mûszaki alkalmasság igazolására kért adatokon túlmenõen szakmai, gazdasági (üzleti) elképzeléseket és külön kérdõíven összeállított információkat is kért. E ponthoz a Közbeszerzési Értesítõ Szerkesztõbizottsága a hirdetmény közzétételekor az alábbi megjegyzést tette a hirdetmény végén:<br>
"Megjegyzés: A 128/1995. (X. 20.) Korm. rendelet 6. § (3) bekezdése értelmében a szerkesztõbizottság – mivel a hiánypótlásra való felhívás alapján benyújtott hirdetmény ismételten nem felel meg a közbeszerzésekkel kapcsolatos jogszabályoknak – a következõ megjegyzést fûzi a tárgyalásos eljárás megindítására készült részvételi felhíváshoz:<br>
A 8. pontban a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése értelmében a pénzügyi, gazdasági és mûszaki alkalmasságot csak a Kbt. 44. §-ának megfelelõen lehet elõírni, továbbá az alkalmasságot a felhívásban (nem a kérdõíven) kell elõírni. Elõbbiek értelmében nem felelnek meg a Kbt.-nek a 8. pont következõ elõírásai:<br>
– szakmai elképzelések,<br>
– gazdasági (üzleti) elképzelések,<br>
– az ajánlatkérõ által összeállított kérdõíven szolgáltatott egyéb információk.<br>
A 11. pontban ajánlatkérõ részvételre a Bükkvidéki Vendéglátó Rt.-t, a Pest-Budai Gasztro Lánc Kft.-t, a Guest Kft.-t, a P. Dussmann Kft.-t és a Rigel Kft.-t választotta ki. A 12. c) pont szerint a részvételi jelentkezéshez szükséges kérdõívet és dokumentációt biztosít az ajánlatkérõ a jelentkezõk számára.<br>
Az 1998. február 16-i részvételi jelentkezési határidõre az Elamen Rt., a Sodexho Kft. és kérelmezõ nyújtott be részvételi jelentkezést. Ajánlatkérõ 1998. március 20-i levelében mindhárom jelentkezõt ajánlattételre felhívta és jelezte, hogy az ajánlattételhez dokumentációt bocsát az ajánlattevõk rendelkezésére. A felhívás melléklete szerint (meghívó 12. pontja) az ajánlat több változatban is benyújtható volt. Az ajánlattételi határidõt 1998. április 30-ában jelölte meg ajánlatkérõ.<br>
Az ajánlati dokumentáció I. fejezet 2. pontjában elõírta, hogy a konyha üzemeltetéséhez átadott helyiségekért, berendezésekért, eszközökért az ajánlatkérõnek bérleti díjat kell felajánlania, továbbá hogy harmadik személyeket is elláthat. A II. fejezet 5.1. pontja szerint az ajánlatok benyújtási határideje elõtt akár saját kezdeményezésére, akár pontosításra vonatkozó ajánlattevõi kérdéssel összefüggésben az ajánlatkérõ a dokumentációt módosíthatja.<br>
Ajánlatkérõ 1998. április 20-án kelt faxában – amelyet mindhárom ajánlattevõnek elküldött – módosította a részvételi felhívásban és az ajánlati dokumentációban elõírt napi ételadag-mennyiségeket: összesen 450 adagra, amelybõl az ellátottak mennyisége 180 adagra változott a részvételi felhívásban megjelölt 465 adaggal szemben. A 8. pont elõírta, hogy az ajánlati árak tartalmazzák a rezsi-, anyag-, munkaerõköltségeket, és ezek külön részletezését is, valamint az ajánlattevõ vagy az ajánlatkérõ által fizetendõ díjak változására vonatkozó módszert. Az árak a tárgyaláson – az ajánlatkérõ elõnyére – változtathatók voltak.<br>
A III. fejezet 4. pontja a díjfizetést a számla kézhez vételétõl számított 15 napon belül jelölte meg.<br>
A dokumentáció 23.2 pontja elõírta, hogy az ajánlatkérõ a dokumentációban foglaltaknak megfelelõ ajánlatokat az összességében legelõnyösebb ajánlat kiválasztásának szempontja alapján bírálja el.<br>
Az elbírálás során alkalmazott szempontok fontossági sorrendben a következõk voltak:<br>
– az ajánlatkérõ számára legkedvezõbb üzemeltetési (vállalkozói díj) összege,<br>
– az ajánlatkérõ munkavállalóinak minél nagyobb számban történõ átvétele, úgy, hogy az át nem vett dolgozók felmentésével járó terhek fizetése az ajánlatkérõt nem terhelheti. Az átvételre kerülõ dolgozók részére legalább azokat a jogokat, juttatásokat, munkafeltételeket és kedvezményeket biztosítani kell, amelyek õket korábban a közalkalmazotti törvény és végrehajtási jogszabályai révén megillették. A dolgozók átvételére a korábbi közalkalmazotti jogviszonyban eltöltött idõ elismerésével, áthelyezéssel kerülhet sor.<br>
– az ajánlatkérõ részére fizetendõ legkedvezõbb bérleti díj összege,<br>
– az ajánlattevõ által harmadik személyek részére történõ szolgáltatás ellenértékébõl az ajánlatkérõnek fizetendõ térítés összege,<br>
– a szolgáltatás megkezdésére vállalt határidõ és a folyamatos szolgáltatás biztosításához szükséges feltételek fennállása,<br>
– az ajánlattevõ által biztosított kereskedelmi és egyéb kondíciók,<br>
– az ajánlattevõ által felajánlott esetleges egyéb gratis szolgáltatások,<br>
– az ajánlattevõ referenciái, elsõsorban egészségügyi intézményekben.<br>
Az ajánlattételi határidõre az Elamen, a Sodexho Kft. és kérelmezõ nyújtotta be ajánlatát. Ajánlatkérõ 1998. május 4-ére írásban feltett kérdéseire adott írásos ajánlattevõi válaszok, valamint 1998. május 14-én lefolytatott tárgyalások alapján a Sodexho Kft.-t 1998. május 25-én hirdette ki nyertesnek és az öt évre szóló szerzõdést 1998. június 2-án megkötötték.<br>
Kérelmezõ 1998. május 29-én kelt és postázott jogorvoslati kérelme június 2-án érkezett a Döntõbizottsághoz. Ebben kérte, hogy a Döntõbizottság állapítsa meg azt, hogy ajánlatkérõ közbeszerzési eljárást lezáró döntése jogellenes, mivel megszegte a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglalt rendelkezést azzal, hogy nem kérelmezõ ajánlatát hirdette ki nyertesnek annak ellenére, hogy álláspontjuk szerint õk tették az összességében legelõnyösebb ajánlatot, és ezért kérte a döntés megsemmisítését. Kérte továbbá tárgyalás tartását, bírság kiszabását, valamint az eljárási díj és költségeinek megtérítését, illetve azt, hogy a Döntõbizottság ideiglenes intézkedéssel tiltsa meg a szerzõdés megkötését.<br>
E kérelmét a kitûzött tárgyaláson változatlanul fenntartotta azzal a kitétellel, hogy a Döntõbizottság vizsgálja meg az 1998. június 2-án megkötött szerzõdés körülményeit és annak tényleges idõpontját. Kifejtette azt az álláspontját is, hogy ha olyan fontos volt a konyhai kazánok gázüzemre átállítása ajánlatkérõ részére, akkor azt már felhívásában is rögzíthette volna.<br>
Ajánlatkérõ írásos észrevételében – azt a tárgyaláson változatlanul fenntartva – kérte az alaptalan kérelem elutasítását, tekintettel arra, hogy nem helytálló kérelmezõ állítása a vállalkozási díj, az ellátotti és alkalmazotti étkeztetés, a dolgozók átvétele, referenciák és a gratis ajánlatok vonatkozásában. Kérte kérelmezõ költségekben marasztalását is.<br>
A tárgyaláson elismerte nyilatkozatában, hogy az értékelési szempontok között súlyozást nem alkalmaztak, a legfontosabb szempont összességében az volt, hogy a gázüzemre át tudnak állni a konyha gõzellátásával a nyertesnek hirdetett ajánlat alapján kötött szerzõdés megkötésével.<br>
Nyilatkozta továbbá, hogy a szerzõdést 1998. június 2-án, dél körüli órákban írták alá, majd ezt követõen délután 3 órakor kapták kézhez a Döntõbizottság határozatát, melynek rendelkezõ része szerint a Döntõbizottság a szerzõdéskötést megtiltotta. Ezt dokumentumokkal is igazolni tudja.<br>
Álláspontja szerint kérelmezõ ajánlata összességében nem volt jobb a nyertesnek kihirdetett ajánlatnál.<br>
Az ügyben érdekelt Sodexho Kft. írásos észrevételében nyilatkozta, hogy ismeretei szerint az eljárás során a közbeszerzés tisztasága nem sérült, az írásos szerzõdést pedig 1998. június 2-án megkötötte ajánlatkérõvel.<br>
A Döntõbizottság a becsatolt dokumentumok és iratok, valamint a tárgyaláson elhangzott nyilatkozatok alapján az alábbiakat állapította meg.<br>
Ajánlatkérõ a több lépcsõs tárgyalásos eljárás során – melynek minden mozzanatáról folyamatosan írásban értesítette az összes ajánlattevõt – olyan szerzõdéses konstrukciót kívánt kialakítani, melynek keretében megvalósulhat a kórházi ellátottak és alkalmazottak folyamatos étkeztetése a szerzõdés idõtartama alatt, de ezzel párhuzamosan bérbe adja az épületében lévõ konyhaüzemet is, aminél viszont kiemelt fontosságot tulajdonít az elavult, olajégõs gõzfejlesztõ kazánok gázüzemûvé alakításának. Ez utóbbi kitételt nem jelölte meg konkrétan sem a részvételi, sem az ajánlati felhívásban.<br>
A becsatolt dokumentumokból – nevezetesen az ajánlatkérõ döntésérõl szóló jegyzõkönyvbõl és dokumentációjából, valamint ajánlatkérõ tárgyaláson rögzített nyilatkozatából a Döntõbizottság kétséget kizáróan megállapította, hogy ajánlatkérõ nem az ajánlati felhívásban meghatározott értékelési szempontok alapján bírálta el az ajánlatokat. A fentebb hivatkozott – a döntésrõl szóló – jegyzõkönyvbõl megállapította a Döntõbizottság, hogy ajánlatkérõ az ajánlati felhívásban és a dokumentációban megjelölt nyolc értékelési szempont közül csak a vállalkozási díjat, a bérleti díjat, a dolgozók átvételét, a referenciákat, valamint a gratis ajánlatokat értékelte, tehát nem vette figyelembe a negyedik legfontosabb szempontnak megjelölt, az ajánlattevõ által harmadik személyek részére történõ szolgáltatás ellenértékébõl az ajánlatkérõnek fizetendõ térítés összegét, az ötödiknek megjelölt, a szolgáltatás megkezdésére vállalt határidõ és a folyamatos szolgáltatás biztosításához szükséges feltételek fennállását, valamint a hatodiknak írt értékelési szempontot, azaz az ajánlattevõ által biztosított kereskedelmi és egyéb kondíciókat. E magatartásával ajánlatkérõ bizonyítottan megszegte a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésének elsõ mondatát, mely kogens szabályként kimondja, hogy az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el.<br>
Ezt támasztja alá ajánlatkérõ tárgyaláson tett azon nyilatkozata is, miszerint "az értékelési szempontok között súlyozást nem állítottak fel, a legfontosabb szempont összességében az volt, hogy a gázüzemre át tudnak állni a konyha gõzellátásával kapcsolatban".<br>
Ugyanilyen tartalmú értékelés szerepel a bíráló – és egyben döntést hozó – bizottság 1998. május 22-én felvett jegyzõkönyvének a második oldal utolsó bekezdésében is, ahol a nyertesnek hirdetett ajánlattevõ gratis ajánlatáról kifejtett vélemény került rögzítésre.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
E szintén kogens szabályt azzal szegte meg ajánlatkérõ, hogy nem az összességében legelõnyösebb ajánlatot hirdette ki nyertesnek. Ezt abból állapította meg a Döntõbizottság, hogy a nyertesnek hirdetett ajánlat – szerzõdésben is rögzített – várható összes egy évi költség ajánlatát, mely 39 528 000 Ft, összevetette a kérelmezõ ugyanilyen idõszakra vonatkozó – 36 892 800 Ft-os végsõ – árajánlatával. Az öt éves szerzõdéses idõtartamot figyelembe véve ezzel ajánlatkérõ 12 006 000 Ft-tal többet fizet ki nyertes ajánlattevõnek az ellátottak és alkalmazottak étkeztetésére. Ezzel a kérelmezõ 5 M Ft-os, a nyertes ajánlattevõ 17 M Ft-os gratis ajánlata kiegyenlítõdik. Ezen túlmenõen figyelembe kell venni azt is, hogy az árak érvényességénél kérelmezõ ajánlatában azt vállalta, hogy 1998. után évente a szûkített inflációs ráta maximum 70%-kal emeli árait, addig ugyanezt a nyertes 80%-os emeléssel hajtja végre évente 2 lépcsõben. Ezt az aláírt szerzõdés is ennek megfelelõen tartalmazza.<br>
Fenti tényeket figyelembe véve bizonyítottan hátrányosabb ajánlatkérõre nézve a nyertes ajánlata, mint legfontosabb értékelési szempont, ezért megállapítható a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértése is.<br>
A Döntõbizottság kérelemre megvizsgálta a szerzõdés aláírásának körülményeit, és a becsatolt iktatókönyvi másolat alapján nem talált olyan körülményt, amely arra utalt volna, hogy az írásba foglalt szerzõdést nem az azon feltüntetett napon írták volna alá a szerzõdõ felek. A szerzõdésen Budapest szerepel a keltezés elején, de ezt annak tudja be a Döntõbizottság, hogy az eredményhirdetés Budapesten történt.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésének a) pontja szerint ha az ajánlatkérõ valamelyik ajánlattevõ ajánlatát elfogadja, a szerzõdés létrejöttének idõpontja a jelenlévõ ajánlattevõ esetén az írásba foglalt döntés kihirdetése és egyidejû átadása. Mivel ez a fenti jogszabályi hellyel megegyezõen történt, a Döntõbizottság szerzõdéskötés megtiltására vonatkozó – 1998. június 2-án kelt és még aznap faxon továbbított ideiglenes intézkedés nem érhette el a célját.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének f) és g) pontjaiban szereplõ jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 3.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>