<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5116)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-6764<br>
Fax: 155-5082<br>
Ikt. sz.: D.94/11/1998.<br>
<br>
Tárgy: a 77 Elektronika Kft. jogorvoslati kérelme a Fejér Megyei Szent György Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A 77 Elektronika Kft. (1116 Budapest, Fehérvári út 98.) jogorvoslati kérelmének, amelyet a Fejér Megyei Szent György Kórház (8000 Székesfehérvár, Seregé-lyesi út 3.) laboratóriumi reagensek (vizeletcsíkok) szállítására kiírt közbeszerzési eljárása ellen nyújtott be, helyt ad. Megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdésére figyelemmel a Kbt. 59. § (1) bekezdését, ezért ajánlatkérõ vizeletcsíkokra vonatkozó döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1998. évi 7. számában ajánlati felhívást tett közzé többek között laboratóriumi reagensek, ezen belül vizeletcsíkok beszerzésére. A dokumentációban meghatározott termékcsoportokra külön-külön is lehetett részajánlatot tenni. Az ajánlatok elbírálási szempontjait az ajánlati felhívásban – az összességében legelõnyösebb ajánlat kiválasztásának módját választva – az alábbi fontossági sorrendben határozta meg ajánlatkérõ: legkedvezõbb és leghosszabb idõre garantált fix ár; szolgáltatás színvonala, szállítási határidõ, szállítási gyakoriság; referenciák; fizetési feltételek; jótállási határidõ.<br>
A vizeletcsíkokra 6 ajánlattevõ tett ajánlatot: Reanal Rt., Diagnoszticum Rt., Prodia Rt., Nobis Kft., Diagon Kft., valamint a 77 Elektronika Kft. A laboratóriumi reagensek tekintetében – beleértve a vizeletcsíkokat is – ajánlatkérõ a Diagnoszticum Rt. ajánlatát hirdette ki nyertesnek.<br>
A törvényes határidõn belül kérelmezõ jogorvoslati kérelmet nyújtott be, melyben sérelmezte ajánlatkérõ döntését. Állítása szerint ajánlatát kellett volna a legkedvezõbbnek tekinteni. Az elsõ elbírálási szempontból ajánlata 38,8%-kal olcsóbb volt, 5 100 000 Ft-os árajánlattal a nyertesnek kihirdetett 7 080 000 Ft-tal szemben. Ezen túlmenõen felajánlották egy vizeletvizsgáló készülék díjmentes szállítását is. Az egyéb elbírálási szempontok alapján is ajánlatát kellett volna nyertesnek minõsíteni, mert minõségi szempontból az kiemelkedõnek tekinthetõ, szállításaikkal kapcsolatban kifogás nem merült fel.<br>
Ajánlatkérõ a jogorvoslati kérelem elutasítását kérte. Állítása szerint a legelõnyösebb ajánlatot hirdette ki nyertesnek, amelynek alátámasztására hivatkozott az általa alkalmazott pontozásos módszerre. E szerint<br>
– a legkedvezõbb és leghosszabb idõre garantált fix árra 4,<br>
– szolgáltatási színvonal, szállítási határidõ, szállítási gyakoriságra 3,<br>
– referenciákra 1,<br>
– fizetési feltételekre 1,<br>
– jótállási határidõre 1<br>
pont – összesen 10 pont – volt adható. Az elsõ elbírálási szempontra kérelmezõ 3 pontot kapott, mivel árajánlata nem volt a legkedvezõbb. A második elbírálási szempont tekintetében 0 pontot ért el, mivel szolgáltatásának színvonalával – korábbi években is kérelmezõ szállította a vizeletcsíkokat ajánlatkérõ részére – többször volt problémájuk. Egyrészrõl az egymással azonos tartalmú minták többször mutattak eltérõ eredményeket, másrészrõl a szállítási határidõ be nem tartása miatt. A referenciák, fizetési feltételek, jótállási határidõ vonatkozásában a maximálisan adható 1-1 pontot érte el kérelmezõ. Így az összesen elérhetõ 10 pontból 6 pontot szerzett, amellyel csak a 4., 5. helyet szerezhette meg.<br>
A rendelkezésre álló iratanyagból és a tárgyaláson elhangzottak alapján a Döntõbizottság megállapította, hogy ajánlatkérõ értékelése során nem tartotta be az általa korábban megállapított értékelési szempontok fontossági sorrendjét. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése arra kötelezi az ajánlatkérõ, hogy az ajánlattevõkkel közölje az értékelés szempontjait és azok sorrendjét, ha az nem kizárólag a legalacsonyabb összegû ellenszolgáltatás. Nem írja elõ a Kbt., hogy azt is meg kell határozni a felhívásban, hogy az egyes szempontokhoz milyen pontszám tartozik. Ennek megfelelõen az ajánlatkérõ döntését aszerint kell elbírálni, hogy abban a nyilvánosan közzétett szempontok, azok fontossága érvényesül-e.<br>
A Döntõbizottság megállapította, hogy ajánlatkérõ által nyilvánosan közzétett szempontok fontossága döntése során nem került betartásra. Egyes értékelési szempontokat (referencia, fizetési feltételek, jótállási idõ) azonos súllyal értékelt, holott a nyilvánosan közzétett felhívásban a referencia súlya megelõzi a fizetési feltételt, a fizetési feltétel súlya pedig a jótállási idõt.<br>
A felhívásban meghatározott értékelési szempontok tekintetében az ajánlatok összehasonlítása során megállapítható, hogy az elsõ elbírálási szempontból kérelmezõ ajánlata kedvezõbb, mint a nyertes ajánlat. E tekintetben ajánlatkérõ értékelése is helyes.<br>
Ugyanakkor nem állapítható meg, hogy a nyertes ajánlata a többi értékelési szempont körében többet nyújt, mint kérelmezõé.<br>
A második értékelési szempont – szolgáltatás színvonala, szállítási határidõ, szállítási gyakoriság – tekintetében kérelmezõ ajánlatát ajánlatkérõ nem tartotta értékelhetõnek a bevizsgáló készülék elmúlt évben történõ meghibásodása és a szállítási határidõk be nem tartása miatt. A készülék meghibásodása okán ajánlatkérõ arra hivatkozik, hogy az konstrukciós hibában szenved. Ez az ajánlatkérõi érvelés teljes mértékben elfogadhatatlan. A készülék meghibásodásának oka számtalan lehet – többek között kezelõi hiba –, a jogszabály erre az esetre teszi kötelezõvé, hogy a szállító a hibát kijavítással hárítsa el. Ajánlatkérõ sem vitatta, hogy a hiba kijavítása során kérelmezõ a jogszabályoknak megfelelõen, a tõle elvárható gondossággal járt el. Ugyancsak a tõle elvárható gondossággal, a Ptk.-ban szabályozott együttmûködési kötelezettségnek megfelelõen járt el az 1997 decemberében esedékes mennyiség leszállítása során.<br>
Kérelmezõ ajánlatának második és harmadik szempont szerinti értékelése önmagában is ellentmondásos. Amíg ugyanis a második értékelési szempontból a szállítási határidõ be nem tartása és a gép meghibásodása miatt értékelhetetlennek tartotta kérelmezõ ajánlatát, addig a referencia tekintetében ugyanolyan súlyúnak értékelte, mint a nyertesét.<br>
Ajánlatkérõ egyébként maga is rögzíti az ajánlatok értékelésérõl 1998. április 27-én készült jegyzõkönyvében, hogy nem mindig a legelõnyösebb ajánlatot választották ki. A laboratóriumi reagenseknél a következõ megállapítás található: "Minden témában a legelõnyösebb ajánlatot választottuk. Akadimpex esetében és a vizeletcsíkoknál nem mindig, de szakmai szempontból ezt kérjük."<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az eljárás során megállapítható volt, hogy a 34. § (1) bekezdésében meghatározott elbírálási szempontok szerint nem a nyertes tette a legelõnyösebb ajánlatot. Az elbírálási szempontok alapján kérelmezõ ajánlata kedvezõbb, mint a nyertes ajánlat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének b) pontjában foglalt jogkörében eljárva a Kbt. 88. § (1) bekezdésének c) pontját alkalmazta jogkövetkezményként.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. június 26.<br>
<br>
Hámori András s. k.	Dr. Engler Magdolna s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>