<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5118)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-6764<br>
Fax: 155-5082<br>
Ikt.sz.: D.96/10/1998.<br>
<br>
Tárgy: a Déli Hírlap Kft. jogorvoslati kérelme az Állami Privatizációs és Vagyonkezelõ Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Déli Hírlap Kft. (3525 Miskolc, Széchenyi u. 107., képviseli: Dr. Strassburger Gyula, 3525 Miskolc, Kis-Hunyad u. 6., a továbbiakban: kérelmezõ) jogorvoslati kérelmét, amelyet az Állami Privatizációs és Vagyonkezelõ Rt. (1133 Budapest, Pozsonyi út 56.) "az ÁPV Rt. hirdetéseinek, illetve PR anyagainak a megyei lapokban történõ közzététele tárgyú" közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1998. február 25-én megjelent 8. számában nyílt eljárásra szóló felhívást tett közzé hirdetéseinek, illetve PR anyagainak 19 megyei napilapban történõ közzététele céljából.<br>
A felhívás szerint az ajánlat egy részére is lehetett ajánlatot készíteni. A felhívás 11. pontja szerint a pénzügyi, gazdasági, mûszaki alkalmasság igazolására többek között csatolni kellett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában meghatározott igazolásokat és nyilatkozatokat, ezt az alvállalkozókra is csatolni kellett abban az esetben, ha igénybevételére 15%-ot meghaladó mértékben kerül sor. Csatolni kellett továbbá az ajánlattevõ mûszaki-technikai alkalmasságának igazolását a Kbt. 44. § (2) bekezdés a), b), d) és e) pontjai szerint. Ajánlatkérõ kikötötte, hogy érvénytelen az ajánlat, ha a 11. pontban meghatározottak bármelyikét az ajánlat nem tartalmazza.<br>
Tájékoztatta ajánlatkérõ ajánlattevõket, hogy kategóriánként egy ajánlattevõvel kíván szerzõdést kötni, viszszalépés esetén a nyertest követõ legkedvezõbbel, egy ajánlattevõ továbbá több kategóriában is lehet nyertes.<br>
A felhívásra az 1998. április 7-i határidõre 5 ajánlattevõ nyújtotta be ajánlatát: Déli Hírlap Kft. (Miskolc), Axel Springer Magyarország Kft. (Tatabánya), Komáromi Nyomda és Kiadói Kft. (Komárom), Pannon Lapok Kiadói Kft. (Zalaegerszeg), Hungexpo Kft. (Budapest).<br>
Az ajánlatok bontása során ajánlatkérõ kérelmezõ ajánlatát érvénytelennek nyilvánította, és az eljárás további menetébõl kizárta. A bontásról készült közjegyzõi okirat (jegyzõkönyv) szerint a kizárás oka: az alvállalkozóként 15%-nál nagyobb arányban bevonni kívánt IRISZ Lapnyomda Kft.-rõl semmilyen igazolást nem csatoltak, továbbá a pályázó nem nyilatkozott a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>a), c), d) pontjaiban elõírt igazolások tárgyában, valamint nem csatolta iparûzésiadó-igazolását sem.<br>
Az ajánlatok bontásánál a kérelmezõ nem volt jelen, a felbontásról készült jegyzõkönyvet pedig ajánlatkérõ nem küldte meg ajánlattevõknek.<br>
Az eredményhirdetés 1998. május 6-án történt, mely szerint a nyertes ajánlattevõ 1–5. és 7–16. kategóriákban az Axel Springer, a 6. és a 17–19. kategóriában a Pannon Lapok Kft. lett. Kérelmezõ ajánlata érvénytelenné nyilvánításáról az eredményhirdetés napján értesült. Ezt követõen 1998. május 6-án kérelmezõ írásos magyarázatot kért ajánlata elutasításának indokáról. Ajánlatkérõ még ezen a napon írásban tájékoztatta kérelmezõt, a közjegyzõi okirattal egyezõen az ajánlat érvénytelenségének okairól. Kérelmezõ e választ nem fogadta el, ezért május 8-án újabb levelet küldött ajánlatkérõnek, amelyben kifogásolja az elutasítás indokait. Ajánlatkérõ május 11-i válaszában az ajánlat elutasítását megerõsítette.<br>
Kérelmezõ 1998. május 18-án ajánlata elutasítása miatt jogorvoslatért a Döntõbizottságoz fordult. Kérelmében hivatkozik arra, hogy a hasonló tárgyban korábban lefolytatott eljárásból – amelyet késõbb eredménytelennek nyilvánítottak – is kizárták. A kizárás szintén igazolások hiánya miatt történt. Ugyanakkor jogszerûtlennek tartja, hogy jelen eljárásban olyan igazolásokat is számon kérnek, amelyek hiányát az elõzõ eljárásban nem kifogásolták. Állítja továbbá, hogy a nyertesnek kihirdetett Axel Springer sem csatolta az alvállalkozók igazolását. Nevezetesen az Új Pest Megyei Hírlaptól származókat, amely egyébként sem tudott volna nemleges igazolást adni, mivel adó- és tb-tartozása is van.<br>
Ajánlatkérõ észrevételében elõadta, hogy a kért igazolással kérelmezõ nem rendelkezett, így eljárása jogszerû volt. Az Új Pest Megyei Hírlap pedig nem alvállalkozója a nyertes Axel Springernek, így arról, hogy ez utóbbinak nincs tartozása az állami szervek felé, igazolást csatolni nem kell. Alvállalkozónak pedig e hírlap azért nem tekinthetõ, mert már a közbeszerzési eljárást megelõzõen szerzõdéses viszonyban állt az Axel Springerrel. Ezen túlmenõen pedig e hírlap egyedüli megyei napilap Pest megyében, hirdetéseket pedig közzé kell tennie adótartozástól függetlenül.<br>
A Döntõbizottság megállapította, hogy a kérelem megalapozatlan.<br>
A kérelmezõ ajánlatából megállapítható ugyan, hogy az ajánlatkérõ tévesen minõsítette a helyi adó igazolásának hiánya miatt érvénytelennek az ajánlatot. Ez az adóigazolás ugyanis kérelmezõ ajánlatában fellelhetõ. Fellelhetõ ugyanakkor az a kérelmezõi nyilatkozat is, amely szerint 15%-ot meghaladó mértékben alvállalkozót vesz igénybe. Az alvállalkozóra vonatkozó 46. § szerinti igazolások és nyilatkozatok azonban az ajánlathoz nincsenek csatolva.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése úgy rendelkezik, hogy az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá. E rendelkezésbõl egyértelmû, hogy a nyilatkozatokat, igazolásokat az ajánlattevõnek kell csatolnia az alvállalkozókra vonatkozóan is. Egyértelmû az is, hogy az alvállalkozóra akkor kell nyilatkozni, illetve hatósági igazolást csatolni, ha azok a 44. § (2) bekezdésének d) pont hatálya alá esnek. Nevezetesen, ha az alvállalkozót az ajánlatkérõ 15%-ot meghaladó mértékben kívánja igénybe venni.<br>
Ugyancsak hiányoznak az ajánlatból a 46. § (1) bekezdésének a), c), d) pontjában meghatározott nyilatkozatok, úgy az alvállalkozóra, mint a kérelmezõre.<br>
A fentiekben felsorolt iratokat a jogszabály rendelkezése alapján kell az ajánlatokhoz csatolni, minden közbeszerzési eljárásban. Akkor is, ha egy korábbi eljárásban azok teljes körû meglétét az ajánlatkérõ – esetleg jogszabálysértõnek vélt módon – nem követelte meg. Így arra hivatkozni, hogy a korábbi eljárásban az ajánlatkérõ valamelyik irat hiányát nem tette kifogás tárgyává, alaptalan.<br>
Minderre tekintettel ajánlatkérõ kérelmezõ ajánlatát jogszerûen nyilvánította érvénytelennek.<br>
A Döntõbizottság megállapította, hogy a kérelem az Axel Springer ajánlatának érvénytelenségével kapcsolatban is megalapozatlan.<br>
Az Axel Springer ajánlatának 2. oldalán nyilatkozik az alvállalkozók igénybevételével kapcsolatban. E nyilatkozatot a Döntõbizottság úgy értelmezi, hogy 15%-ot meghaladó mértékben nem vesz igénybe alvállalkozókat a nyertes, ugyanis az ajánlati felhívás is és a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének d) pontja szerint is azokról az alvállalkozókról kell nyilatkozni, akiknek a részesedése a 15%-ot meghaladja. A benyújtott ajánlatból megállapítható, hogy az igénybe vett alvállalkozók részesedése külön-külön nem haladja meg ezt a mértéket. A 15%-ot meg nem haladó alvállalkozókat pedig sem a felhívás, sem a Kbt. szerint megnevezni nem kell, rájuk nézve igazolást sem kell csatolni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének b) pontjában foglalt jogkörében eljárva a Kbt. 88. (1) bekezdésének a) pontja szerint a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. június 25.<br>
<br>
Hámori András s. k.	Dr. Engler Magdolna s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>