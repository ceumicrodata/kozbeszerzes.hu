<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5113)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-6764<br>
Fax: 155-5082<br>
Ikt.sz.: D.129-133/29/1998.<br>
<br>
Tárgy: az Olivetti Hungary Kft. és a KVENTA Kft. jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Miniszterelnökség Közbeszerzési és Gazdasági Igazgatósága (1133. Budapest, Pozsonyi út 56., a továbbiakban: ajánlatkérõ) számítástechnikai eszközök beszerzésére vonatkozó közbeszerzési eljárása ellen benyújtott jogorvoslati kérelmeket, melyet az Olivetti Hungary Kft. (1115 Budapest, Tétényi út 15–17., a továbbiakban: I. r. kérelmezõ) és a KVENTA Kft. (1067 Budapest, Podmaniczky u. 37., a továbbiakban: II. r. kérelmezõ) nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1998. április 1-i Közbeszerzési Értesítõben 1702. szám alatt nyílt eljárásra vonatkozó ajánlati felhívást tett közzé számítástechnikai eszközök beszerzésére.<br>
A szerzõdés meghatározása, amire ajánlatot kérnek: 240/1996. (XII. 27.) Korm. rendelet mellékletében dokumentációban meghatározott részteljesítésenként csoportosított állami normatívák szerinti funkciókat lehetõségeket biztosító számítástechnikai eszközökkel történõ ellátására, valamint kapcsolódó szolgáltatások teljesítésére.<br>
Az ajánlati felhívás 2. számú pontjában ajánlatkérõ részletesen elõírta az egyes részteljesítésekre vonatkozó állami normatívákat.<br>
A felhívás 3. c) pontjában elõírta, hogy részteljesítésenként részajánlatok megtétele megengedett, továbbá a 4. pontban a teljesítés határidejeként 1998. július 1-tõl 1999. december 31-ig folyamatos szállítási határidõt jelölt meg a keretszerzõdés szerint. Az ajánlattétel nyelvére vonatkozóan a 6. e) pont úgy rendelkezik, hogy annak nyelve magyar, az ajánlattevõ mellékletként eredeti nyelven is, (angol, német) csatolhatja az ajánlott termék mûszaki adatlapjait. A felhívás 11. pontjában az ajánlattevõk pénzügyi, gazdasági, mûszaki alkalmassága igazolására kért adatok és tények körében elõírta, hogy az ajánlattevõknek nyilatkozni kell az 1996. és 1997. évi hazai forgalmukról, amelynek el kell érnie az évenkénti 2000 eladott licence mennyiséget, vagy 500 millió forintos forgalmat a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja értelmében.<br>
A felhívás 13. pontjában az ajánlatok elbírálásának szempontjaként az ajánlatkérõ az ajánlatokat a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésében foglaltak szerint az összességében legelõnyösebb ajánlat szempontja alapján bírálja el. Az ajánlatok elbírálásának szempontjai csökkenõ fontossági sorrendben:<br>
<br>
1. a dokumentáció specifikációjának megfelelõ, ajánlott termékért kért ellenszolgáltatás összege, 40%-ban veszi figyelembe,<br>
<br>
2. az ajánlott termék tartalma, 35%-ban veszi figyelembe,<br>
<br>
3. az árkövetést, speciális pénzügyi konstrukciót is tartalmazó ellátási ajánlat, 15%-ban veszi figyelembe,<br>
<br>
4. az ajánlattevõ gazdasági, mûszaki alkalmassága és referenciái, 10%-ban veszi figyelembe.<br>
A felhívás 14. pontjában rögzíti ajánlatkérõ, hogy többváltozatú ajánlatot nem lehet tenni.<br>
A felhívás 15.2. pontjában az ajánlatok elbírálási határidejeként legkésõbb az ajánlatok felbontását követõ 30. napot jelölte meg ajánlatkérõ. Ugyanezen pontban rögzíti, hogy a nyertes ajánlattevõvel az eredményhirdetést követõ 30 napon belül köt szerzõdést. Továbbá azt is rögzíti, hogy valamely részteljesítés nyertesének visszalépése esetén az eljárás eredményének kihirdetésekor a következõ legkedvezõbb ajánlatot tevõnek minõsített ajánlattevõvel kötheti meg a szerzõdést.<br>
Az ajánlattételi határidõ 1998. május 12. volt, amikor is az ajánlatok bontása megtörtént. Az 1.1 részteljesítésre összesen 15 ajánlat érkezett, az 1.2 részteljesítésre 14 ajánlat, a 2.1. részteljesítésre 15 ajánlat, a 2.2-re 15 ajánlat, a 3.1 és 3.2 részteljesítésekre összesen 15 ajánlat érkezett.<br>
Az eredményhirdetésre 1998. június 11-én került sor, ahol az egyes részteljesítések körében a következõ ajánlattevõket hirdette ki ajánlatkérõ nyertesként. Az 1.1 részteljesítés vonatkozásában az Albacomp Rt.-t, akinek az ajánlatott terméke az Activa PC volt, az 1.2 részteljesítésben a Szinva Net Kft.-t, aki a Packard Bell Platinium géppel nyert, a 2.1 részteljesítésben a Bull Magyarország Kft.-t, aki a Z Station LX3 jelû géppel nyert, a 2.2 részteljesítésben a Selectrade Kft.-t, aki az Acer Power T5234 MT/32 géppel nyert, a 3.1 részteljesítésben a Montana Rt. a Compaq Proliant szerverrel, a 3.2 részteljesítésben a Siemens Rt. a Primery szerverrel nyert.<br>
Az ajánlatok felbontásakor kérelmezõk ajánlatának érvénytelenné nyilvánítására nem került sor. Az ajánlatok értékelése során állapított meg ajánlatkérõ olyan hiányosságokat, amelyek alapján a további értékelésbõl már kizárta kérelmezõk ajánlatát. Az eredményhirdetéskor, június 11-én a megjelent ajánlattevõkkel közölte, hogy mely ajánlatok nyertek helyezést, egyben szóban jelezte, hogy minden ajánlattevõnek az eredményhirdetést követõen azonnal, de késõbb is további információkat szolgáltat, amennyiben azt igénylik.<br>
A törvényes határidõn belül 1998. június 15-én az Olivetti Hungary Kft. jogorvoslati kérelmet nyújtott be a Döntõbizottsághoz. Kérelmében sérelmezte, hogy az ajánlatkérõ a végsõ értékelésbe az ajánlatát nem vonta be, azt az eredményhirdetés napján szóban közölt indokok alapján érvénytelennek tekintette. Állítása szerint ajánlata nem volt érvénytelen, továbbá az értékelési szempontok szerint elõnyösebb is, mint a nyertesnek kihirdetett ajánlat. Sérelmezte azt is, hogy az ajánlatok érvénytelenségének megállapításakor ezt a tényt ajánlatkérõ vele nem közölte, így jogorvoslati igényét megfelelõ idõben, még a szerzõdés megkötése elõtt érvényesíteni nem tudta.<br>
Indokolásában elõadta, hogy az ajánlatkérõ bíráló bizottsági jegyzõkönyveivel ellentétben ajánlatuk megfelelt a kiírás feltételeinek a három év helyszíni garanciát megajánlották, nem helytálló a bíráló bizottság azon megállapítása, hogy csak 1 év helyszíni + 2 év telephelyi garanciát ajánlottak. Ajánlatuk tartalmazza azt a nyilatkozatot, hogy az állami normatívában meghatározott feltételeket vállalják. Ezen túlmenõen az OEM szoftver vonatkozásában is az elõírásoknak megfelelõen tették meg ajánlatukat. Ugyanígy a szerverek részteljesítési kategóriáiban, tehát a 3.1, 3.2 részteljesítések vonatkozásában is az elõírásoknak megfelelõen tették meg ajánlatukat, tehát normatíva szerint elfogadták a 3 év helyszíni garanciát.<br>
Kérték a jogsértés megállapítását, az ajánlatuk érvénytelenítésére vonatkozó, illetve az ajánlatkérõ eljárást lezáró döntésének megsemmisítését.<br>
Ugyanezen eljárásra vonatkozóan a Kventa Kft. 1998. június 19-én nyújtott be jogorvoslati kérelmet a Döntõbizottsághoz. Kérelmükben sérelmezik, hogy ajánlatkérõ formailag ugyan nem zárta ki ajánlatukat az eljárásból, tartalmilag azonban azt nem értékelte, érvénytelenségre hivatkozva. Állításuk szerint ajánlatkérõ értékelõ algoritmusa olyan követelményeket is tartalmazott – PC kategóriában a nyílt szoftver megajánlásának szükségessége – amelyre az ajánlati felhívás szerint kötelezõen nem kellett ajánlatot tenni. Ennek bizonyítására hivatkozott a dokumentáció 38. oldal 14. pontjára, továbbá a 13. oldal 9. rovatára, amely csak értékelési többletként tartalmazza a nyílt szoftver-t. Vitatta azt is, hogy az alaplap tekintetében alternatív ajánlatot tettek. Fentiek miatt, miután ajánlatkérõ kellõ jogalap nélkül nyilvánította tartalmilag ajánlatukat érvénytelennek, kérték az erre vonatkozó, valamint az eljárást lezáró döntés megsemmisítését.<br>
Ajánlatkérõ a jogorvoslati kérelmek elutasítását kérte megalapozatlanság címén. Álláspontjuk szerint a Kbt. szabályai szerint jártak el az ajánlatok értékelése során. A Kbt. szerint ajánlatkérõ az eljárás eredményének kihirdetésekor csak a nyertesekre vonatkozó döntését köteles közölni, az érvénytelen ajánlatokra vonatkozó döntésrõl csak a Kbt. 7. sz. melléklet szerinti tájékoztatót kell elkészíteni. Kérelmezõk ajánlata érvénytelen volt, ezt a tényt már az ajánlatok értékelése során írásban rögzítették. Az Olivetti Hungary Kft. nem ajánlott meg 3 éves helyszíni garanciát, annak ellenére, hogy ez az állami normatíva és a dokumentáció szerint is kötelezõ volt. Kérelmezõ által e körben tett nyilatkozat nem értékelhetõ.<br>
Az OEM szoftverek vonatkozásában az ajánlati dokumentáció 11. oldalán szereplõ elõírásnak az ajánlat nem tett eleget, nevezetesen az ajánlat nem tartalmazott kifejezetten az árban foglalt OEM szoftvert, sem pedig a vevõ tulajdonában lévõ felhasználói szoftver telepítésére vonatkozó költségutalást. A megajánlott M7000 gépcsalád esetén utalást tesz az ún. pre-loaded szoftverre, ez azonban nem azonos az OEM szoftverrel, mivel az OEM szoftver az árba beleértendõ, míg a szoftver pre-loaded változata esetén nincs tisztázva az ajánlatban, hogy ki fizeti az elõre telepített szoftver költségét.<br>
A KVENTA Kft. ajánlata ugyancsak érvénytelen volt. Az érvénytelenséget elsõdlegesen az alapozza meg, hogy a PC kategóriában nem ajánlott meg nyílt kezelésû szoftvert.<br>
További indok az, hogy az alaplapot eltérõ típus számmal, eltérõ mûszaki tartalommal ajánlotta meg ajánlattevõ, az ajánlat tehát a felhívás tilalma ellenére alternatív volt. Érvénytelen volt az ajánlat az alaplaphoz megajánlott hálózati kártya meg nem felelõsége miatt is.<br>
A Döntõbizottság megállapította, hogy a jogorvoslati kérelmek megalapozatlanok.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlati felhívásban és dokumentációban foglalt feltételeknek megfelelõen tette az elbírálási szempontok szerinti legelõnyösebb ajánlatot.<br>
E rendelkezésbõl megállapítható, hogy az eljárás nyertese az az ajánlat lehet, amely két együttes feltételnek eleget tesz: 1. az ajánlat megfelel a felhívásban és a dokumentációban foglalt feltételeknek tartalmi és formai szempontból, azaz érvényes, 2. az elbírálási szempontok alapján a legelõnyösebb. A felhívásnak és a dokumentációnak meg nem felelõ – érvénytelen – ajánlat önmagában is kizárja a nyertességet, az elbírálási szempontok szerint összehasonlítani, értékelni csak az érvényes ajánlatokat kell és lehet. Ily módon az eljárást lezáró döntés megsemmisítésének csak akkor lehet helye, ha az ajánlatkérõ valamennyi érvényes ajánlatot nem vont be az értékelésbe. Csak ebben az esetben lehet kötelezni ajánlatkérõt az ajánlatok ismételt értékelésére.<br>
Minderre tekintettel a Döntõbizottságnak elsõdlegesen abban a kérdésben kellett állást foglalnia, hogy az ajánlatok érvényesek-e.<br>
A Döntõbizottság a rendelkezésre álló iratanyag és a tárgyaláson elhangzottak alapján megállapította, hogy kérelmezõk ajánlata érvénytelen.<br>
Az ajánlati felhívás 2. b) pontja szerint a beszerzés tárgya a 240/1996. (XII. 27.) Korm. rendelet mellékletében (állami normatíva) és a dokumentációban meghatározott feltételek szerinti számítástechnikai eszközök beszerzése és kapcsolódó szolgáltatások teljesítése. Az ajánlati felhívás ezt követõen az állami normatíva több kódszáma alá tartozó termék szállítására kér ajánlatot akár részteljesítésként is.<br>
A jótállással – vagy az ajánlatkérõ szóhasználatával helyszíni garanciával – kapcsolatos követelményeket az állami normatíva kódszámonként határozza meg, az egyes kódszámok alá tartozó termékek esetében eltérõ követelményeket támasztva. PC és szerver esetében 3 év helyszíni, más esetekben csak 2 vagy 1 év helyszíni garancia.<br>
A hivatkozott állami normatíva Gazdasági követelmények között a PC 1-3 kategóriában feltételként rögzíti a következõket: " 3 éves helyszíni garancia, 8 éves alkatrészellátás, az eszköz telepítési helyének 80 km-es körzetében szervizszolgáltatás."<br>
A dokumentáció az egyes részteljesítésekre vonatkozó általános elõírások között (12. oldal) kiköti, hogy "az ajánlott eszköznek 3 éves gyártói (helyszíni) jótállással és 8 éves alkatrészellátással kell rendelkeznie ("F" jelû melléklet).<br>
Az ajánlat a jótállás (garancia) körében értékelhetõ – I. r. kérelmezõ által is hivatkozott – nyilatkozatot az ajánlati levélben, továbbá az F mellékletben tartalmaz. Ezen túlmenõen ajánlatkérõ hivatkozik a termékismertetõben rögzített garanciavállalásra, amelyet azonban kérelmezõ nem tekint szerzõdéses nyilatkozatnak.<br>
Az ajánlati levélben II. r. kérelmezõ nyilatkozik, hogy az ajánlati felhívásban és a dokumentációban foglalt – feltételeket tudomásul vették. A dokumentációban közölt szerzõdési feltételeket elfogadják, kötelezettséget vállalnak az abban foglalt kikötések maradéktalan teljesítésére.<br>
Az F jelû mellékletekben a gyártók tettek nyilatkozatot a PC-re és a szerverre 3 éves, a tápegységekre 2 éves, a nyomtatókra pedig 1 éves jótállást vállalva.<br>
A termékismertetõben az M3000 és M7000 típusú PC-re vonatkozóan garanciaként 3 év 1 év helyszíni és 2 év szerviz került feltüntetésre.<br>
E nyilatkozatokat formai és tartalmi szempontból megvizsgálva megállapítható, hogy ajánlatkérõ joggal jutott arra a következtetésre, hogy a fent említett termékek esetében a garanciavállalás nem megfelelõ. A termékismertetõben a garanciára vonatkozó nyilatkozat az ajánlattevõ saját nyilatkozataként értékelhetõ. Abból nem állapítható meg, hogy az a gyártó általánosan alkalmazott szerzõdéses feltétele és az jelen esetben az F jelû mellékletben tett eltérõ gyártói nyilatkozat miatt nem fog érvényesülni. Mindezek alapján az ajánlati nyilatkozatból az a következtetés vonható le, hogy a gyártó vállalja ugyan a 3 éves helyszíni garanciát az ajánlattevõ azonban nem. Az ajánlati feltételek szerint azonban mind a gyártónak, mind az ajánlattevõnek 3 éves helyszíni garanciát kellett vállalnia a PC-re és a szerverre egyaránt.<br>
Az ajánlati levélben, illetve a termékismertetõ címet viselõ ajánlati részben foglalt ajánlattevõi nyilatkozat pedig egymással az általános és a különös viszonyában áll. Azaz csak akkor tekinthetõ valamennyi – a dokumentációban meghatározott – szerzõdéses feltétel elfogadottnak az ajánlati levél alapján, ha az egyes szerzõdéses feltételek tekintetében az ajánlat más részében ettõl eltérõ nyilatkozatot nem tesznek.<br>
Ez utóbbi ajánlattevõi nyilatkozat azonban úgy értelmezhetõ, hogy az általánostól eltérõ nyilatkozatot tett I. r. kérelmezõ.<br>
Mindezeken túlmenõen az ajánlat több helyütt, elszórva tartalmaz a garanciával kapcsolatos nyilatkozatot, hol 1, hol 2, hol 3 évben feltüntetve. Ezekbõl a nyilatkozatokból csak azok összerendezgetése után állapítható meg, hogy kitõl – gyártó, ajánlattevõ – származnak, pontosan mely termékre vonatkoznak.<br>
Az I. r. kérelmezõ azonban nem igényelheti, hogy az ajánlatot elbíráló a szétszórtan elheverõ adatokat az egyes termékek tekintetében összerendezze, vagy az azonosításhoz szakértõt vegyen igénybe. Az ajánlat pontos, egyértelmû elkészítése ugyanis az ajánlattevõ feladata és felelõssége. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. A kifejezett nyilatkozatot a Kbt. nyilvánvalóan azért követeli meg, hogy az ajánlatból félreérthetetlenül, az adatok különösebb átrendezése nélkül megállapítható legyen az, hogy ajánlattevõ milyen kötelezettségeket vállal.<br>
I. r. kérelmezõ ajánlata e követelménynek nem tesz eleget, erre tekintettel ajánlatkérõ jogszerûen állapította meg a teljes – nemcsak az egyes részteljesítésekre – vonatkozó ajánlat érvénytelenségét.<br>
A Döntõbizottság a II. r. kérelmezõ ajánlatának vizsgálata körében megállapította, hogy az általa megajánlott Optima, illetve Optima Plus PC gépekre ajánlattevõ megfelelõ ISO 9002 gyártói, minõségi tanúsítvánnyal rendelkezik, azonban a számítógép fõbb operációs rendszereinek tanúsítására a dokumentációban (38. oldal 13. pont) kötelezõen elõírt Microsoft vagy Novell szoftver kompatibilitási igazolások hiányoznak. Ugyanis II. r. kérelmezõ az ajánlatába csak a Microsoft által a bevizsgáló szoftver futtatási eredményérõl kiadott igazolást csatolta be, magát a Microsoft bevizsgálási tanúsítványt nem.<br>
A szoftver futtatási eredmény – még ha az pozitív is – azonban nem tanúsítvány, nem pótolja a bevizsgálási tanúsítványt. (ld. Ajánlat II. kötet 72. oldalt követõ igazolások.)<br>
Ezen túlmenõen az ajánlati dokumentáció 39. oldalán szereplõ 17. pontnak sem tett teljeskörûen eleget kérelmezõ ajánlata, mivel ajánlattevõnek önálló Web elérhetõséggel kell rendelkeznie, és ezen az önálló Weben aktuális termékinformációnak kell lennie. A megajánlott termékekkel kapcsolatosan azaz az Optima, illetve Optima Plus számítógépekre vonatkozóan azonban semmiféle információt nem lehet találni az Internet megfelelõ Web oldalain. Fentiekre tekintettel a PC kategóriákban, tehát az 1.1, 1.2, 2.1 és 2.2 részteljesítések vonatkozásában II. r. kérelmezõ ajánlata érvénytelen volt, azt jogszerûen zárta ki az értékelés további szakaszából ajánlatkérõ.<br>
Erre tekintettel a Döntõbizottság a továbbiakban már nem vizsgálta, hogy egyébként II. r. kérelmezõ ajánlata alternatív volt-e az alaplapok tekintetében, továbbá, hogy az a nyílt menedzselésû szoftver szempontjából érvényes volt-e.<br>
Megalapozatlan a jogorvoslati kérelem az ajánlatok érvénytelenné nyilvánítására vonatkozó tájékoztatási kötelezettség tekintetében is. A <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. § </a>szerint az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie. Az ajánlatok érvénytelenné nyilvánítására vonatkozó jegyzõkönyv tartalmi elemeit a Kbt. nem írja elõ. Továbbá azt sem írja elõ, hogy az ajánlat érvénytelenítésének megállapításakor e jegyzõkönyvvel egyidejûleg kell az érvénytelenségrõl az ajánlatkérõnek tájékoztatást adnia. Az eljárás eredményének kihirdetésére vonatkozó rendelkezéseket a Kbt. 61–64. § szabályozza. A 61. § (1) bekezdése szerint az ajánlatok elbírálására vonatkozó döntést nyilvánosan kell kihirdetni. E döntések körébe nyilvánvalóan nem csak a nyertesekre vonatkozó döntés tartozik, hanem az eljárás során az eredményt érintõ más döntések, így az érvénytelenné nyilvánításra vonatkozó döntés is. Az eljárás során megállapítható volt, hogy az ajánlatkérõ a szóbeli kihirdetésen, amelyen kérelmezõk is jelen voltak, csak a helyezettekre vonatkozó döntéseket közölte önként, ugyanakkor lehetõséget biztosított arra, hogy minden ajánlattal kapcsolatos döntésérõl akár azonnal is tájékoztatást ad, a bíráló bizottsági jegyzõkönyvekbe való betekintés utján.<br>
Kérelmezõk élve ezzel a lehetõséggel az eredményhirdetés napján tájékoztatást kaptak az ajánlatukra vonatkozó döntésrõl.<br>
Az iratokból az is megállapítható, hogy az ajánlatkérõ írásban rögzítette az értékelés folyamán, hogy mely ajánlatot mikor és milyen okból nyilvánított érvénytelennek.<br>
Minderre tekintettel megállapítható, hogy a Kbt. rendelkezései e körben sem sérültek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmeket elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 20.<br>
<br>
Divinyi József s. k.	Dr. Bíró László s. k.<br>
közbeszerzési biztos	közbszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>