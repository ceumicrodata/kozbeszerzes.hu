<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4929)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-6764<br>
Fax: 155-5082<br>
Ikt.sz.: D.100/24/1998.<br>
<br>
Tárgy: az Eüber Vállalkozó Szervezõ és Tanácsadó Kft., a Kreatív 2000 Kft., a Veszprémber Rt. és a Nomber Kft. jogorvoslati kérelme Pásztó Város Önkormányzat közbeszerzési eljárása ellen.<br>
<br>
A Közbeszerzések Tanácsa Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében:<br>
az Eüber Vállalkozó Szervezõ és Tanácsadó Kft. (1021 Budapest, Hûvösvölgyi út 116., képviseli: Halmosné Dr. Kubala Mária ügyvéd, 1133 Budapest, Tisza u. 5.) I. rendû, a Kreatív 2000 Kft. (1024 Budapest, Retek u. 26.) II. rendû, a Veszprémber Rt.. (8200 Veszprém, Radnóti tér 2/A, képviseli: Takácsné Dr. Kovács Éva ügyvéd, 8200 Veszprém, Radnóti tér 2/A) III. rendû és a NOMBER Mérnöki, Szervezõ és Beruházó Kft. (3100 Salgótarján, Bajcsy-Zs. u. 16–18.) IV. rendû kérelmezõk jogorvoslati kérelme alapján, melyet Pásztó Város Önkormányzata (3060 Pásztó, Kölcsey F. u. 35.) 6890 m2 alapterületû városi kórház rekonstrukció kivitelezésének lebonyolításával kapcsolatos közbeszerzési eljárása ellen nyújtottak be, meghozta az alábbi<br>
<br>
HATÁROZAT-ot:<br>
<br>
II. és IV. rendû kérelmezõk kérelmét elutasítja.<br>
I. és III. rendû kérelmezõk kérelme alapján:<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontját és az 53. § (2) bekezdését, ezért ajánlatkérõ I. és III. rendû kérelmezõ ajánlatának érvénytelenné nyilvánítására vonatkozó döntését megsemmisíti.<br>
Megállapítja, hogy ajánlatkérõ azzal, hogy a MULTIMED Kft. ajánlatát nem nyilvánította érvénytelennek, megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontját.<br>
Felhívja az ajánlatkérõt, hogy a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján a MULTIMED Kft. ajánlatát az eljárás további szakaszából zárja ki.<br>
III. rendû kérelmezõ kérelmét egyebekben – a KOR-TEX Kft. ajánlatának érvénytelenségével kapcsolatban elutasítja.<br>
A Döntõbizottság kötelezi az ajánlatkérõt, hogy a határozat kézhezvételétõl számított 15 napon belül I. és III. rendû kérelmezõk részére 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. április 8-án nyílt eljárásról szóló ajánlati felhívást tett közzé. E szerint az elvégzendõ feladat a címzett támogatásból megvalósuló 6890 m2 hasznos alapterületû városi kórház rekonstrukció kivitelezési munkáinak vállalkozásba adásával, a megvalósulás irányításával, ellenõrzésével kapcsolatos lebonyolítási tevékenység ellátása. Az ajánlati felhívásban meghatározott feladat részletezése a közreadott ajánlati dokumentációban történt. A részletezés szerint ötszintes, magas tetõs, 5910 m2 alapterületû, 22 000 légm3-es új fõépület megépítését, továbbá a meglévõ épület egy részének átalakítását – boncterem kialakítását –, egy háromszintes meglévõ épület felújítását, meglévõ földszintes épület bõvítését, transzformátorház építését, meglévõ épület elbontását, a szükséges belsõ közmûhálózat kiépítését, utak kiépítését, tereprendezés megvalósítását tervezi ajánlatkérõ.<br>
A rekonstrukció megvalósításának elõkészítése során ajánlatkérõ a következõ tereket, tanulmányokat készíttette el: a MULTIMED Kft. és a Mûvek Kft. 1997-ben közösen készítette el az "Átvilágítás és a rekonstrukció orvosszakmai programja" címû tanulmányt; és kidolgozta a kisvárosi kórház modelljét, a MULTIMED Kft. 1997-ben elkészítette a létesítmény építési engedélyezési tervét, amely alapján a rekonstrukció megvalósítására hatósági engedélyt kapott ajánlatkérõ.<br>
A rekonstrukció megvalósításával kapcsolatos bonyolítói feladatokat ajánlatkérõ megbízott igénybevételével tervezi ellátni. Az ajánlati felhívás szerint ajánlatkérõ e lebonyolítási munkákra – mint szolgáltatásra – tette közzé ajánlati felhívását.<br>
A lebonyolító feladatát is meghatározta az ajánlatkérõ dokumentációjának IV. fejezetében. A lebonyolító feladata a kivitelezés elõkészítése (közbeszerzési eljárások lefolytatása), a megvalósítás koordinálása, ellenõrzés, minõség-felügyelet, átadás-átvételi eljárások lefolytatása, stb.<br>
Az ajánlattevõk pénzügyi, gazdasági és mûszaki alkalmasságának igazolásának módjaival kapcsolatban rendelkezést tartalmazott mind az ajánlati felhívás, mind a dokumentáció. A pénzügy alkalmasság igazolására kérte az ajánlati felhívás 11. pontja az alábbiakat: a) pénzintézettõl származó nyilatkozatot a bankszámla vezetése, a fizetési kötelezettség teljesítése, a sorban állás tekintetében, b) a cégbíróságtól származó, az ajánlattevõ jelenlegi állapota szerinti, a bontás idõpontját megelõzõ 30 napnál nem régebbi, eredeti, vagy hitelesített cégkivonatot, eredeti vagy hitelesített aláírási címpéldányt és az alapító okirat másolatát.<br>
A céges dokumentumokról – pénzügyi, gazdasági alkalmasság – az Útmutató 5.8. pontja rendelkezett. E szerint csatolni kellett 30 napnál nem régebbi cégkivonatot, aláírási címpéldányt, az elmúlt 3 év mérlegbeszámolóját, kiegészítõ mellékletekkel, és ha kötelezõ volt, könyvvizsgálói jelentéssel. Az Útmutató 6. d) pontja az ajánlat érvényességének alaki kellékei körében rendelkezett a pénzügyi, gazdasági alkalmasság igazolásáról a következõképpen: "az ajánlattevõ képviseletében aláíróként eljáró személyek cégjegyzéki jogosultságának igazolására az ajánlathoz mellékelni kell a jogosultságot igazoló cégkivonatot. Ha az ajánlattevõ bejegyzése még nem történt meg, a cégjegyzési jogot megállapító társasági okirat eredeti példányát, valamint az ajánlattételi határidõt legfeljebb 30 nappal megelõzõen kelt közokiratokba foglalt aláírási címpéldányt. Ha az aláíró ügyvédi vagy más meghatalmazás alapján jár el, akkor az közokiratba vagy teljes bizonyító erejû magánokiratba foglalt meghatalmazás eredeti példányát kell az ajánlathoz mellékelni."<br>
A dokumentáció 15. d) pontja szerint az ajánlatokat a cégjegyzésre jogosultak által cégszerûen aláírva, valamint az elõírt igazolásokat, nyilatkozatokat 4 példányban kell benyújtani.<br>
A mûszaki alkalmasságot a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a)–e) pontjai szerint kérte igazolni.<br>
Ajánlatkérõhöz a benyújtandó iratokkal kapcsolatban írásban kérdés is érkezett. Ezek között a negyedik kérdés az alábbi: "A cégjegyzési jogosultság az 5.8. pont vagy az 5.9. pont szerint mellékelendõ hitelesített aláírási címpéldány csatolásával történjen?" Válasz: "Az 5.8. pont szerintivel." A mellékletekkel kapcsolatban a hatodik kérdésre adott válasz szerint minden mellékletbõl egy eredeti példányt kell benyújtani és három fénymásolatot.<br>
A felhívás 8. pontja szerint az ajánlattevõk 2 millió forint összegû ajánlati biztosítékot kötelesek az ajánlatkérõ letéti számlájára a bontás idõpontjáig befizetni, mely letétnek minõsül. A dokumentáció 15. pontjának f) pontja szerint pedig ajánlatot csak az tehet, aki befizette az ajánlati biztosítékot.<br>
A felhívásra nyolc ajánlattevõ nyújtott be ajánlatot, amelyek bontására 1998. május 19-én került sor. Az ajánlatkérõ a nyolc ajánlattevõ közül négyet az eljárás folyamán kizárt ajánlatok érvénytelenségére hivatkozva. Kizárta az eljárásból az Eüber Kft.-t (I. rendû kérelmezõ) arra hivatkozással, hogy az ajánlatához nem csatolta az alapító okiratát. A Kreatív 2000 Kft.-t (II. rendû kérelmezõt) az alapító okirat hiánya, illetve az aláírási címpéldány másolatban való csatolása miatt. Ugyancsak érvénytelenség miatt kizárta a Veszprémber Rt.-t (III. rendû kérelmezõ) alapító okirat hiánya miatt, illetve a Nomber Kft.-t (IV. rendû kérelmezõ), mert az ajánlati biztosítékot nem fizette meg.<br>
Mind a négy kizárt ajánlattevõ a Döntõbizottsághoz a törvényes határidõn belül jogorvoslati kérelmet nyújtott be.<br>
Kérelmezõk ajánlatuk érvénytelenségére vonatkozó ajánlatkérõi döntés megsemmisítését és az eljárásba történõ bevonásukra vonatkozó utasítást kérték.<br>
I. és III. rendû kérelmezõ állítása szerint az alapító okiratot csatolni nem kellett, az ajánlati felhívás 11. b) a dokumentáció 5.8 és 6. d) pontjának együttes értelmezésébõl megállapítható, hogy csak bizonyos feltételek esetére kérte az alapító okirat csatolását. Ezen túlmenõen egyrészrõl jogszerûtlenül kérte az alapító okiratot, mert a pénzügy alkalmasság igazolására a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>ezen irat bekérését nem teszi lehetõvé, másrészrõl szükségtelen is ezen irat rendelkezésre bocsátása, mivel a cégekkel kapcsolatos adatokat hitelesen a cégkivonat tartalmazza. hivatkozott arra is, hogy alapító okiratot csatolni egyébként sem tudott volna a társaság formája miatt.<br>
II. rendû kérelmezõ elismeri, hogy az alapító okiratot nem, míg az aláírási címpéldányt másolatban csatolta. Hivatkozik azonban arra, hogy vállalta ajánlatában mindkettõnek záros határidõn belüli pótlását. Hivatkozott továbbá arra is, hogy az alapító okirat csatolásáról a dokumentáció egyébként sem rendelkezett, továbbá, hogy azt a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése alapján jogszerûen tõle nem is kérheti.<br>
IV. rendû kérelmezõ állítása szerint a biztosítékot alvállalkozója útján megfizette. Ajánlatának 49. oldalán az alvállalkozó egyértelmû nyilatkozatot tett arról, hogy teljes anyagi erejével, technikai eszközeivel, szakembereivel hozzájárul a beruházás megvalósításához. Állítása szerint ez a nyilatkozat kellõ felhatalmazást ad arra az ajánlatkérõnek, hogy kérelmezõ ajánlatának visszavonása esetére az alvállalkozó által befizetett biztosítékot jogszerûen visszatarthassa.<br>
I. és III. rendû kérelmezõ sérelmezte, hogy összeférhetetlenség miatt a MULTIMED Kft.-t a közbeszerzési eljárásból ajánlatkérõ nem zárta ki. Állításuk szerint a MULTIMED Kft.-t az eljárásban résztvevõ személynek kell tekinteni, figyelemmel arra, hogy a megvalósítandó rekonstrukció jóváhagyott engedélyezési terveit, illetve az orvosszakmai programot jelen közbeszerzési eljárást megelõzõen e cég készítette. Állításuk szerint a jelen ajánlati dokumentáció csak ezen dokumentumok mûszaki tartalmára alapítottan volt elkészíthetõ, így a dokumentáció készítésében résztvevõkké váltak. Egyébként pedig ennek körében olyan többlet információkhoz jutottak, amelyek következtében elõnyösebb helyzetbõl tudnak ajánlatot tenni.<br>
Ajánlatkérõ a jogorvoslati kérelmek megalapozatlanság címén történõ elutasítását kéri. Hivatkozik a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésére, amely kimondja, hogy az ajánlatokat azok beadásáig lehet módosítani. Erre tekintettel nem tehették lehetõvé, hogy bizonyos fajta hiányok – II. rendû kérelmezõ pótlására lehetõséget biztosítsanak. Állítása szerint az ajánlati felhívás, illetõleg a dokumentáció hivatkozott rendelkezéseibõl egyértelmûen megállapítható, hogy az alapító okiratot csatolni kellett. Amennyiben e rendelkezések mégsem voltak egyértelmûek, a Kbt. 38. § (1) bekezdésében biztosított lehetõséggel élve e körülményt tisztázni kellett volna. Miután a felhívásban foglalt rendelkezési egyértelmûek voltak, az érvénytelenséget meg kellett állapítaniuk, a Kbt. 52. § (1) bekezdés c), d) pontjai alapján. A IV. rendû kérelmezõ az ajánlati biztosítékot saját nevében nem fizette meg. Az alvállalkozó saját nevében a biztosítékot joghatályosan megfizetni nem tudja.<br>
A MULTIMED Kft. összeférhetetlenségével kapcsolatban hivatkozott arra, hogy e Kft kizárólag a jogerõs építési engedély alapját képezõ terveket készítette el. Jelen közbeszerzési eljárás ajánlati felhívásához és dokumentációjához semmilyen segítséget nem adott. Azt az orvosszakmai anyagot pedig, amelyet a címzett támogatás elnyeréséhez készítettek, nem a hivatkozott Kft., hanem a MÛVEK Kft. készítette.<br>
A jogerõs építési engedély alapját képezõ terveknek semmilyen hatása nem lesz a késõbbiek során a nyertes által végzendõ munkára.<br>
A Döntõbizottság megállapította, hogy a II. és IV. rendû kérelmek megalapozatlanok.<br>
II. rendû kérelmezõ maga is elismeri, hogy az alapító okiratot nem, az aláírási címpéldányt pedig eredetiben nem csatolta. Az ajánlati felhívás 11. b) pontjából egyértelmûen megállapítható - ennek ellentmondó rendelkezést a dokumentáció sem tartalmaz – hogy az aláírási címpéldányt eredetiben az ajánlathoz csatolni kellett. Az ajánlat ugyanis, mint a szerzõdéses feltételek elfogadására vonatkozó írásos nyilatkozat, csak az arra jogosulttól származhat. Ennek megfelelõen rendelkezett a dokumentáció 15. d) pontja, hogy az ajánlatokat a cégjegyzésre jogosultak által cégszerûen aláírva kell benyújtani. Ennek hitelt érdemlõ megállapítása pedig csak úgy lehetséges, ha a nyilatkozattételi (aláírási) jogosultságot megfelelõ módon – eredeti aláírási címpéldánnyal – igazolják, különös tekintettel arra is, hogy kérelmezõ cégkivonata – az elõírással ellentétben – nem a bíróságtól, hanem az IM Cégnyilvántartási és Céginformációs Szolgálatától származik.<br>
II. rendû kérelmezõ az ajánlati felhívás (dokumentáció) hivatkozott pontjainak nem tett eleget, ezért ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen.<br>
IV. rendû kérelmezõ sem vitatja, hogy az ajánlati biztosítékot nem fizette meg. A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése szerint az ajánlatkérõ az eljárásban való részvételt ajánlati biztosíték adásához kötheti, amit az ajánlattevõnek az ajánlati felhívásban meghatározott idõpontig, az ott megjelölt módon és mértékben kell az ajánlatkérõ rendelkezésére bocsátani. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.<br>
Ajánlatkérõ felhívásának 8. pontjában egyértelmûen rendelkezett arról, hogy az ajánlattevõ köteles az ajánlati biztosítékot megfizetni, és a dokumentáció 15. pontjában azt is egyértelmûen rögzítette, hogy ajánlattevõnek csak azt tekinti, aki befizette az ajánlati biztosítékot.<br>
A vitatott közbeszerzési eljárás ajánlattevõje IV. rendû kérelmezõ, az általa igénybe venni kívánt alvállalkozó nem minõsül ajánlattevõnek. Így az alvállalkozó által, saját nevében eszközölt biztosítéknyújtás nem válthatja ki az ajánlattevõ ezirányú kötelezettségét. A biztosíték célja, garanciát nyújtani arra, hogy az ajánlattevõ az ajánlati kötöttség ideje alatt ajánlatát ne vonhassa vissza kellõ alap nélkül.<br>
Az ajánlat visszavonására kizárólag az ajánlattevõ jogosult, így érthetõ módon neki kell garanciát adni az ezzel kapcsolatos felelõsségvállalás tekintetében is. IV. rendû kérelmezõ az ajánlat visszavonása esetére nem vállalt felelõsséget ajánlatkérõ felé.<br>
Az az alvállalkozói nyilatkozat, – ajánlat 49. oldal – mely szerint teljes anyagi erejével, technikai eszközeivel, szakembereivel hozzájárul a beruházás megvalósításához, semmiképpen sem értelmezhetõ úgy, mint ahhoz történõ hozzájárulás, hogy az ajánlattevõ visszalépése esetére a megfizetett biztosíték felett az ajánlatkérõ rendelkezzen.<br>
Az <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja szerint érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre.<br>
A fentiek alapján megállapítható, hogy II. rendû kérelmezõ ajánlata az 52. § (2) bekezdés d) pontja, IV. rendû kérelmezõ ajánlata pedig a c) pontja alapján érvénytelen. A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint pedig az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
I. és III. rendû kérelmezõk jogorvoslati kérelme ajánlatuk érvénytelenné nyilvánítása tekintetében megalapozott.<br>
A kérelmek alapján a Döntõbizottságnak elsõdlegesen abba a kérdésben kellett állást foglalnia, hogy az alapító okirat benyújtásának elõírása jogszerû volt-e, az ezzel kapcsolatos kérelmek a jogvesztõ határidõn belül érkeztek-e. A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése alapján az ajánlati felhívás tartalmát a Kbt. 2. sz. melléklete szerint kell meghatározni A 2. sz. melléklet szerint a felhívás 11. pontjában köteles az ajánlatkérõ elõírni, hogy milyen adatokat és tényeket kér közölni a pénzügyi, gazdasági és mûszaki alkalmasság igazolására.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése úgy rendelkezik, hogy az ajánlatkérõ az ajánlati felhívásban kizárólag e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A pénzügyi, gazdasági alkalmasság igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése szerint kétféle módon írható elõ: 1. pénzintézettõl származó nyilatkozattal, 2. az ajánlattevõ fizetõképességének megállapítására alkalmas – az ajánlatkérõ által elõírt tartalmú – nyilatkozattal.<br>
Ezen utóbbi adatok körét a Kbt. nem részletezi, közelebbrõl nem határozza meg. Ajánlatkérõ adatközlés iránti igényének azonban korlátot szab az a megszorítás, amely szerint csak olyan nyilatkozatot kérhet, amely a fizetõképesség megállapítására alkalmas.<br>
Ilyen lehet a számvitelrõl szóló 1991. évi XVIII. számú törvény 17. §-ában meghatározott éves beszámoló, stb. A jogvitás ügyben ajánlatkérõ kérte mind a pénzintézettõl származó nyilatkozatot, mind az éves beszámolót, továbbá kérte a hiteles eredeti cégkivonatot is. Ezen iratok mellett az alapító okirat benyújtása iránti igény nemcsak jogszerûtlen, de szükségtelen is. A pénzügyi alkalmasság körében kérhetõ adtok körének meghatározása tekintetében a Kbt.-bõl kiolvasható az az egyensúlyra törekvõ jogalkotói szándék, hogy egyrészrõl biztosítsa a lehetõséget az ajánlatkérõ részére, hogy az meggyõzõdjön az ajánlattevõ pénzügyi, gazdasági alkalmasságáról, másrészrõl, hogy ne lehessen kötelezni az ajánlattevõt szükségtelen adatok közlésére.<br>
E kérdés megítélése tekintetében nem hagyható figyelmen kívül az sem, hogy az e körben történõ adatszolgáltatás célja az alkalmasság megállapíthatósága. Ezért az e körben elõírt adatközlési hiány, nem mindig vezet az ajánlat érvénytelenségéhez, ha egyébként az ajánlattevõ alkalmassága megállapítható. A mûszaki alkalmasság körében pl. elõírható, hogy az elmúlt 3 év referenciáiról közöljön adatokat az ajánlatkérõ. Ha azonban nincs 3 évre visszamenõ referenciája, és így a teljes körû adatközlésnek eleget tenni nem tud, önmagában nem vezet az ajánlat érvénytelenségéhez, ha egyébként a pl. 1 évre visszamenõleg nyújtott referencia alapján alkalmassága megállapítható.<br>
I. és III. rendû kérelmezõk alkalmassága a jogvitás ügyben a pénzintézettõl származó nyilatkozatból, az éves beszámolóból, a cégkivonatból egyértelmûen megállapítható, erre tekintettel kizárásuk jogszerûtlen.<br>
A jogorvoslati kérelem elkésettsége tekintetében megállapítható, hogy mindkét kérelmezõ úgy értelmezte az ajánlati felhívást, hogy alapító okiratot csatolniuk nem kell. Ennek következtében a jogsértõ esemény tudomásra jutásának idõpontja nem más, mint ajánlatuk érvénytelenné nyilvánítása és az érvénytelenség okának tudomásukra hozása.<br>
I-IV. rendû kérelmezõk kérelme a MULTIMED Kft. összeférhetetlenségével kapcsolatban megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>a rendelkezik arról, hogy összeférhetetlenség okán mely személyek (természetes és jogi) nem lehetnek az adott közbeszerzési eljárás során ajánlattevõk. A (2) bekezdés szerint az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk.<br>
E rendelkezésbõl megállapítható, hogy a Kbt. nemcsak azon személyek részvételét tartja összeférhetetlennek, akik az ajánlatkérõ nevében járnak el, hanem azon személyekét is, akiket az ajánlatkérõ az eljárásba bevont.<br>
Arról a Kbt. szabályai sem itt, sem az értelmezõ rendelkezések között nem tettek említést, hogy milyen feltételek esetén kell az elõkészítésében közremûködõket eljárásba bevont személynek tekinteni. A jogértelmezéshez segítségül hívható törvényi indokolásból is megállapítható azonban, hogy az összeférhetetlenségi szabályok megalkotására a közbeszerzési eljárás tisztasága, a korrupció kizárása érdekében került sor.<br>
A Döntõbizottság jogi megítélése szerint azzal a rendelkezéssel, hogy a jogalkotó az ajánlatkérõ nevében eljáró személyek mellett a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében az eljárásba bevont személyek ajánlattevõként történõ részvételét is tilalmazza, széles körben kívánta megteremteni a részvételbõl történõ ajánlattevõi kizárást. A jogvitás ügyben a MULTIMED Kft. az ajánlati felhívást, a dokumentációt az ajánlatkérõ nevében nem készítette el, és más jognyilatkozatot sem tett az ajánlatkérõ nevében. Ugyanakkor megállapítható, hogy a MULTIMED Kft. készítette el azt a tervet, amely a hatósági építési engedély alapját képezte. Továbbá a MULTIMED Kft. a MÛVEK Kft.-vel készítette el az "átvilágítás és a rekonstrukció orvosszakmai programja" címû tanulmányt. Az eljárás során az ajánlatkérõ úgy nyilatkozott – és ezt a MULTIMED Kft. sem vitatta – hogy ezt az orvosszakmai programot kizárólag a MÛVEK Kft. készítette. Ezen túlmenõen az elkészített tanulmányon kétségkívül kizárólag a MÛVEK Kft. került feltüntetésre szerzõként.<br>
A rendelkezésre álló dokumentumokból azonban kétséget kizáróan megállapítható, hogy ennek elkészítésére közösen került sor. Egyrészrõl az iratanyagban elfekvõ megbízási szerzõdésbõl megállapítható, hogy az ajánlatkérõ a MÛVEK Kft.-nek és a MULTIMED Kft.-nek közösen adott megbízást a tanulmány elkészítésére. Ezt a megbízási szerzõdést a felek nem módosították, a MULTIMED Kft. a szerzõdést nem bontotta fel. Ennek megfelelõen az ajánlatkérõ a tanulmány ellenértékét (1 300 000 Ft+áfa) a szerzõdésszerû teljesítésnek megfelelõen kifizette. A megbízási díj átutalására ugyan a MÛVEK Kft. részére került sor, de mindez a MULTI-MED Kft. felhatalmazása alapján.<br>
A Döntõbizottság elõtt elfekvõ ügyiratokból megállapítható, hogy a MULTIMED Kft. nyilatkozott az ajánlatkérõ felé, hogy a tanulmányt a MÛVEK Kft.-vel társult formában elkészítették, és felhatalmazza az ajánlatkérõt, hogy a megbízási díjat a MÛVEK Kft. részére utalja át. Megállapítható, hogy a felek közösen arra törekedtek, hogy a tanulmány tényleges készítõinek kiléte homályban maradjon, elhallgatták a MULTIMED Kft. szerepét. Mindez önmagában is sérti a verseny tisztaságát.<br>
A MULTIMED Kft. az ajánlatkérõ nevében nem járt el ugyan, de azáltal, hogy részt vett a tanulmány elkészítésében, és a hatósági engedélyezési terveket elkészítette, az eljárásba bevont személlyé minõsült. Egy közbeszerzési eljárás ugyanis nem azzal kezdõdik, hogy a felhívás a K. É.-ben megjelenik, hanem ezt megelõzõen megfelelõ elõkészítési munkát kell végezni, engedélyeket beszerezni, stb. Ebbe az elõkészítõ munkába vonta be az ajánlatkérõ a MUTLTIMED Kft.-t. Éppen a tanulmányban meghatározott modellre alapítva kívánják megvalósítani a kórházi rekonstrukciót. A MULTIMED Kft. ajánlatában kifejezetten nyilatkozik is arról, hogy erre ajánlatot tesz. Az egyéb ajánlattevõk által benyújtott ajánlatok ezzel kapcsolatos elemeket nyilvánvalóan nem tartalmazhatnak, hiszen elõttük e tanulmány nem volt ismeretes. Az is megállapítható, hogy az ajánlati felhívás dokumentációja az építési engedély alapját képezõ terveken alapszik.<br>
A tárgyaláson a Döntõbizottság nyilatkoztatta az ajánlatkérõt a MULTIMED Kft. összeférhetetlenségével kapcsolatban, mely nyilatkozat szerint az ajánlatkérõ nevezett Kft. közbeszerzési eljárásban való ajánlatot tevõkénti részvételét nem tartja összeférhetetlennek. Ebbõl egyértelmûen megállapítható, hogy az ajánlatkérõ a késõbbiek során sem kívánta alkalmazni a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontját.<br>
A Döntõbizottság erre tekintettel az ajánlatkérõ jogsértését megállapította, és felhívta, hogy a jogszabályoknak megfelelõen járjon el.<br>
A KORTEX Kft. ajánlatának érvénytelenségével kapcsolatban a Döntõbizottság megállapította, hogy nevezett Kft. az ajánlatában minden a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti igazolást és nyilatkozatot becsatolt, köztük a Környezetvédelmi Alaptól és a VPOP-tól származó igazolást is. A Környezetvédelmi Alap igazolása tekintetében az ajánlatok bontását követõen ajánlatkérõ ismételt igazolás benyújtására hívta fel ajánlattevõt. Ajánlatkérõ dokumentációjának 5.10. pontjában rendkívül bonyolult módon határozta meg, hogy milyen kritériumoknak kell megfelelniük az igazolásoknak. Ennek körében arra törekedett, hogy számára megállapítható legyen, hogy egy éven túli tartozása van-e az ajánlattevõnek, vagy sem. A KOR- TEX Kft. által benyújtott igazolások a dokumentáció 5.10. pontjában meghatározott feltételek vagy egyikének vagy másikának megfeleltek. Ezen igazolások egyébként alkalmasak voltak arra, hogy belõlük egyértelmûen megállapítható legyen, hogy ajánlattevõ a Kbt. 46. § hatálya alá tartozik-e, avagy sem.<br>
Erre tekintettel a Döntõbizottság III. rendû kérelmezõ kérelmét ebben a részében elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a), b), c) és g) pontjait alkalmazta jogkövetkezményként.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 8.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>