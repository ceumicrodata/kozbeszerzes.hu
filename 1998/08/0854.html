<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0854)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D. 252/12/1997.<br>
<br>
Tárgy: A GROUP 4. Securitas Kft. jogorvoslati kérelme az ÁPV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A GROUP 4 Securitas Biztonsági Szolgáltató Kft., 1161 Budapest, Rákóczi u. 111. (a továbbiakban: kérelmezõ) jogorvoslati kérelmét, melyet az Állami Privatizációs és Vagyonkezelõ Rt., 1133 Budapest XIII., Pozsonyi u. 56.; (a továbbiakban: ajánlatkérõ) folyamatos rendészeti és biztonsági õrzés-védelmi szolgáltatás, valamint nappali recepciós feladatok ellátása tárgyú közbeszerzési eljárás ellen nyújtott be, elutasítja. A Döntõbizottság a kérelmezõ részére az eljárási díj megfizetésérõl nem rendelkezett, a felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az Állami Privatizációs és Vagyonkezelõ Részvénytársaság a Közbeszerzési Értesítõ 1997. október 22-i, 41. számában ajánlati felhívást tett közzé nyílt közbeszerzési eljárás megindítására folyamatos rendészeti és biztonsági õrzés-védelmi szolgáltatás, valamint nappali recepciós feladatok ellátása tárgyában.<br>
Az ajánlattétel nyelveként a magyar lett megjelölve a felhívás 6. c) pontjában, míg a pénzügyi, gazdasági alkalmasságra vonatkozóan a 11. pontban elõírták többek között az írásbeli nyilatkozatot, illetve hatósági igazolásokat a közbeszerzésekrõl szóló 1995. évi XL. törvény (a továbbiakban: Kbt.) 46. § (1) és (2) bekezdésében elõírtak szerint, míg a mûszaki, szakmai alkalmasság igazolásánál a d) pontnál követelményként jelölték meg az eredeti vagy közjegyzõ által hitelesített felelõsségbiztosítás csatolását is.<br>
A felhívás 15. pontjában írt egyéb információk között meghatározták, hogy az ajánlattétel feltétele a dokumentáció megvásárlása 10 000 Ft+áfa összegben. Ugyanezen pontban írta elõ ajánlatkérõ azt a szigorú formai követelményt is, hogy: "Az ajánlat minden oldalát (kivéve a nem módosított, nyomtatott szakirodalmat) az ajánlattételre jogosult személynek vagy személyeknek eredetiben cégszerû aláírással/eredeti aláírással, illetve meghatalmazott aláírásával kötelesek ellátni. Amennyiben az ajánlat nyomdai úton (roncsolásmentesen nem bontható módon) került kötésre és az összes számozott oldal száma az ajánlati anyagban dokumentálva van, elégséges csak az elsõ és az utolsó oldalak aláírása".<br>
Ugyanebben a pontban írta azt le ajánlatkérõ, hogy "formai követelményeknek nem megfelelõ ajánlat a bontáskor érvénytelennek minõsül".<br>
1997. december 2-án 12.00 óráig, azaz az ajánlatok benyújtási határidejéig – amely egyben az ajánlatok felbontásának idõpontja is volt – dokumentációt megvásároló 13 cég közül hét adta le ajánlatát átvételi elismervény ellenében, még egy vállalkozás 12.02 órakor az adott cég cégjegyzésre jogosult képviselõjétõl eredõ, szerzõdéskötésre vonatkozó meghatalmazás nélkül benyújtani kívánt ajánlatát a fenti hiányosságra és elkésettségre hivatkozva ajánlatkérõ képviselõje nem vette át.<br>
Az átvételt közvetlenül követõ bontási eljárás során az ajánlatkérõ által kijelölt 5 fõs bizottság az átvett hét ajánlatból ötöt formai, míg a kérelmezõ ajánlatát formai és tartalmi hiányosság miatt azonnal érvénytelennek nyilvánította, így csak egy ajánlatot tartott – a kérésre megismételt vizsgálat után is – formailag érvényesnek.<br>
A GROUP 4 Kft. a törvényes határidõben benyújtott jogorvoslati kérelmében sérelmezte, hogy ajánlatkérõ által a bontási eljárás során az ajánlatával kapcsolatos érvénytelenségi okként felhozott indokai nem valósak, mert az általa kötelezõen becsatolt angol nyelvû felelõsségbiztosítási kötvény nem képezi az ajánlat részét, és elég a nyilatkozatban hivatkozni arra, hogy a Kbt. 46. §-ban felsorolt kizáró okok vele szemben nem állnak fenn. Kifogásolta továbbá, hogy a roncsolásmentesen nem bontható ajánlatának utolsó oldalán hiányolta ajánlatkérõ a cégszerû aláírást, holott ez szerinte ésszerûtlen követelmény.<br>
Fentiek alapján kérte, hogy a Döntõbizottság ideiglenes intézkedésként alkalmazza a Kbt. 82. § (2) bekezdés c) pontját, vagy a közbeszerzési eljárás felfüggesztését rendelje el a Kbt. 82. § (2) bekezdésének a) pontja alapján. Kérte továbbá, hogy a Döntõbizottság a Kbt. 88. § (1) bekezdésében foglaltak szerint hívja fel ajánlatkérõt a törvényes eljárásra és semmisítse meg a kérelmezõ ajánlatának érvénytelenítésére vonatkozó döntést.<br>
E kérelmet kiegészítette a tárgyaláson azzal, hogy másodlagosan kérte a Döntõbizottságtól a STRÁZSA-VÉD Kft. ajánlatának érvénytelenné minõsítését a Kbt. 52. § (2) bekezdés d) pontja alapján.<br>
Ajánlatkérõ észrevételében kifejtette, hogy a kérelem megalapozatlan, mert a felhívás 6. c) pontjában az ajánlattétel nyelveként a magyart írták elõ, és ez vonatkozik a mûszaki, szakmai alkalmasságot igazoló felelõsségbiztosításra is, mert csak így van lehetõség az érvényesség vizsgálatára. Álláspontja szerint a kérelmezõ az elõírt nyilatkozatot is hiányosan, nem a Kbt. 46. § (1) bekezdésének a), valamint c)–e) pontjai alapján tette meg, és ajánlata nem felelt meg mindenben a formai követelményeknek. Véleményük szerint jogszerûen zárták ki a kérelmezõt az eljárásból és egyben tárgyalás tartását is kérték.<br>
A STRÁZSA-VÉD Kft. észrevételében közölte, hogy az eljárás során szabálytalanságot nem tapasztalt, tárgyalás tartását kérte.<br>
A BROSS Rt. észrevételében kérelmezõvel megegyezõen kifogásolta a cégszerû aláírás megkövetelését minden ajánlati oldalon, és hasonlóan sérelmezte a kérelmezõ ajánlatának érvénytelenségére vonatkozó ajánlatkérõi indokolást.<br>
A Döntõbizottság határozattal elrendelte a közbeszerzési eljárás felfüggesztését az ügy érdemi elbírálásáig, majd kérelemre 1997. december 23-án tárgyalást tartott.<br>
A Döntõbizottság a rendelkezésére bocsátott iratok és dokumentumok, valamint a tárgyaláson elhangzottak alapján megállapította, hogy a kérelem megalapozatlan.<br>
A Döntõbizottság a határozata meghozatalakor alapvetõen azt vizsgálta, hogy a határidõig benyújtott hét ajánlat formailag mennyiben felelt meg az ajánlati felhívásban és a dokumentációban elõírt követelményeknek, illetve a kérelmezõ ajánlata milyen hiányosságokat tartalmaz?<br>
A Döntõbizottság megállapította, hogy hat ajánlatot IBICO iratfûzõvel összefogottan nyújtottak be ajánlattevõk – köztük a kérelmezõ is –, és csak a CIVIL Kft. nyújtotta be ajánlatát roncsolásmentesen nem bontható módon, ezért az IBICO-val összefûzött ajánlatokat minden oldalon cégszerû aláírással kellett volna ellátniuk ajánlattevõknek a felhívás 15. pontja alapján. A CIVIL Kft. ajánlatát elegendõ lett volna ugyanezen pont alapján az elsõ és utolsó oldalán cégszerû aláírással ellátni, de ezt nevezett ajánlattevõ nem így írta alá, és nem minden oldalon jelölte meg, hogy "eredeti" vagy "másolat" a kérdéses irat. E fenti tényeket bizonyítja többek között a bontási eljárás során felvett közjegyzõi okirat is.<br>
Fentiek alapján egyértelmûen bizonyítottnak látta a Döntõbizottság a kérelmezõ ajánlatának formai érvénytelenségét, ezért a kérelem erre vonatkozó része megalapozatlan.<br>
Nem helytálló kérelmezõ azon álláspontja, hogy nem képezte az ajánlat részét a kötelezõen becsatolandó felelõsségbiztosítási kötvény, így nem sértették meg a felhívás ajánlattétel nyelvére vonatkozó 6. c) pontját. A Döntõbizottság véleménye szerint az ajánlatok mellékletét képezõ, kötelezõen becsatolandó iratokat magyar nyelven is csatolni kell abban az esetben, ha a felhívásban ajánlatkérõ kikötötte az ajánlattétel nyelveként a magyart. Ezt az álláspontot támasztja alá maga a kérelmezõ is azzal, hogy a kérelmezett által becsatolt ajánlatában a 6. lapon magyar nyelven is lefûzte a következõ oldalon angol nyelven írott "Független könyvvizsgálói jelentés"-t.<br>
A Kbt. 52. § (2) bekezdésének d) pontja szerint érvénytelen az ajánlat, ha nem felel meg az ajánlati felhívásban, illetõleg a dokumentációban meghatározott feltételeknek, az 53. § (2) bekezdésében pedig az került megfogalmazásra, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Fenti szabályokból fakadóan – tekintettel az ajánlati felhívás 6. c) pontjára ajánlatkérõ jogszerûen zárta ki a további eljárásból kérelmezõt, mint érvénytelen ajánlattevõt, így a kérelem ezen része is megalapozatlan.<br>
A Kbt. 46. § (2) bekezdése szerint az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá.<br>
A Döntõbizottság az ajánlatkérõ által becsatolt kérelmezõi ajánlatból azt is megállapította kétséget kizáróan, hogy a tartalomjegyzék 4. sorszáma alatt szereplõ "Nyilatkozat" nem a hivatkozott törvényhely szerinti tartalommal készült, ezért nem felelt meg az ajánlati felhívás 11. d) pontja szerint a pénzügyi, gazdasági alkalmasság igazolására, így kérelmezõ ezen kifogása is megalapozatlan<br>
A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
E törvényhely alapján kérelmezõ azon kérése, hogy a Döntõbizottság minõsítse érvénytelenné a STRÁZSA-VÉD Kft. ajánlatát, szintén megalapozatlan, mert ajánlatkérõ a közbeszerzési eljárást lezáró eredményhirdetésig vizsgálhatja az ajánlatok bontásakor alakilag érvényesnek ítélt ajánlatot, ezért nem követett el azzal jogsértést, hogy az esetleg érvénytelen ajánlatot ott és akkor azonnal nem nyilvánította érvénytelennek, hisz azt a Kbt. 61. §-ában meghatározott nyilvános kihirdetésig bármikor megteheti.<br>
Az ajánlati felhívást a Kbt. mellékleteiben meghatározott keretek között az ajánlatkérõ szabadon határozhatja meg, hiszen õ tudja eldönteni az igényeinek és a rendelkezésére álló információk és lehetõségek ismeretében, hogy számára milyen elvárások fontosak az ajánlattevõkkel szemben. Azt, hogy ajánlatkérõ milyen indokok alapján kötötte ki az ajánlati felhívásban a szigorú formai követelményeket, a Döntõbizottság nem hivatott vizsgálni annál is inkább, mert azt a potenciális ajánlattevõk – akik a dokumentációt a felhívás alapján megvásárolták – megtették, vállalva ezzel a szigorú alaki, formai követelményeket is. Azok esetleges jogszerûtlenségét ajánlattevõk – így a kérelmezõ is – a dokumentáció átvételétõl számított 15 napon belül sérelmezhették volna a Döntõbizottságnál.<br>
A Döntõbizottság Kbt. 76. §-ban biztosított jogköré-ben eljárva a jogorvoslati kérelmet a Kbt. 88. § (1) bekezdésének a) pontja alapján elutasította, a 30 000 Ft igazgatási szolgáltatási díjat a kérelmezõ viseli.<br>
A Döntõbizottság 1997. december 11-én ideiglenes intézkedésként a közbeszerzési eljárás felfüggesztését rendelte el. Az ideiglenes intézkedést elrendelõ határozat hatálya a jelen határozat meghozataláig tartott.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 6.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>