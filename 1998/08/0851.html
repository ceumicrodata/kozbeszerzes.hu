<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0851)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D. 254/11/1997.<br>
<br>
Tárgy: MEDICOR MEDAKKU Rt. jogorvoslati kérelme az EUROMEDIC Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MEDICOR MEDAKKU Mûszeripari Rt., 1097 Budapest, Illatos út 9. kérelmezõ jogorvoslati kérelmét – amelyet az EUROMEDIC TRADING Kft., 1051 Budapest, Vörösmarty tér l. – mint a közbeszerzési eljárás lefolytatásával megbízott – által, húsz egészségügyi intézmény nevében közzétett "vizeletgyûjtõ és -mérõ eszközök" tárgyú közbeszerzési eljárásban nyújtott be – mint alaptalant elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Euromedic Trading Kft. a Közbeszerzési Értesítõ (továbbiakban: K. É.) 1997. szeptember 17. napján megjelent 36. szám 5429–5430. oldalain tette közzé a megbízójaként szereplõ 20 egészségügyi intézmény nevében és felhatalmazásából a rendelkezõ részben foglalt tárgyú, nyílt eljárási formájú közbeszerzési eljárásra vonatkozó ajánlati felhívását. A felhívás 3. a) pontja rögzíti a beszerzés tárgyát. Az ajánlatkérõk megbízásából eljáró kft. az ajánlattevõk részére részletes dokumentációt állított össze, amely pontosan és egyértelmûen tartalmazta az egyes egészségügy intézmények által megigényelt vizeletgyûjtõ és -mérõ eszközök mûszaki specifikációit, darabszámát és a sterilitásra vonatkozó elõírásokat.<br>
Az ajánlati felhívás 13. pontja tartalmazta azt, hogy az ajánlatkérõ az összességében legelõnyösebb ajánlatot kívánja elfogadni. Továbbá, hogy a szempontok fontossági sorrendje:<br>
– az ajánlat mûszaki tartalma,<br>
– a legkedvezõbb ajánlati/átadási ár, fizetési kedvezmények feltételei, mértéke, fizetési határidõk, lehetõ leghosszabb idõtartamra garantált fix árak,<br>
– év közbeni áremelés indoka és mértéke,<br>
– legkedvezõbb szavatossági feltételek biztosítása,<br>
– egyéb kedvezmény nyújtása, pl. természetbeni engedmény,<br>
– szükséges forgalomba hozatali engedélyek, referenciák.<br>
Az ajánlati felhívás 14. pontja tartalmazta a többváltozatú ajánlattevés lehetõségét.<br>
Az ajánlattevõk részére rendelkezésre bocsátott – az ajánlati felhívással szinkronban lévõ – dokumentáció tartalmazta, hogy az ajánlattevõ a megajánlott termékhez az áru (termék) jellegétõl függõen csatolni köteles a hatósági engedélyeket, nevezetesen az ORKI és egyéb minõsítésre jogosult hazai, illetve nemzetközi szervezet minõsítõ határozatait. Tartalmazta a dokumentáció azt is, hogy a tárgyi témájú vizeletgyûjtõ és -mérõ eszközök tekintetében akár egyetlen tételre is lehet külön ajánlatot benyújtani.<br>
Az ajánlatkérõ 1997. november 3-án bontotta fel a beérkezett ajánlatokat, majd 1997. november 20. napján hirdetett eredményt. Az ajánlatok bontásán és az eredményhirdetésen a kérelmezõ jelen volt.<br>
A megnevezett napon ajánlatkérõ az alábbi eredményt hirdette ki: nyertes az "1. OMKER Rt., 1089 Budapest, Rezsõ u. 5–7.<br>
Borsod-Abaúj-Zemplén Megyei Önkormányzat Kórháza, 3501 Miskolc, Szentpéteri kapu 76., Szabolcs-Szatmár-Bereg Megyei Önkormányzat Jósa András Kórház, 4400 Nyíregyháza, Szent István u. 68., Tolna Megyei Önkormányzat Kórháza, 7100 Szekszárd, Béri Balogh Ádám u. 5–7., Fõvárosi Önkormányzat Jahn Ferenc Dél-pesti Kórháza, 1204 Budapest, Köves u. 2–4.), Fõvárosi Önkormányzat Szent Imre Kórház, 1115 Budapest, Tétényi u. 12–16., Magyar Imre Kórház, 8400 Ajka, Korányi Frigyes u. 1., Réthy Pál Kórház-Rendelõintézet, 5600 Békéscsaba, Gyulai u. 18., Szabolcs-Szatmár-Bereg Megyei Önkormányzat Szatmár-Beregi Kórház, 4901 Fehérgyarmat, Damjanich u. 1., Bugát Pál Kórház, 3200 Gyöngyös, Dózsa Gy. u. 20–22.), Városi Önkormányzat Kórháza, 6300 Kalocsa, Kossuth L. u. 34–36., Városi Kórház, 4600 Kisvárda, Árpád út  26., Jávorszky Ödön Kórház, 2601 Vác, Argentin Döme tér 1–3.<br>
<br>
2. Medicor Medakku Rt., 1097 Budapest, Illatos u. 9.<br>
Miskolc Megyei Jogú Város Önkormányzata, Semmelweis Kórház-Rendelõintézet, 3501 Miskolc, Csabai Kapu 9., MÁV Kórház, Szolnok, 5000 Szolnok, Verseghy út 6–8., Tüdõgyógyintézet Törökbálint, 2045 Törökbálint, Munkácsy Mihály u. 70.<br>
<br>
3. Mediszintech Kft., 1025 Budapest, Tömörkény u. 128/B.<br>
Debreceni Orvostudományi Egyetem, 4032 Debrecen, Nagyerdei krt. 98., Városi Kórház, 4600 Kisvárda, Árpád út 26.<br>
<br>
4. B. Braun Medical Kft., 1023 Budapest, Felhévízi u. 3–5.<br>
Csongrád Megyei Közgyûlés Mellkasi Betegségek Szakkórháza, 6772 Deszk, Alkotmány u. 36."<br>
Ugyanakkor az ajánlatkérõ kórházak közül a Pest Megyei Flór Ferenc Kórház, 2143 Kerepestarcsa, Semmelweis tér l., a Területi Kórház, 4700 Mátészalka, Kórház u. 2–4. és a Csongrád Megyei Önkormányzat Területi Kórháza, 6601 Szentes, Sima Ferenc u. 44–58., az eljárást eredménytelennek nyilvánította a közbeszerzésekrõl szóló 1995. évi XL. törvény (továbbiakban: Kbt.) 60. § (1) bekezdés d) pontja értelmében.<br>
A Medicor Rt. az eredményhirdetést követõen 1997. december 8-án érkezett beadványában jogorvoslati kérelmet terjesztett elõ. Ebben kifogásolta, hogy az ajánlatkérõk nevében eljáró meghatalmazott kft. nem zárta ki az OMKER Rt.-t a közbeszerzési eljárásból, annak ellenére, hogy álláspontja szerint a benyújtott ajánlatból megállapítható volt, hogy a megajánlott termékhez az ajánlattevõnek nem állott rendelkezésére a dokumentációban kötelezõ elõfeltételként megjelölt ORKI-engedély. Álláspontja szerint az ajánlatkérõk nevében eljáró kft. több esetben is megsértette a Kbt. elõírásait. Elõadta még azt is kérelmében, hogy az OMKER Rt. képviseletében jelen lévõ képviselõ azt a kijelentést is tette, hogy a szükséges ORKI-engedélyt késõbb csatolják.<br>
A jogorvoslati kérelemre nyilatkozva a részben nyertesnek hirdetett OMKER Rt. elõadta, hogy nem felel meg a valóságnak a kérelmezõ állítása. A nyilatkozatához csatolt dokumentumokkal bizonyította, hogy az általa megajánlott és nyertesnek hirdetett vizeletgyûjtõ zsák vonatkozásában a szükséges és elõírt hatósági igazolványokkal, ORKI-minõsítõ határozattal rendelkezik. Reagált arra a kijelentésre is, amelyet a kérelmezõ idézett beadványában és elõadta, hogy volt az általa megajánlott termékek között olyan teljesen új, gyakorlatban még ki nem próbált termék is, amely éppen az újszerûsége miatt nem rendelkezhetett ORKI-engedéllyel. Ez a termék azonban nem szerepelt az elfogadott és nyertesnek hirdetett megajánlott termékek körében, tehát e vonatkozásban sem sértett semmiféle jogszabályt.<br>
A jogorvoslati kérelemre reagált írásban a Mediszintech Kft. indítványozva, hogy a Döntõbizottság szerezze be az ORKI teljes körû vizsgálati anyagát, ezt a kérést a megtartott tárgyaláson a kft. képviselõje megismételte.<br>
A Döntõbizottság az elõterjesztett kérelem alapján tárgyalást tartott.<br>
A rendelkezésre álló írásbeli dokumentumok, az ORKI által megküldött teljes körû dokumentáció – nevezetes 676/1992., a 677/1992. és a 234/1996. számú minõsítési, illetve vizsgálati jegyzõkönyvek és mellékleteik – és tárgyaláson elhangzott nyilatkozatok alapján a Döntõbizottság megállapította, hogy a kérelmezõ jogorvoslati kérelme nem megalapozott. Ezt a megállapítást arra alapította a Döntõbizottság, hogy a rendelkezésre álló bizonyítékok kétséget kizáróan és egyértelmûen támasztottak alá az OMKER Rt. nyilatkozatában foglaltakat, nevezetesen azt, hogy valamennyi általa megajánlott és nyertesnek hirdetett termék tekintetében a hatályos jogszabályok szerinti minõsítõ határozattal, hatósági engedéllyel rendelkezett. Miután pedig ezt a tényt kétséget kizáró módon bizonyítottnak tekinthette – a rendelkezésre álló hatósági közokiratok alapján – a Döntõbizottság, így megállapította azt is, hogy a kérelem teljeskörûen megalapozatlan, a Kbt. 88. § (1) bekezdés a) pontja értelmében.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 7.<br>
<br>
Dr. Monory Bulcs s. k.	Hámori András s. k.	<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>