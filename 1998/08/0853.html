<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0853)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D. 251/6/1997.<br>
<br>
Tárgy: Alpin-Salewa Szolgáltató és Kereskedelmi Kft. jogorvoslati kérelme az Antenna Hungária Rt. Emõdi Üzemigazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alpin-Salewa Szolgáltató és Kereskedelmi Kft., 4400 Nyíregyháza, Szarvas u. 35., képviseli dr. Kovács Katalin ügyvéd, 4400 Nyíregyháza, Közép u. 9. (a továbbiakban: kérelmezõ) jogorvoslati kérelmét, melyet az Antenna Hungária Magyar Mûsorszóró és Rádióhírközlési Rt. Emõdi Üzemigazgatósága, 3432 Emõd, Kodály Z. u. 1. (a továbbiakban: ajánlatkérõ) meghívásos gyorsított eljárásban közzétett részvételi felhívása során lefolytatott "Jászberény rövidhullámú rádióállomás északi és déli antennatartó tornyok és távvonal tartó oszlopok felületvédelme, kikötõkötelek zsírzása" tárgyú közbeszerzési eljárása ellen nyújtott be, mint alaptalant elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A jelen határozat rendelkezõ részében részletesen körülírt ajánlatkérõ a Közbeszerzési Értesítõ 1997. augusztus 6. napján megjelent (1997. évi 30. szám), 4423–4424. oldalain tette közzé részvételi felhívását a meghatározott tárgyban meghívásos gyorsított eljárási formában. A felhívás 2. e) pontja határozta meg a már idézett közbeszerzés tárgyát. A 3. a) pont részletezi a beszerzés tárgyát és mennyiségét. A felhívás 9. pontja tartalmazta a pénzügyi, gazdasági és mûszaki alkalmasság igazolására kért adatok és tények benyújtásának formai és tartalmi követelményeit. A 10. pont értelmében "az ajánlatok elbírálásának szempontjai: az összességében legelõnyösebb ajánlat. A szempontok fontossági sorrendje: vállalási ár; az ajánlatban szereplõ mûszaki megoldás színvonala; az ajánlott technológiára vállalt garancia; az ajánlott technológia élettartama; a hasonló munkák referenciái; fizetési feltételek és a vállalt határidõk."<br>
Az ajánlatkérõ a felhívás 12. pontja értelmében lehetõvé tette a többváltozatú ajánlat benyújtását.<br>
Az ajánlatkérõ az ajánlattevõk részére dokumentációt bocsátott rendelkezésre, amelynek elõírásai a részvételi felhívással szinkronban tartalmazzák a megvalósítandó feladat részletes elbírálási rendszerét, pontozásos-súlyozásos eljárási formában.<br>
Az ajánlatkérõ a beérkezett ajánlatok értékelését követõen 1997. november 20. napján hirdetett eredményt, melynek értelmében az "OKTOGON 80 Rt." ajánlatát hirdette ki nyertesnek.<br>
A kérelmezõ ezt követõen, 1997. december 5. napján beérkezett beadványában jogorvoslati kérelmet terjesztett elõ. Kérelmében elõadta, hogy álláspontja szerint valamennyi ajánlat az ajánlattevõk rendelkezésére bocsátott szakértõi véleményre alapozottan a szemcseszórásos tisztítási technológiát tartalmazta, de pontosan a nyertesnek hirdetett ajánlat nem ezt a technológiát tartalmazta ajánlatában. Álláspontja szerint a nyertes ajánlat az úgynevezett vizes maratási technológiát ajánlotta meg. Ezeket az információkat a kérelmezõ állítása szerint az ajánlatok bontásakor elhangzott információkból ismeri. Kifogásolja, hogy az eredményhirdetéskor fentiekkel ellentétben mégis az hangzott el, hogy az OKTOGON 80 Rt. az általa második számú alternatívaként megajánlott Ceilgald-festési technológiával és szemcseszórásos felület-elõkészítési technológiával nyert. Álláspontja szerint ez a szemcseszórásos felület-elõkészítési technológia nem szerepel a nyertes ajánlatban, éppen ezért érthetetlen számára, hogy ezzel a technológiával – ha azt nem tartalmazta az ajánlat – miként nyerhetett az OKTOGON 80 Rt. Fenti információira alapítottan állítja, hogy az ajánlatkérõ a döntés meghozatala során megsértette a Kbt. 50. § (2) bekezdésében foglalt rendelkezést.<br>
Sérelmezi kérelmében azt, hogy az ajánlatkérõ nem tartotta be az ajánlattevõk alkalmassága tekintetében a törvény elõírásait, mert információi szerint a nyertes ajánlattevõ statisztikai létszáma 4 fõ, ennyi munkavállalóval pedig a kérdéses feladat elvégzése lehetetlen. Sérelmezi azt is, hogy a nyertes ajánlattevõ az ajánlatában nem nevezte meg pontosan az általa igénybe venni kívánt alvállalkozót, reá vonatkozóan a törvényben elõírt igazolásokat, nyilatkozatokat nem csatolta, erre tekintettel pedig szintén törvénysértést valósított meg. Sérelmezi beadványában azt is, hogy a nyertesnek kihirdetett ajánlattevõ ajánlata csak olyan gépi berendezéseket tartalmaz, amely a vizes felület-elõkészítési technológiához szükséges, de nem tartalmazza a szemcseszórásos tisztítási technológiához szükséges géppark felsorolását (szemcseszórók, lépkompresszorok). Éppen ezért véleménye szerint az ajánlatkérõ helytálló módon nem gyõzõdhetett meg a nyertesnek hirdetett ajánlattevõ szemcseszórásos technológiához szükséges mûszaki alkalmasságáról. Minderre figyelemmel álláspontja szerint e tekintetben az ajánlatkérõ döntése sérti a Kbt. 52. § (2) bekezdésének d) pontjában írottakat.<br>
Kérte, hogy a Döntõbizottság ideiglenes intézkedésként tiltsa meg a még meg nem kötött szerzõdés megkötését. Kérte továbbá, hogy a Döntõbizottság semmisítse meg az ajánlatkérõnek a közbeszerzési eljárást lezáró döntését, kötelezze ajánlatkérõt az eljárási díj és a költségek viselésére és egyben kérte, hogy "az Alpin-Salewa Kft.-t hirdesse ki a Döntõbizottság a pályázat" nyertesének.<br>
A jogorvoslati kérelemre küldött észrevételében a nyertesnek hirdetett OKTOGON 80 Rt. elõadta, hogy: a kérelmezõ által megfogalmazott állítások pontatlanok, valótlanságot tartalmaznak. Álláspontja szerint a felülettisztítási technológiáknak a szabvány szerinti s-K1 tisztaságot kell biztosítania, ezt az õ ajánlatában foglalt tisztítási technológia is eredményezi. Elõadta azt is, hogy a kérelmezõ nincs kellõképpen tisztában a lehetséges és tárgyi feladat elvégzéséhez szükséges technológiák alkalmazásával, ugyanis az õáltala megajánlott technológia alkalmas a feladat elvégzésére, és minden olyan adatot, tényt és információt tartalmaz, amelybõl annak minõségére kellõ alappal lehet következtetni. Cáfolta azt a kérelmezõi elõadást, hogy a nyertesként kihirdetett technológiát ne tartalmazta volna ajánlata. Elõadta azt is, hogy a kérelmezõnek a nyertes ajánlattevõ létszámadataira vonatkozó állítása téves, az nem négy fõ, hanem 18–24 fõ között változik. Elõadta, hogy ajánlata nem tartalmazza azt, hogy alvállalkozót 15%-ot meghaladó mértékben kíván alkalmazni, következésképp nem volt számára a törvényben foglalt elõírásként meghatározva sem az alvállalkozó megnevezése, sem pedig arra vonatkozóan nyilatkozatok és egyéb bizonylatok elõterjesztése. Cáfolta a kérelmezõ azon állítását is, hogy a felülettisztításra használni kívánt gépek, berendezések ne lennének alkalmasak a megajánlott technológia szerinti munkavégzésre. Állítja, hogy a tulajdonát képezõ GHIBLI STARK 750/18 és FT/200/30. típusú marató-berendezés a vizes homokszórásra alkalmas, ezt a tényt szakértõi véleménnyel is bizonyította. Kérte mindezek alapján, hogy a Döntõbizottság a kérelmezõ kérelmét utasítsa el.<br>
Írásban nyilatkozott az ajánlatkérõ nevében és helyett az Antenna Hungária Magyar Mûsorszóró és Rádió-hírközlési Rt. Észrevételei tartalmazzák, hogy a beérkezett érvényes ajánlatokat egy hét tagból álló, megfelelõ szakértelemmel rendelkezõ értékelõbizottság bírálta el. Az elbírálás során az elõre kidolgozott pontozásos értékelési rendszert alkalmazták, amely álláspontja szerint az objektív döntés meghozatalát garantálja. Észrevételé-ben rámutatott arra, hogy nem volt kötelezõen elõírt felülettisztítási technológia, csupán ajánlás szinten tartalmazott az ajánlattevõk részére rendelkezésre bocsátott anyag egy technológiát, amelynek célszerûségét az ugyancsak közzétett szakértõi vélemény támasztotta alá. Hivatkozik észrevételében az MSZ 1891/1. elõírásaira, amely az sK-1-es tisztaságot követeli meg. Észrevételé-ben elõadta, hogy a felülettisztítási technológiák három nagy csoportja ismert: a) a száraz technológia, b) a nedves vagy vizes technológia, c) egyéb technológiák (drótkefézés, kaparószerszámmal való eltávolítása a festéknek, illetve leégetés). A száraz technológiánál a vivõanyag levegõ, melylyel homokot, sörétet stb. a tisztítandó felületre szórják. A nedves technológiánál a vivõanyag a víz, vagy más folyadék, mellyel a homokot, sörétet, perlitet a tisztítandó felületre szórják. Ezt a technológiát "vizes maratásnak" is nevezik. Mind a kettõ részletezett eljárás a szakértõi véleményben is a célszerûnek tartott eljárás kategóriájába tartozik. Tartalmazza az észrevétel még azt is, hogy környezetvédelmi szempontból a vizes technológia a jobb, mivel a levegõtisztasági követelményeket nagyságrenddel jobban kielégíti.<br>
Álláspontja szerint az értékelés során nem sértették meg a Kbt. azon rendelkezését, amelyre a kérelmezõ hivatkozik, de más rendelkezését sem, mert a szakemberekbõl álló értékelõ csoport a részvételi felhívás 10. pontját és a dokumentáció értékelési részét betartva pontozta az ajánlatok egyes kiemelt részeit, és a végeredmény az így adott pontok számtani összessége. Álláspontja szerint komplex módon kell vizsgálni az ajánlatokat és helytelen megoldás egy-egy részterület kiemelése és önálló – a többi értékelendõ szemponttól elvonatkoztatott – értékelés. Állítja, hogy a nyertesnek hirdetett OKTOGON 80 Rt. az ajánlatában egyértelmûen nyilatkozott a vonatkozásban, hogy alvállalkozót 15%-ot meghaladó mértékben nem kíván foglalkoztatni, következésképp a törvény ebben az esetben nem írja elõ sem azt, hogy az alvállalkozót megnevezze és a legkevésbé azt, hogy az alvállalkozó vonatkozásában nyilatkozatokat, igazolásokat csatoljon be. Nézete szerint nem helytálló és alaptalan a kérelmezõ azon állítása, hogy a nyertes ajánlattevõ ajánlata nem tartalmazott kellõ mélységû bizonyítékot a mûszaki alkalmasságra. Állítja: az ajánlatban felsorolt technológiából a GHIBLI 750 típusú vizes marató- és tisztítóberendezés alkalmas a szemcseszórásos tisztításra (természetesen a nedves változatára).<br>
Kérte, hogy a felsorolt indokai alapján a kérelmet a Döntõbizottság utasítsa el.<br>
A jogorvoslati kérelem nem megalapozott.<br>
Ezt a megállapítást a Döntõbizottság a rendelkezésre álló iratok, az ajánlatkérõ értékelési tevékenységét dokumentáló jegyzõkönyvek és egyéb bizonyítékok, továbbá a beérkezett, értékelt és a Döntõbizottság részére megküldött ajánlatok összehasonlítása, egyenkénti és összességében történt analízise alapján jelentette meg.<br>
A Döntõbizottság elfogadta az ajánlatkérõ nevében nyilatkozó Antenna Hungária Rt. 1997. december 16. napján érkezett észrevételeiben foglaltakat, egyrészt azért, mert ezek az észrevételek tényadatokkal alátámasztottak, másrészt mert a rendelkezésre álló dokumentumok fényében egyértelmûen megállapítható, hogy a kérelmezõnek azon állításai, hogy a nyertesnek hirdetett ajánlat nem tartalmazza azt a technológiát, amelyet ajánlatkérõ nyertesnek hirdetett, az valótlan. Az alternatív ajánlat egyértelmû, az ajánlatkérõ tehát e vonatkozásban az ajánlattevõk részére publikus elõzetes szakértõi véleményre alapítottan helyesen foglalt állást a megajánlott technológia értékelésében, így az értékelési tevékenység nem szenved olyan hibákban, amelyet a kérelmezõ állít. Elfogadta a Döntõbizottság az ajánlatkérõ és a nyertesnek hirdetett ajánlattevõ összecsengõ érvelését a vonatkozásban, hogy a nyertesnek hirdetett ajánlatban foglalt technológia alkalmas a részvételi felhívásban foglalt feladat maradéktalan és jó színvonalú elvégzésére, az a hangsúlyozottan fontos környezetvédelmi érdekeket is szolgálja, következésképp az ezzel ellentétes jogorvoslati kérelemben foglalt állítás megalapozatlan. Nem valós és alaptalan a kérelem azon része is, amely azt tartalmazza, hogy a nyertesnek hirdetett ajánlatban foglalt ajánlattevõ nem rendelkezne megfelelõ mûszaki gépparkkal, ugyanis ennek ellentétét maga a nyertes ajánlattevõ bizonyította beadványában és ahhoz olyan kétséget kizáró szakvéleményt közöl, amely egyértelmûen tanúsítja, hogy a választott technológiához szükséges mûszaki berendezések tulajdonában vannak. Ugyancsak megalapozatlan a kérelem abban a tekintetben, amely a létszámadatokra vonatkozik. A kérelmezõi állítással szemben a Döntõbizottság tényként elfogadta a nyertes ajánlattevõnek a jelen határozatban már hivatkozott létszámadatait, ebbõl következõen pedig nem kétséges, hogy az adott feladat ezzel a létszámmal elvégezhetõ.<br>
A Döntõbizottság részleteiben vizsgálta a jogorvoslati kérelem azon állítását, vajon tartalmazza-e a nyertesnek hirdetett ajánlat azt a technológiát, amellyel az ajánlatot nyertesnek hirdették. E vonatkozásban megállapította, hogy a kérelmezõ tévedett, megállapításai pontatlanok. Az ajánlatkérõ helyesen állapította meg, hogy a nyertes ajánlattevõ alkalmazott technológiája, amely az elbírálás tekintetében jogi relevanciával bír, az ajánlatban közlésre került.<br>
A rendelkezésre álló dokumentumok alapján kétséget kizáró módon meg lehetett állapítani azt is, hogy a nyertesnek hirdetett ajánlattevõ ajánlatában nem írt le olyan információt, mi szerint a közbeszerzés tárgyát képezõ feladat végrehajtása során alvállalkozóként bárkit igénybe kívánna venni olyan mértékben, amely a törvény szerinti 15%-os teljesítményrészt meghaladja. Ebbõl a ténybõl következõen a törvény szerint nem volt ajánlattevõ kötelessége ezen alvállalkozó tekintetében bármiféle nyilatkozat, igazolás csatolása. Tehát e tekintetben sem az ajánlatkérõ, sem a nyertesnek hirdetett ajánlattevõ nem követett el törvénysértést. A Döntõbizottság a rendelkezésre álló bizonyítékok és az adott feladat szakirodalmában fellelhetõ szakmai meghatározások elemzése alapján megállapította, hogy az ajánlatkérõ által nyertesnek hirdetett technológia tekintetében nincs olyan bizonytalanság, mint amit a jogorvoslati kérelem tartalmaz, következésképp a jogorvoslati kérelem ilyen irányú megállapításai nem pontosak, nem helytállóak, végsõ soron a jogorvoslati kérelem e vonatkozásban nem megalapozott.<br>
Mindezekre figyelemmel a Döntõbizottság a jogorvoslati kérelmet a Kbt. 76. § (1) bekezdésében biztosított jogkörében eljárva, a Kbt. 88. § (1) bekezdésének a) pontja alapján, mint alaptalant elutasítja.<br>
A Döntõbizottság a kérelmezõ elõterjesztett kérelme ellenére nem alkalmazott ideiglenes intézkedést, azért mert meggyõzõdése szerint a Kbt. 82. § (2) bekezdésében foglalt, és a törvény által megkövetelt elõfeltételek nem állottak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. december 20.<br>
<br>
Divinyi József s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>