<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0852)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D. 248/22/1997.<br>
<br>
Tárgy: HÉROSZ Rt. és Polaris Rt. jogorvoslati kérelme a Központi Papnevelõ Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A HÉROSZ Építõipari Rt., 1204 Budapest, Kossuth L. u. 76. (a továbbiakban: I. rendû kérelmezõ) képviseletében dr. Palotás Gábor ügyvéd, 1055 Budapest, Szalay u. 5/B, valamint Poláris Építõipari Rt., 1097 Budapest, Gyáli u. 33. (a továbbiakban II. rendû kérelmezõ) képviseletében dr. Vilmányi Ágnes ügyvéd, 1036 Budapest, Pacsirtamezõ u. 16. által a Központi Papnevelõ Intézet 1053 Budapest, Papnövelde u. 7. (a továbbiakban: ajánlatkérõ) mûemlék épület északi és nyugati épületszárnyának több építési szakaszban történõ felújítása generálkivitelezõi átalányáras szerzõdéssel tárgyú közbeszerzési eljárása ellen kezdeményezett jogorvoslati eljárásban a Döntõbizottság a kérelmeket mint megalapozatlanokat elutasítja.<br>
A felmerült díjat és költségeket a felek maguk viselik. A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást jelentetett meg a K. É. 39., 1997. október 8-i számában az alábbiak szerint:<br>
A beszerzés tárgya és mennyisége:<br>
– Északi (utcai) szárny 6 szintes (pince, földszint, 3 emelet és tetõtér) 2405 négyzetméter beépített szintterülettel, utcai párkánymagasság: 19,8 m.<br>
– Nyugati szárny: 6 szintes 2453 négyzetméter szintterület, melybõl a kápolna belsõ felújítása tetõszerkezettel szükséges.<br>
– Északi szárny felújítása épületgépészeti és elektromos hálózatok teljes kiépítése építészeti helyreállítással, részleges födémcserével, tetõfelújítással.<br>
A teljesítés helye: Budapest V., Papnövelde u. 5–7. sz. alatti bentlakásos kollégium és oktatási létesítmény.<br>
Az ajánlatok elbírálásának szempontjai: az összességében legelõnyösebb ajánlat. A szempontok fontossági sorrendje:<br>
– mûszaki tartalom,<br>
– a teljesítés összege,<br>
– határidõ.<br>
Az eljárásban a kérelmezõkön kívül az INNOFORM Kft., Bau-system Kft., Mischek Kft., Confektor Kft., Középületépítõ Rt. Entazisz Kft., Bau-Trade Kft., Partner Kft. és Alba Regia Rt. nyújtott be ajánlatot.<br>
Az ajánlatok bontása 1997. november 18. volt, míg az eredményhirdetés és szerzõdéskötés 1997. november 28-án történt meg. Ezt követõen az I. r. kérelmezõ kérelmére indult D. 248/1997. számú, valamint a II. r. kérelmezõ kérelmére indult D. 249/1997. számú ügyeket a Döntõbizottság egyesítette.<br>
Mindkét kérelmezõ egyezõen kéri, hogy a lefolytatandó bizonyítási eljárás eredményeként a közbeszerzésekrõl szóló 1995. évi XL. törvény (a továbbiakban: Kbt.) 88. § (1) bekezdés b), c), d) és g) pontja szerinti jogkövetkezményeket alkalmazza a Döntõbizottság. Annak érdekében, hogy a jogsértõ eljárás folytán még érdemi intézkedés legyen a Kbt. 82. § (2) bekezdés b) pontja alapján a szerzõdés megkötésének megtiltását kérik.<br>
Hérosz Rt. I. r. kérelmezõ kérelme indokolásaként elõadja, hogy az általuk sérelmezett nyílt közbeszerzési eljárásban az INNOFORM Kft. 1997. november 18-án érvénytelen ajánlatot adott be, mivel az ajánlattevõ képviselõje elkésett a kijelölt beadási idõpontról. Csíky Gábor mint az ajánlatkérõ által megbízott lebonyolító – Pázmány Péter Katolikus Egyetem Mûszaki Fõmérnökség – mûszaki képviselõje azonban "méltányosságból", melyre a Kbt. 52. § (2) bekezdés a) pontja nem ad lehetõséget, az ajánlatot elfogadta. 1997. november 28. napján tartott eredményhirdetésen az eljárás nyerteseként az INNOFORM Kft.-t jelölte meg az ajánlatkérõ, megsértve ezzel a Kbt. 59. § (1) bekezdését.<br>
Az eljárásban álláspontjuk szerint I. r. kérelmezõ ajánlata volt a legalacsonyabb összegû, amikor a teljes kivitelezésre 236 030 690 Ft+áfa összegben tettek ajánlatot. Az ajánlatkérõ az I. r. kérelmezõ által kikötött ellenszolgáltatást kirívóan nem tarthatta alacsonynak, hiszen abban az esetben az 57. § (2) alapján írásban kellett volna magyarázatot kérnie, azonban ezt nem tette. Ezzel szemben a nyertesként megjelölt ajánlattevõ eredeti ajánlata 369 014 736 Ft+áfa összeg volt, amelyet az ajánlatkérõ a mûszaki tartalmat ismeretlen módon csökkentve 238 897 735 Ft+áfa öszszegben fogadott el. Az eredmény kihirdetésekor az ajánlatkérõ nem jelölte meg, hogy milyen mértékben módosult a szerzõdéses mûszaki tartalom, így nem volt ellenõrizhetõ az ajánlatok összehasonlítása, s annak szempontjai.<br>
Polaris Rt. II. r. kérelmezõ kérelmét azzal indokolja, hogy számára érthetetlen módon az 1997. november 28. napján megtartott eredményhirdetésen az eljárás nyerteseként az INNOFORM Kft.-t nevezte meg az ajánlatkérõ, megsértve ezzel a Kbt. 59. § (1) bekezdésben foglaltakat. A II. r. kérelmezõ pályázatát 326 565 060 Ft+25% áfa összegben tette meg, amely a nyertes ajánlattevõ ajánlatától mintegy 40 000 000 forinttal kedvezõbb. A nyertes ajánlattevõ ajánlata 369 014 736 Ft+25% áfa összeg volt, ezzel szemben viszont az ajánlatkérõ a mûszaki tartalmat ugyancsak érthetetlen és ellenõrizhetetlen módon csökkentette, és azt 238 897 000 Ft+25% áfa összegben fogadta el.<br>
Sérelmezi továbbá, hogy 1997. november 18-án a pályázatok bontása során készült jegyzõkönyv az INNOFORM Kft. késedelmérõl nem tesz említést, annak ellenére, hogy a pályázó késedelme nyilvánvaló tény volt valamennyi ajánlattevõ elõtt. A Kbt. 52. § (2) bekezdés a) pontja a késedelmes pályázatok elfogadására nem ad lehetõséget, ennek ellenére a kiíró az ajánlatbenyújtás körülményeit, illetve az általa elfogadott ajánlat érvényességét nem vizsgálta.<br>
II. r. kérelmezõ álláspontja szerint mindezek alkalmasak annak megállapítására, hogy az ajánlatkérõ a közbeszerzésekrõl szóló törvény alapelveit, illetve annak törvényi rendelkezéseit, több ponton, igen súlyosan megsértette.<br>
Az INNOFORM Kft. nyertes ajánlattevõ észrevételé-ben elõadja, hogy képviselõjük – Szabó Zoltán – 1997. november 18-án 14 óra elõtt 2 perccel a KPI középponti épületében benn volt, és az elõzõekben találkozók céljára használt helyen (emeleti díszterem) értesült arról egy ott tartózkodó embertõl, hogy a beadás a földszinten lesz egy helyiségben. Amíg ezek után Szabó Zoltán megtalálta a beadás helyét, 14.04 perc lett. A terembe belépve a képviselõ megkérdezte a többi pályázót, hogy van-e kifogásuk a pályázat beadása ellen ilyen körülmények között. Mivel nem érkezett ellenvélemény és a bontási eljárást levezetõ Csiky Gábor is elfogadta a késés okát, a pályázat leadásra került.<br>
Az eredmény kihirdetésekor Csiky Gábor levezetõ, cégüket nevezte meg a pályázat nyertesének azzal a kiegészítéssel, hogy pályázatukat csak az általuk leadott véleményeltérés nélkül tudja elfogadni, amely az árajánlat egy részének elõirányzatként való megadását takarja. Az eredményhirdetést az errõl készült jegyzõkönyv és vállalkozási szerzõdés aláírása zárta le.<br>
A kérelmezõk jogorvoslati kérelmüket a tárgyaláson kiegészítették azzal, hogy sérelmezték az ajánlatkérõ döntését, amely lehetõvé tette, hogy az árképzés vonatkozásában tett nyertes ajánlattevõi véleményeltérést nem értékelte, azaz a benyújtotthoz képest módosított ajánlatot fogadott el.<br>
Az egyéb érdekeltek közül Mischek Kft., Bau-Trade Kft., Partner Kft. Bausystem Kft., Confector Kft. és Entazisz Kft. a késedelemre vonatkozóan egyezõen nyilatkoztak, egyéb vonatkozásban érdemi észrevételt nem tettek.<br>
Ajánlatkérõ a kérelmek elutasítását kérte és érdemi észrevételében az INNOFORM Kft. késedelme okaként a bontás helyszínének nem megfelelõ megjelölését, míg a mûszaki tartalom csökkenését az északi szárny és a kapcsolódó szakipari munkák elmaradásával indokolta.<br>
A Döntõbizottság az ügyben csatolt iratok és a tárgyalás adatai alapján megállapítja, hogy kérelmezõk kérelmei nem megalapozottak.<br>
Az ajánlatok benyújtásának pontos helyszínét emelet, ajtó szerint nem jelölte meg az ajánlatkérõ. Ugyanakkor az ajánlattételre nyitva álló határidõt tévesen értelmezve az 1997. november 18-án 14.00 óra elõtt érkezett ajánlattevõktõl az ajánlatok átvételét megtagadta és arra szólította fel õket, hogy 14.00 órai idõben adják le ajánlataikat. A korábbi konzultációk helyszíne a Budapest, Papnövelde u. 5–7. szám alatti Központi Szeminárium díszterme volt, míg a beadás és bontás helyszínét a bontás napján megváltoztatták és egy távolabbi lezárt részben lévõ termet jelöltek ki, de errõl nem értesítették kellõ idõben és módon az ajánlattevõket. A díszterem elõtt várakozó ajánlattevõi képviselõket 13.30 és 13.45 közötti idõben ajánlatkérõ alkalmazottja átkísérte a bontásra kijelölt terembe, így a díszterem elõtt az ajánlattevõk fogadásával megbízott alkalmazott nem maradt. Nyertes ajánlattevõ képviselõje 14.00 órakor a benyújtás helyszínén volt, de a bontási terembe 5 perc késéssel jelent meg. Ajánlatkérõ megbízottja a helyszínnel kapcsolatban felmerült problémák miatt a késve érkezett INNOFORM Kft. ajánlatát elfogadta.<br>
A Döntõbizottság fenti tényállás alapján nem látott alapot arra, hogy a Kbt. 52. § (2) bekezdés a) pontja alapján az ajánlat érvénytelenségét állapítsa meg. Az épület portása  nyilatkozat alapján tény, hogy az ajánlattevõ alkalmazottja  14.00 órakor a bontási címként megjelölt épületben volt, de ajánlata az ajánlattételi határidõ lejárta után került benyújtásra. Az ajánlat kellõ idõben való benyújtása az ajánlattevõ feladata. Az ajánlatkérõnek viszont az a kötelessége, hogy a kiírásban vagy az egyéb dokumentumokban informálja az ajánlattevõket a benyújtás pontosan megjelölt helyszínérõl. Ennek hiányában a portaszolgálat is feljogosított lehetett volna az ajánlatok átvételével. Ugyanakkor sem a portán, sem pedig a korábbi konzultációk helyszínén a díszteremnél nem volt 13.45 után az ajánlatok fogadására kijelölt személy és a benyújtás helyszínét úgy változatták meg, hogy errõl nem tájékoztatták az ajánlattevõket megfelelõen az épületben. Nem értékelhetõ viszont ajánlattevõ terhére azon körülmény, hogy az ajánlatkérõ az ajánlatok átvételénél nem úgy járt el, ahogy az adott helyzetben elvárható lett volna. Ajánlatkérõ nem biztosíttatta a helyszín megfelelõ megjelölését és a ajánlattevõk megfelelõ eligazítását az épületen belül. Mindezek alapján nem sértette meg ajánlatkérõ a Kbt. 52. § (2) bekezdés a) pontját, amikor saját hibás eljárása miatt határidõben benyújtottként elfogadta az INNOFORM Kft. ajánlatát, mivel a bontás helyszínén megjelölt címen volt 14.00 órai idõben ajánlattevõ képviselõje.<br>
Az INNOFORM Kft. ajánlattevõ ajánlatához fûzött véleményeltérést az ajánlatkérõ az 1997. november 28-án megtartott eredményhirdetésen nem fogadta el és kijelentette, hogy felméréses tétel a szerzõdésben nem szerepelhet. Ezen jogsérelemrõl a kérelmezõk képviselõi ezen a napon értesültek, mivel a jelenléti ív szerint mind Hérosz Rt., mind pedig a Poláris Rt. képviselõi ezen az eljáráson jelen voltak. A jogorvoslat benyújtására e körben 1997. december 13-ig volt lehetõség, így a Kbt. 79. § (5) bekezdésében foglaltak ellenére 17 nap késedelemmel a tárgyaláson beterjesztett ezen kérelem elbírálásának eljárásjogi akadályát állapította meg a Döntõbizottság. Ugyanakkor az ajánlatokból megállapítható volt az, hogy az ajánlatok döntõ része átvette az ajánlatkérõi költségvetést az abban szereplõ megállapításokkal együtt, így valamennyi ajánlatban az ajánlatkérõ által megjelölt esetekben elõirányzati tételek szerepeltek, melyek esetében értelemszerûen felmérés alapján kerül sor az elszámolásra véleményeltérés hiányában is. Rögzített áron történõ ajánlatadás mellett a költségvetés már nem elõirányzati mennyiségeket, hanem pontosan meghatározott, nem változtatható mennyiségeket tartalmazhat. Az elõirányzati tételek miatt azonban egyik ajánlat sem került érvénytelenítésre. Az 1997. november 3-án felvett jegyzõkönyv 34 pontba szedve rögzítette azon követelményeket, melyeket az ajánlat készítésénél figyelembe kellett venni. Ezek között az elsõ helyen került kiemelésre a véleményeltérés jogának biztosítása, amely a szerzõdés egyetlen pontjára sem tartalmazott megszorítást, így bármely rendelkezés esetén lehetõség volt erre.<br>
HÉROSZ Rt. I. r. kérelmezõ sérelmezte, hogy ajánlatkérõ a Kbt. 57. § (2) bekezdését megsértve nem kért írásban magyarázatot és a mûszaki tartalmat ismeretlen módon csökkentve hirdette ki a nyertes ajánlattevõt. POLARIS Rt. II. r. kérelmezõ a döntést kifogásolta, miszerint a Kbt. 59. § (1) bekezdését sértette meg ajánlatkérõ, amikor a 40 millió forinttal kedvezõtlenebb összegû ajánlatot fogadta el, valamint szintén sérelmezte a mûszaki tartalom csökkentését. Ezen kérelemrészeket sem találta megalapozottnak a Döntõbizottság. A Kbt. 57. § (2) bekezdés szerint: "Ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie." Ezen kötelezettség azonban csak akkor terheli az ajánlatkérõt, ha azonos mûszaki tartalmú ajánlatok esetén kirívóan alacsony az ár. Az I. r. kérelmezõ esetén viszont az eljárásról készült és értékeléskor ismertetett összegzés szerint: "Hérosz Rt. az ajánlatát pontatlanul és hiányosan összeállított költségvetés, valamint a kiírástól eltérõ mûszaki tartalom miatt nem tudjuk elfogadni, mert sok olyan tétel beárazása maradt el, ami a munkához nélkülözhetetlen és a kiírásban sem kérték törlésüket". Ezen megállapítást a Döntõbizottság megvizsgálta és megalapozottnak találta. Hérosz Rt. I. kérelmezõ ajánlata 2. oldalán maga utal arra, hogy: "Az általunk mellékelt költségvetés néhány tétele nem tartalmaz árat, mert megítélésünk szerint azok a munkák nem ezen építési ütemhez tartoznak, a tervezõi költségvetés-kiírás az egész épületegyüttes felújítására készült (ahogy ez a bejáráson elhangzott)". Ugyanakkor a sérelmesnek tartott véleményeltérést I. r. kérelmezõ is megteszi ajánlatában ugyanúgy, mint a többi ajánlattevõ, amikor azt írja: "Kérjük, hogy ahol a tervezõi költségvetés-kiírás eleve elõirányzatot tartalmaz, vagy ahol mi azt szerepeltetünk, ott azt Önök is elõirányzott költségnek tekintsék." I. r. kérelmezõ a kiírásnak megfelelõ ajánlat adása mellett jogosult lett volna egy általa javasolt csökkentett mûszaki tartalomra is ajánlatot tenni alternat<br>
ív ajánlatként, de ez esetben is érvényességi feltétel volt az ajánlatkérõ által elvárt tételek beárazása, azaz a teljeskörûség.<br>
Polaris Rt. II. r. kérelmezõ esetében az összegzés azt a megállapítás teszi, hogy "a munkanemenkénti összegek nem arányosak a többi pályázóéval, vagyis az alépítményi és bontási munkák irreálisan magasak, ellentétben a szakipari munkákkal, amelyek éppen irreálisan alacsonyak. Az ajánlati költségvetés ezekbõl következõen nem reális, ezért félõ, hogy a rosszul összeállított költségvetés miatt pont a szakipari munkáknál beállított irreálisan alacsony költségek a minõség romlását fogják eredményezni, ami számunkra nem fogadható el." Az ajánlattevõk által a szakipari munkáknál átlagosan 162 millió forint összegû árajánlat szerepelt, szemben a Polaris Rt. II. r. kérelmezõ ezen tételre megadott 96 millió forint összegû ajánlatával. Ugyanakkor a Döntõbizottság megállapítja azt, hogy ezen eltérés abból is adódott, hogy az egyes szakipari tételek figyelembevétele mellett a Polaris Rt. kérelmezõ által adott tételes költségvetésben több tétel is árazatlan maradt, így nem a kiírással azonos mûszaki tartalomra adott ajánlatot II. r. kérelmezõ.<br>
A mûszaki tartalom ellenõrizhetetlen csökkentését mindkét kérelmezõ egyezõen kifogásolta, de az e körben benyújtott kérelemrészek is megalapozatlanok. Ugyanis a csökkentést a dokumentáció részét képezõ és 1997. szeptember 22-én kelt kiegészítés 3. pontja, az 1997. november 3-án felvett konzultációs jegyzõkönyv, a szerzõdéstervezet 7.2 pontja lehetõvé tette. Ezen helyeken került megfogalmazásra az, hogy "Építtetõ fenntartja jogát arra, hogy a pályázatban szereplõ munkák költségigényének ismeretében (a fedezet biztosítása érdekében) az elvégzendõ munkák körét csökkentse, esetleg növelje." Ennek érdekében került elõírásra az, hogy az árakat eleve északi, nyugati szárny és kápolna bontásban kellett megadni, és ennek alapján az északi szárnyban a födémcserével érintett helyiségek építészeti felújítása (födémcsere és tetõfedések) 115 millió Ft összegben, a kiemelt helyiségek gépészeti szereléseinek összege 18 millió Ft összegben, lámpatestek szerelése 15 millió Ft összegben, behatolás és video-kaputelefon 1,3 millió Ft összegben, valamint járulékos munkák 0,8 millió Ft öszszegben összesen 130 millió forint összegben csökkentették a beruházás mûszaki tartalmát. Ezen csökkentést az ajánlati kiíráshoz kapcsolódó dokumentáció lehetõvé tette a megvalósításra szánt keretösszeghatárig, erre tekintettel került elhagyásra az északi szárny felújításának megvalósítása. Az eredményhirdetés után közvetlenül megtartott egyeztetésen a kiíró egy javított költségvetést adott át nyertesnek, mely egyértelmûen tartalmazta a mûszaki tartalom csökkentésének mûszaki és pénzügyi paramétereit.<br>
Ajánlatkérõ az ajánlati felhívás feltételeinek megfelelõen csökkentett mûszaki tartalomra hirdette ki nyertesnek az INNOFORM Kft-t erre pedig azért volt lehetõsége, mivel a mûszaki tartalom csökkentésére a hivatkozott pontokban felhívta ajánlattevõk figyelmét, amely feltételeket nem kifogásolták az ajánlattevõk, a csökkentés módját és mértékét pedig elfogadhatóan megindokolta.<br>
Kérelmezõk ajánlatai fentiekben kifejtettek szerint nem feleltek meg az ajánlati felhívás és a dokumentáció részletezett feltételeinek, hiszen a szükséges mûszaki tartalmat nem fogták át, így nem sértette meg ajánlatkérõ a Kbt. 59. §-át amikor a kérelmezõk ajánlatait elutasította és a legkedvezõbb ajánlatot adó INNOFORM Kft. ajánlatát hirdette ki nyertesnek.<br>
A Döntõbizottság megállapítja, hogy ajánlatkérõ nem sértette meg a Kbt. jogorvoslati kérelmekben hivatkozott rendelkezéseit, ezért a Kbt. 76. § (1) bekezdésének c) pontjában biztosított jogkörében eljárva a kérelmet a Kbt. 88. § (1) bekezdésének a) pontja alapján elutasítja. A költségekre és díjra vonatkozó rendelkezés a Kbt. 88. § (1) bekezdés g) pontján alapul, mivel jogsértõt nem állapított meg a Döntõbizottság.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 6.<br>
<br>
Dr. Cziffra Csaba s. k.	Hámori András s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>