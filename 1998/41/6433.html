<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6433)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D. 132/8/1998.<br>
<br>
Tárgy: A Digital Media Solution Kft. jogorvoslati kérelme a Magyar Televízió Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Digital Media Solution (1033 Budapest, Hajógyári sziget 131., képviseli: dr. Somos Géza ügyvéd, 1061 Budapest, Andrássy út 32., a továbbiakban: kérelmezõ) jogorvoslati kérelmét, melyet a Magyar Televízió Rt. (1810 Budapest, Szabadság tér 5–6., a továbbiakban: ajánlatkérõ) hálózatos hírprogramkészítõ rendszer kiépítésére kiírt közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1998. január 14-i számában meghívásos eljárást alkalmazva részvételi felhívást tett közzé hálózatos hírprogramkészítõ rendszer kiépítésére.<br>
A részvételi jelentkezések elbírálására 1998. február 9-én került sor. A következõ jelentkezéseket fogadták el: Quantel, Sony Hungaria Kft., Pro-Bel Ltd., Nexus GmbH, Thomson Broadcast System, Tektronix UK Ltd., Philips BTS, Avid Technology GmbH, Panasonic Broadcast Ltd., Louth Automation. Az itt felsorolt alkalmasnak minõsített jelentkezõknek február 17-én elküldték az ajánlati felhívásokat. Ajánlatot a következõ cégek tettek: Vektor Kft., Tektronix UK Ltd., Digital Media Solution Kft. (DMS), Panasonic Broadcast Ltd., Stúdiótech Kft., Nexus Informations GmbH. Az ajánlatok elbírálását követõen az eredményhirdetésre halasztott idõpontban, 1998. május 21-én került sor. Ekkor ajánlatkérõ az eljárást eredménytelennek nyilvánította azt követõen, hogy valamennyi ajánlat érvénytelenségét megállapította.<br>
Kérelmezõ 1998. július 18-án nyújtott be jogorvoslati kérelmet a Döntõbizottsághoz. Az eljárás eredménytelenné nyilvánítását sérelmezte. Kérelmében elõadta, hogy részvételi jelentkezésüket benyújtották az elõírt határidõben, azonban ajánlattételi felhívást közvetlenül nem kaptak, csak távbeszélõ útján történõ szóbeli felhívást követõen nyújtották be ajánlatukat. Ezt követõen pedig ajánlatukat jogellenesen nyilvánították érvénytelennek, arra hivatkozással, hogy nincs hírrendszeri referenciájuk. A jogsértõ eseményrõl történõ tudomásszerzés idõpontjaként július 8-át jelölték meg, azaz azt a napot, amikor ajánlatkérõ indoklást is tartalmazó írásos döntését az eredménytelenné nyilvánításról kézhez vették.<br>
Ajánlatkérõ a kérelem elutasítását kérte. Elsõdlegesen elkésettségre, másodlagosan megalapozatlanságra hivatkozva. Álláspontja szerint az eredményhirdetésen, ahol kérelmezõ is jelen volt, közölték az egyes ajánlatok érvénytelenségi okait is, így a tudomásszerzés idõpontjának csak ez a nap tekinthetõ. Egyébiránt kérelmezõ referenciái nem voltak megfelelõek, így az érvénytelenné nyilvánítás jogszerûen történt.<br>
A Döntõbizottság az ügyben keletkezett iratok alapján megállapította, hogy a kérelem elkésett.<br>
Kétséget kizáróan megállapítható, hogy az eredményhirdetésre 1998. május 21-én került sor. Az eredményhirdetésen kérelmezõ is jelen volt. Ekkor tudomást szerzett arról a tényrõl, hogy ajánlatkérõ valamennyi ajánlatot – közte kérelmezõét is – érvénytelennek, az eljárást pedig eredménytelennek nyilvánította. Az egyértelmûen nem állapítható meg, hogy ekkor sor került-e az érvénytelenség okainak közlésére, avagy sem. Az eredményhirdetésrõl jegyzõkönyv ugyanis nem készült; kérelmezõ pedig vitatja, hogy szóbeli közlésre sor került, írásban pedig az érvénytelenség okairól június 5-én értesült.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ az ajánlatok elbírálására vonatkozó döntését nyilvánosan hirdeti ki. A Kbt. 54. §-a szerint pedig az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie. E szakaszok egyike sem írja elõ, hogy az ajánlatkérõnek valamennyi elutasított – érvénytelenné nyilvánított – ajánlat esetében az elutasítás okáról az eredményhirdetésen tájékoztatást kellene adni. Nagyszámú ajánlat esetében nincs is arra mód, hogy minden ajánlat esetében tájékoztatást adjon az elutasítás indokáról.<br>
Erre tekintettel biztosítja a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése, hogy az ajánlattevõ külön írásbeli kérésére, a kérelem kézhezvételétõl számított 15 napon belül az ajánlatkérõ legyen köteles a kizárás vagy az elutasítás okairól írásban tájékoztatást adni.<br>
Kérelmezõ írásbeli kérelemmel ajánlata érvénytelenségének okaival kapcsolatban ajánlatkérõhöz nem fordult. Ebbõl arra kell következtetni, hogy az eredményhirdetésen, 1998. május 21-én közölt döntéseket tudomásul vette. Az ajánlattevõnek az eljárás eredményével, az érvénytelenséggel kapcsolatos hallgatása nem eredményezheti a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésében meghatározott határidõk meghosszabbítását. A Kbt. 79. § (5) bekezdése szerint a Döntõbizottság elõtt jogorvoslati eljárás a jogsértésrõl történt tudomásszerzést követõ 15 napon belül kezdeményezhetõ. A jogvitás ügyben a jogsértésrõl történt tudomásszerzés idõpontjának – a fentiekben kifejtett indokolás alapján – az eredményhirdetés napját, május 21-ét kell tekinteni. Ehhez viszonyítva a június 18-án benyújtott jogorvoslati kérelem elkésett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 22.<br>
<br>
Dr. Engler Magdolna s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>