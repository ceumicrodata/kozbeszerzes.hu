<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6432)
</b></h2><FONT size=3><i><u></i></u><br>
Budapest, Margit krt. 85.<br>
Ikt.sz.: D.135/7/1998.<br>
<br>
Tárgy: A Közbeszerzések Tanácsa tagja által kezdeményezett jogorvoslati eljárás a Magyar Távközlési Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Távközlési Rt. (1122 Budapest, Krisztina krt. 6–8., a továbbiakban: ajánlatkérõ) megbízásából az Inteltrade Rt., (1027 Budapest, Medve u. 27–29.) 2371 db távbeszélõfülke beszerzése ellen hivatalból indított jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2), továbbá a 44. §-ra tekintettel a 33. § (2) bekezdését, ezért a K. É. 1998. április 29-i számában 1947. tételszám alatt megjelent ajánlati felhívást és a kiadott dokumentációt megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Magyar Távközlési Rt. mint ajánlatkérõ nyílt közbeszerzési eljárást indított a K. É. 1998. április 29-i hirdetményével, ahol 2371 db távbeszélõfülke beszerzésére kért ajánlatokat. A beszerzés tárgyát az ajánlati felhívás 3. a) pontjában, illetve a dokumentáció 1.1. pontjában eltérõen határozta meg. Az ajánlati felhíváshoz az ajánlatkérõ részletes ajánlati dokumentációt készített. A dokumentációban meghatározott kötelezõ és nem kötelezõ érvényû ajánlattételi feltételeket. A 3.1. pontban (ajánlati dokumentáció 6. oldalán) elõírta, hogy csak olyan távbeszélõfülke-gyártó vagy kizárólagos magyarországi képviselõi nyújthatnak be ajánlatot, származási országuk mindenfajta korlátozása nélkül, akik a dokumentáció megvásárlása révén regisztráltatták magukat a közbeszerzési eljárásra. Az ajánlati dokumentáció 8.2. pontjában az alábbi kötelezõ követelményeket támasztotta: az elmúlt 3 évben szállított távbeszélõfülkék száma legalább 500 db legyen, továbbá az ajánlattevõ által korábban szállított hasonló távbeszélõfülkét elfogadó távközlési szolgáltatók száma legalább kettõ legyen. Ugyanezen dokumentáció 8. pontjában meghatározta az ajánlatok értékelésének fázisait, eszerint az értékelés 3 részre tagolódik. Áll egy utóminõsítésbõl, az elõzetes kiértékelésbõl és a részletes kiértékelésbõl. Az utóminõsítés fázisában gyakorlatilag a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában foglaltaknak való megfelelést, továbbá a pénzügyi, gazdasági és mûszaki alkalmasság szempontjából vizsgálja meg az ajánlatokat. Azon ajánlatok, amelyek e fázisban alapvetõen alkalmatlannak minõsülnek, az eljárás további szakaszában nem vesznek részt. Az értékelés második fázisában, az elõzetes értékelésben az utóminõsítés során kiválasztott ajánlatok vesznek részt. Az elõzetes értékelés is három lépésbõl áll: kereskedelmi szempontból való megfelelés; mûszaki szempontból való megfelelés; az ajánlati ár elõzetes értékelése. Ebben a szakaszban azt vizsgálja ajánlatkérõ, hogy az ajánlatok megfelelnek-e az ajánlati felhívásban és a dokumentációban foglalt valamennyi követelménynek. A nem<br>
 megfelelõ ajánlatokat az eljárás további szakaszából szintén kizárja, míg a megfelelõnek minõsített ajánlatok egy úgynevezett részletes kiértékelésben vesznek részt, amelynek során mintadarabok szállítására is kötelesek ajánlattevõk.<br>
Tárgyi ügyben 1998. június 19-én a Közbeszerzési Tanács egyik tagja, Horváth Árpád hivatalból eljárást kezdeményezett. A jogsértés tudomásszerzésének idõpontjaként 1998. június 19-ét jelölte meg. Eljárást kezdeményezõ iratában sérelmezte, hogy az ajánlati dokumentáció olyan elõírásokat tartalmazott, amely feltételek korlátozták az esélyegyenlõséget, nevezetesen a 8.2. pontban megfogalmazott elõírásokat kifogásolta, így az elmúlt 3 évben legalább 500 termék, illetve két távbeszélõ-szolgáltatónál való bevizsgálás kötelezõ elõírását. Álláspontja szerint fenti elõírásokkal ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24., 3</a>3. §-ában elõírt rendelkezéseket, mely szerint a felhívást és a dokumentációt úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. Kérte továbbá megvizsgálni az ajánlatkérõi dokumentációban meghatározott értékelési rendszert is, mely állítása szerint nem felelt meg a Kbt. rendelkezéseinek.<br>
A Döntõbizottság az eljárást kezdeményezõ irat, illetõleg a korábbi eljárás során becsatolt iratanyagok tartalma alapján ideiglenes intézkedéssel az eljárás felfüggesztését rendelte el.<br>
Ajánlatkérõ a jogorvoslati eljárás megszüntetését kérte. A gyártói vagy kizárólagos magyarországi képviselõi körhöz azért kötötte indoklása szerint az ajánlat benyújtásának lehetõségét, mivel ily módon a távközlési berendezések beszerzése során a közvetítõi részvétel kiiktatásra kerülhet, ami költségcsökkentõ tényezõként jelentkezik. Elõadta továbbá, hogy ily módon a szavatossági, jótállási jogok, továbbá a karbantartási igények érvényesítése is egyszerûbb és stabilabb. A meghatározott szintû gyártási kapacitás és távközlési szolgáltatói ügyfélkör tekintetében elõadta, hogy a pénzügyi, gazdasági és mûszaki alkalmasság vizsgálata a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ kötelessége. Az elõírások vizsgálata körében álláspontja szerint nem minõsíthetõ az esélyegyenlõség megsértésének az a magatartása, hogy az adott piacon hosszú távon hírközlõ, távközlési szolgáltatók számára már szállító gyártókat kívánnak versenyeztetni, akik megfelelõ gyártási kapacitásokkal rendelkeznek. Álláspontja szerint a megrendelt mennyiség egynegyedére vonatkozó kikötés, nevezetesen az 500 db-os korábbi megjelölt szállítás nem szûkítette azon ajánlattevõk körét, akik egyáltalán ezen beszerzésben sikerrel pályázhattak volna. Fentiekre tekintettel a dokumentáció hivatkozott részeit nem tartják jogszabálysértõnek.<br>
Az ajánlatok elbírálása jogszerûségének tekintetében hivatkoznak a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésére, a Kbt. 52. § (2) bekezdés d) pontjára, illetõleg a Kbt. 53. § (2) bekezdésére. Ezek együttes értelmezése alapján jogszerûen követik eljárásaik során azt a gyakorlatot, amikor az ajánlatok felbontását követõen az elbírálás során folyamatosan vizsgálják, hogy az ajánlatok megfelelnek-e az ajánlati felhívás feltételeinek, majd az ajánlatok értékelését befejezve, az érvénytelennek minõsített ajánlattevõt az eljárás további szakaszából kirekesztik.<br>
A Döntõbizottság a beérkezett iratok tartalma alapján megállapította, hogy ajánlatkérõ ajánlati felhívása és dokumentációja jogsértõen került összeállításra.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára. A 33. § (1) bekezdése szerint az ajánlati felhívás tartalmát – 2. sz. mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. Az esélyegyenlõségi alapelv megsértésének tilalmát további rendelkezések is tartalmazzák az ajánlati felhívással összefüggésben. Többek között a 40. § (5) bekezdése, amely kimondja, hogy az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Az esélyegyenlõség biztosítását hivatott garantálni a 33. § (2) bekezdése is, amely kimondja, hogy az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását. Ezeket a Kbt. 44. §-a rögzíti.<br>
E rendelkezésekbõl megállapítható, hogy az ajánlatkérõnek a beszerzés tárgyát és mennyiségét, továbbá a pénzügyi, gazdasági és mûszaki alkalmasság igazolását az ajánlati felhívásban, és nem a dokumentációban kell meghatároznia. Az ajánlati felhívástól eltérõen a dokumentációban nem határozható meg a beszerzés tárgya, és a pénzügyi, gazdasági és mûszaki alkalmasság kritériumait sem lehet a törvénytõl eltérõen itt kibõvíteni. A 33. § (1)–(2) bekezdése ugyanis kifejezetten az ajánlati felhívásra utal, míg a dokumentáció a részletes szerzõdéses feltételek meghatározására szolgál a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint. Az ajánlattevõk csak akkor értesülhetnek megfelelõen az ajánlattétel feltételeirõl, ha ezek meghatározására a nyilvánosan megjelenõ ajánlati felhívásban kerül sor. Az ajánlattevõnek az ajánlati felhívásból, nem pedig a 80 E Ft-ért megvásárolt dokumentációból kell értesülnie az ajánlattétel alapvetõ feltételeirõl.<br>
A fenti rendelkezésekbõl az is megállapítható, hogy a pénzügyi, gazdasági és mûszaki alkalmasság igazolási módjainak törvényben történõ rögzítése azt a célt szolgálta, hogy az ajánlattevõk esélyegyenlõsége a legnagyobb mértékben biztosított legyen, továbbá hogy az esélyegyenlõséget a beszerzés tárgyának meghatározása tekintetében is biztosítani kell. Sem az alkalmassági kritériumok meghatározása, sem a beszerzés tárgyának meghatározása a fent idézett szabályok szerint nem eredményezheti az ajánlattevõk indokolatlan és hátrányos megkülönböztetését, azaz nem sértheti az esélyegyenlõséget.<br>
Az ajánlatkérõ a jogvitás ügyben az ajánlati felhívástól eltérõen határozta meg a dokumentációban a beszerzés tárgyát és az alkalmassági követelményeket is. A felhívásban a beszerzés tárgya: távbeszélõfülkék beszerzése – zárt, illetve nyitott távbeszélõfülkék legyártása és szállítása – 2371 db mennyiségben. A dokumentációban a beszerzés tárgya: távbeszélõfülkék tervezése, gyártása, szállítása, a gyártási dokumentáció és a design jogainak átadása. Az alkalmasság meghatározása a felhívásban a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a alapján történik, míg a dokumentációban alapvetõ alkalmassági követelmény az 500 db távbeszélõfülke elmúlt három évben történõ, kettõ távközlési szolgáltató részére történõ leszállítása.<br>
Az ajánlattétel, illetve az alkalmasság feltételeinek meghatározásával az ajánlatkérõ az esélyegyenlõséget sértõ módon korlátozta az ajánlattevõk körét. Indokolatlan, esélyegyenlõséget sértõ az az elõírás is, amely csak a gyártói vagy kizárólagos magyarországi képviselõi kör részére teszi lehetõvé az ajánlattételt. Nem megalapozott az az ajánlatkérõi észrevétel, mely szerint a közvetítõi, vagyis a forgalmazói részvétel indokolatlanul megnövelné ajánlatkérõ költségeit. Nyilvánvaló, ha az ajánlatkérõ az elbírálás szempontjai között szerepelteti az ajánlati árat és költségeket, mint értékelési szempontot, nem fogja jogszerûen nyertesnek hirdetni azt az ajánlatot, amelyik e tekintetben kedvezõtlen. Erre alapítottan éppen ezért szükségtelen, hogy az ajánlatkérõ eleve kizárja ezen kört az ajánlattétel lehetõségébõl. A jótállási és garanciális jogok a forgalmazóval szemben ugyancsak érvényesíthetõk.<br>
Ugyancsak hátrányos megkülönböztetését okozza az ajánlattevõknek az, hogy csak az tehet ajánlatot, aki az elmúlt három évben legalább 500 db fülkét leszállított, továbbá legalább kettõ távközlési szolgáltató szervezet részére szállított. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése az alkalmasság megállapításának céljából lehetõvé teszi, hogy az ajánlatkérõ referenciát kérjen a jelentõsebb szállításokról. Ez a lehetõség azonban nyilvánvalóan nem értelmezhetõ úgy, hogy eleve ki kell zárni azt az ajánlattevõt, aki meghatározott mennyiséget nem szállított le. Jelen esetben például azt, aki az elmúlt három évben csak 450 telefonfülkét szállított, vagy egy távközlési szolgáltató vagy esetleg más szervezet számára szállított.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat a legalacsonyabb összegû ellenszolgáltatás, vagy az összességében legelõnyösebb ajánlat szempontja alapján bírálja el. Az 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az 52. § (1) és az 53. § (1) bekezdése pedig az ajánlatok érvénytelenségének, illetve a kizárás okainak eseteit határozza meg. Az 53. § (2) bekezdése szerint az eljárás további szakaszában nem vehet részt az, akinek ajánlatáról megállapították, hogy érvénytelen vagy az eljárásból ki kell zárni.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése az ajánlatkérõ kötelezettségévé teszi, hogy megvizsgálja az ajánlattevõknek a szerzõdés teljesítésére való pénzügyi, gazdasági és mûszaki alkalmasságát. Ezen túlmenõen a Kbt. az értékelés módjával kapcsolatban további elõírásokat nem tesz. Így nem kifogásolható, ha az ajánlatkérõ az értékelést például az ajánlatok érvénytelenségének, vagy a kizárás okainak megállapítását több szakaszban végzi el. Az pedig, hogy az alkalmasság kritériumának meghatározása törvénysértõ módon történt, magának az értékelési mechanizmusnak a jogszerûtlenségét nem alapozza meg.<br>
Minderre tekintettel a Döntõbizottság azt állapította meg, hogy az ajánlatkérõ az ajánlati felhívás és a dokumentáció elkészítése során az ajánlattevõk esélyegyenlõségét, a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) és a 33. § (2) bekezdését sértette meg. Ezért a Döntõbizottság a Kbt. 88. § (1) bekezdésének c) pontja alapján megsemmisítette az ajánlatkérõ ajánlati felhívását és dokumentációját. A Döntõbizottságnak nem volt módja ezen dokumentumoknak csak egyes rendelkezéseit megsemmisíteni, mivel ezek alapvetõen befolyásolják a dokumentáció más rendelkezéseit is. A Döntõbizottság elnöke az eljárás határidejét 10 nappal meghosszabbította. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. július 29.<br>
<br>
Dr. Eke Pekács Tibor s. k.		Divinyi József s. k.<br>
közbeszerzési biztos		közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>