<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6423)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.118/11/1998.<br>
<br>
Tárgy: Vízép Mélyépítõ Kft. jogorvoslati kérelme az Országos Vízügyi Fõigazgatóság közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Gergely Róbert (1082 Budapest, Üllõi út 82.) ügyvéd által képviselt Vízép Mélyépítõ Kft. (2040 Budaörs, Stefánia u. 32., továbbiakban kérelmezõ) Országos Vízügyi Fõigazgatóság (1012 Budapest, Márvány u. 1/C, továbbiakban ajánlatkérõ) tatabányai szennyvíztisztító telep tervezési, építési, technológiai, szerelési és próbaüzemi munkái tárgyában megindított közbeszerzési eljárás ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ nyilatkozata, a tárgyaláson tett érdemi nyilatkozatok, valamint az ajánlatkérõ közbeszerzési eljárás során keletkezett iratai alapján a Döntõbizottság az alábbi tényállást állapította meg.<br>
Az ajánlatkérõ a K. É. 1998. április 1. napján megjelent 13. számában nyílt elõminõsítési eljárásra vonatkozó felhívást tett közzé a tatabányai szennyvíztisztító telep tervezési, építési technológiai, szerelési, próbaüzemi munkáira, azon belül mechanikai és biológiai tisztítást biztosító mûtárgyak átalakítási munkáira<br>
– új utóülepítõ és fúvógépházi építési és technológiai szerelési munkák,<br>
– iszapvíztelenítõ berendezések telepítése, technológiai szerelése,<br>
– villamos berendezések, irányítástechnika,<br>
– egyéb járulékos munkák vonatkozásában.<br>
Meghatározta felhívása 9. pontjában, hogy a résztvevõk pénzügyi, gazdasági és mûszaki alkalmasságának igazolására milyen adatokat és tényeket kér. Ezek az alábbiak voltak: pénzügyi, gazdasági alkalmasság igazolására vonatkozóan<br>
– 1 hónapnál nem régebbi pénzintézeti nyilatkozat az ajánlattevõ pénzügyi helyzetérõl, hitel- és fizetõképességérõl, valamint arról, hogy mióta vezeti az ajánlattevõ bankszámláját,<br>
– nyilatkozat arról, hogy sem az ajánlattevõ, sem alvállalkozói nem tartoznak, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), e) pontok hatálya alá, valamint a hatóság igazolása csatolandó arról, hogy nem esnek a 46. § (1) bekezdés b) pont hatálya alá.<br>
Mûszaki alkalmasság igazolására 9. b) pont az alábbiak meglétét kérte:<br>
– Az elõzõ 3 év hasonló jellegû munkáinak ismertetése:<br>
– a megrendelõ,<br>
– a megvalósítási helye,<br>
– a teljes bekerülési összeg millió Ft-ban,<br>
– a megvalósítás ideje (tól–ig) megjelölésével.<br>
– A mûszaki, technikai felszereltség ismertetése, kiemelve a beruházásnál alkalmazni kívánt eszközöket.<br>
– Végrehajtásért felelõs mûszaki személyzet megnevezése.<br>
– Azoknak az alvállalkozóknak a megnevezése, akiket az ajánlattevõ a közbeszerzés értékének 15%-át meghaladó mértékben igénybe kívánja venni.<br>
– Ajánlattevõ minõségbiztosítási rendszerét tanúsító iratok, adatok stb.<br>
Ugyanezen felhívásában ajánlatkérõ a 12. pontban elõírta, hogy a részvételi jelentkezést 3 példányban, (mely közül 1 eredeti, 2 másolat) dokumentálva kell benyújtani. A felhívás 11. pontjában a többváltozatú ajánlattétel tekintetében olyan felhívást tett közzé, mely szerint az ajánlattevõ abban az esetben tehet többváltozatú ajánlatot, ha vállalja, hogy változatainak ajánlati tervszintû tervét – számításokkal alátámasztva – ajánlatához csatolja, az érintett szakhatóságok és leendõ üzemeltetõ állásfoglalásával együtt. Részvételi jelentkezések beadási határideje 1998. április 27-e volt. Ezen idõpontig 13 részvételi jelentkezés érkezett. 1998. május 26-án ajánlatkérõ értékelte a részvételi jelentkezéseket, és nyilvánosan kihirdette, hogy kik azok, akiknek részvételi jelentkezését elfogadta. Három cég került elõminõsítésre: a Délviép Kft., az Alterra Kft. és a Keviép Kft. A Vízép Mélyépítõ Kft.-t részvételi jelentkezése alapján nem ítélte alkalmasnak az ajánlatkérõ, tekintettel arra, hogy a Vám- és Pénzügyõrség, illetve a Központi Környezetvédelmi Alap által becsatolt igazolások nem feleltek meg a részvételi felhívás elõírásainak, mivel azok a meghatározott érvényességi idõn túliak voltak, illetõleg nem eredetiként kerültek becsatolásra, csak fénymásolatban. Ez utóbbi megállapítás a kért valamennyi igazolásra vonatkozik.<br>
1998. június 2-án kézhez vett levelével tájékoztatta az ajánlatkérõ a részvételi jelentkezések értékelésével kapcsolatos döntésérõl a kérelmezõt.<br>
Ezt követõen 1998. június 9-én, törvényes határidõn belül nyújtott be jogorvoslati kérelmet a kérelmezõ a Döntõbizottsághoz. Kérte, hogy a Döntõbizottság állapítsa meg a jogsértést és hívja fel az ajánlatkérõt a Kbt. szabályainak megfelelõ eljárásra, és az ajánlatkérõnek a rájuk vonatkozó döntését semmisítse meg, valamint kötelezze az eljárási díj és költségek megfizetésére, továbbá lehetõséget biztosítson a Döntõbizottság, hogy a kérelmezõ továbbra is részt tudjon venni a közbeszerzési eljárásban. Továbbá kérte, hogy a Döntõbizottság ideiglenes intézkedéssel függessze fel a közbeszerzési eljárást.<br>
Indokaként elõadta, hogy õ mint Magyarország tradicionális és legnagyobb vízépítõ- és mélyépítõ vállalata rendelkezik a tárgyi projekt megvalósításához szükséges gépparkkal, eszközökkel, szaktudással. Cége gazdálkodása kiegyensúlyozott, ebbõl következõen tehát mindenképpen pénzügyileg, gazdaságilag és mûszakilag alkalmasnak ítéli magát.<br>
Álláspontja szerint a becsatolt valamennyi hatósági igazolás érvényes, hiszen a kiadástól számított 365 napig azt érvényesnek kell elfogadni. Azt azonban elismeri, hogy ezek az igazolások nem eredeti példányban kerültek becsatolásra. Amennyiben azonban az ajánlatkérõ lehetõséget biztosított volna, akkor õ készséggel az eredeti igazolásokat bemutatta volna az ajánlatkérõnek.<br>
Az ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint a részvételi felhívásában foglaltaknak a kérelmezõ nem tett eleget, hiszen nem csatolta az eredeti igazolásokat, valamint két igazolását nem lehetett érvényesnek tekinteni. Mivel tehát pénzügyi, gazdasági alkalmasságát ily módon nem igazolta megfelelõen, nem lehetett õt alkalmasnak tekinteni.<br>
A Döntõbizottság a kérelmezõ kérelmére a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#82">Kbt.) 82. §</a>-ra tekintettel ideiglenes intézkedést hozott D.118/3/98 szám alatt és elrendelte jelen közbeszerzési eljárás felfüggesztését.<br>
A kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
Éppen ezért ennek érdekében az alkalmasságot a részvételre jelentkezõknek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ban meghatározott módon lehet igazolni, és a 42. § (2) bekezdése szerint az elõminõsítési eljárásban nem vehet részt, aki a Kbt. 46. § hatálya alá tartozik.<br>
Az ajánlatkérõ ezen törvényhelyeknek megfelelõen a részvételi felhívásának 9. pontjában meghatározta, hogy milyen módon kéri a jelentkezõktõl a pénzügyi és gazdasági, valamint a mûszaki alkalmasság igazolását. Erre tekintettel a részvételi jelentkezõknek az ott meghatározott tartalmi és formai követelményeknek megfelelõen kell a részvételi jelentkezésüket elkészíteni, és természetesen az ajánlatkérõnek is ezt a felhívásának megfelelõen, attól nem eltérõen kell értékelnie. A Döntõbizottságnak így mindenre tekintettel azt kellett megvizsgálnia, hogy a részvételi jelentkezést benyújtó valóban az elõírtaknak megfelelõen igazolta-e a pénzügyi, gazdasági, mûszaki alkalmasságát, valamint azt, hogy nem tartozik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>hatálya alá, és hogy ugyanakkor ezeket a részvételi jelentkezéseket az ajánlatkérõ a felhívásának megfelelõen értékelte-e.<br>
A becsatolt iratokból megállapítható volt, hogy a kérelmezõ mind a három jelentkezéséhez tartozó hatósági igazolásokat az eredetirõl készült másolatban csatolta be, valamint a Vám- és Pénzügyõrség, illetve a Központi Környezetvédelmi Alap által kiállított igazolások érvényessége lejárt. A Döntõbizottság ezt követõen megvizsgálta az elõminõsítést nyert résztvevõk jelentkezését is, s ennek során megállapítható volt, hogy valamennyi elõírt hatósági igazolásuk megfelelt a részvételi felhívásban foglaltaknak, azok érvényesek voltak, illetõleg eredeti példányban kerültek becsatolásra. Az ajánlatkérõ az igazolások vizsgálata körében az igazoláson feltüntetett adatokat értékeli, és nem bírálhatja felül a kiállító hatóságnak a hatósági igazolásban feltüntetett megállapításait, azaz ha a hatóság érvényességi záradékkal látja el az igazolást, azt valósnak kell elfogadnia az ajánlatkérõnek.<br>
Mindezekre tekintettel jogszerûen járt el az ajánlatkérõ, amikor döntése értelmében elõminõsítést nem nyert a kérelmezõ, hiszen részvételi jelentkezése a fentebb kifejtett hiányosságokat, hiányokat tartalmazta. Bár egyébként lehetséges, hogy képes lett volna a közbeszerzési eljárás tárgyának megvalósítására, de az elõminõsítési eljárásnak pontosan az a célja, hogy szigorú eljárási szabályok szem elõtt tartása mellett választhassa ki az ajánlatkérõ a pénzügyi, gazdasági, mûszaki alkalmasság szempontjából alkalmasnak ítélt részvételi jelentkezõket. Ha a részvételi jelentkezésben elõírt bármilyen követelménynek a részvételi jelentkezõ nem tesz eleget, nem lehet alkalmas az elõminõsítési eljárás során.<br>
A Döntõbizottság a közbeszerzési iratok áttanulmányozása során észlelte, hogy az ajánlatkérõ alternatív ajánlattételre való lehetõséget biztosított, ezzel ajánlati terv szintû számításokkal alátámasztott új terveket kért a leendõ ajánlattevõktõl arra az esetre, ha az ajánlati felhívás dokumentációjától eltérõ módon kívánják megoldani a szennyvíztisztító-mû kivitelezését. A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ építési beruházásra ajánlati felhívást csak jóváhagyott építési engedélyezési terv megléte esetén tehet közzé. Az 1/1996 (II. 7.) KTM rendelet a Kbt. 96. § (3) bekezdésében biztosított felhatalmazás alapján azt is egyértelmûen, kötelezõen meghatározza, hogy a jóváhagyott engedélyezési terv alapján indult közbeszerzési eljárásban a dokumentációt miként kell elkészíteni. A jogszabály a dokumentáció tartalmi követelményeit részletesen meghatározza. Ebbõl következõen az ajánlati felhívásban, illetve dokumentációban alternatív ajánlattételt engedélyezni csak a jóváhagyott technológia körén belül lehet. Az alternatív ajánlatnak az lehet a következménye, hogy a dokumentációtól eltérõ alternatív ajánlatok mûszaki tartalma alapvetõen eltérhet egymástól, és emiatt az eljárás befejezésekor nem lesznek összehasonlításra alkalmas ajánlatok. Közbeszerzési eljárás a Kbt. 32. § (2) bekezdése, illetve 40. § (1) bekezdése szerint azon a ponton indítható meg, amikor a tervek jóváhagyásra kerültek. Ennek nyilvánvaló indoka, hogy a Kbt. elõírja az ajánlatkérõnek, hogy a közbeszerzés tárgyát megfelelõ pontossággal határozza meg. A verseny tisztasága, az esélyegyenlõség, végsõ soron pedig az ajánlatok objektív elbírálása ugyanis csak akkor lehetséges, ha az ajánlattevõk ugyanarra a tárgyra, ugyanolyan feltételek között tesznek ajánlatot. Mindenképpen szükségesnek mutatkozik jelen közbeszerzési eljárás további fázisában ezek szem elõtt tartását megfontolni.<br>
A Döntõbizottság a fentiekre tekintettel a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján utasította el. A Kbt. 88. § (1) bekezdés g) pontja alapján a jogsértõt lehet kötelezni az eljárási díj és költségek megfizetésére. Tekintettel arra, hogy jelen esetben jogsértés megállapításra nem került, így a költségek viselésérõl a Döntõbizottság a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 15.<br>
<br>
Dr. Deli Betty s. k.	Divinyi József s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>