<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6431)
</b></h2><FONT size=3><i><u></i></u><br>
Budapest, Margit krt. 85.<br>
Ikt.sz.: D.161/7/1998.<br>
Elõadó: Dr. Monory Bulcs<br>
Telefon: 375-5819<br>
Fax: 355-5082<br>
<br>
Tárgy: Az ELMEDCO Kft. jogorvoslati kérelme a Budapest XIX. Kerületi Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ELMEDCO Kft. (1108 Budapest, Gyömrõi út 140., képviseli: dr. Tóth Mária ügyvéd, 1701 Budapest, Városház tér 2., a továbbiakban: kérelmezõ) jogorvoslati kérelmét, amelyet a Budapest XIX. Kerületi Önkormányzat (1195 Budapest, Városház tér 18., a továbbiakban: ajánlatkérõ) egy darab korszerû, szak-rendelõintézeti feladatra alkalmas kémiai automata gép-, mûszerszállítási, szerelési, üzembe helyezési és betanítási tárgyú közbeszerzési eljárása ellen nyújtott be, a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. április 29. napján megjelent, 17. számának 2484. és azt követõ oldalán tette közzé a rendelkezõ részben megfogalmazott közbeszerzési eljárásra vonatkozó ajánlati felhívását.<br>
Az ajánlatkérõ az ajánlati felhívás 3. a) pontjában határozta meg a közbeszerzés tárgyát. Az 5. pont értelmében dokumentációt is összeállított és rendelkezésre bocsátott a potenciális ajánlattevõknek.<br>
Az ajánlati felhívás 11. pontjában rögzítette, hogy az ajánlattevõ pénzügyi, gazdasági és mûszaki alkalmasságának igazolására milyen adatok és milyen tények igazolását kéri. A 13. pontban pedig meghatározta az elbírálás szempontjait. Ennek értelmében az ajánlatkérõ az összességében legelõnyösebb ajánlatot kívánja a közbeszerzési eljárás során kiválasztani. Az értékelési szempontok fontossági sorrend szerint az alábbiak:<br>
– orvosszakmai igényeket legjobban kielégítõ termékparaméterek,<br>
– üzemeltetési adatok,<br>
– a berendezés üzembiztonságára tett vállalások,<br>
– az ajánlatkérõ által fizetett ellenszolgáltatás mértéke,<br>
– az ajánlattevõ által biztosított kereskedelmi és egyéb kondíciók,<br>
– a termék leszállítására és telepítésére vállalt mielõbbi határidõ.<br>
Az ajánlati felhívás 14. pontja értelmében többváltozatú ajánlatot is lehetett tenni, olyan értelemben, hogy alternatív ajánlat is benyújtható, azonban az egyes ajánlati változatoknak egymástól elkülöníthetõknek kell lenniük.<br>
Az ajánlatkérõ a beérkezett ajánlatokat egy általa felállított bizottsággal értékeltette. A bizottságban szakirányú orvosok, illetve szakértõk is részt vettek a XIX. Kerületi Önkormányzat dolgozóin kívül. A felállított bizottság 1998. június 16. napján alakította ki javaslatát, amelyet aztán az önkormányzat elé terjesztett. Az önkormányzat költségvetési bizottsága 1998. június 29. napján tárgyalt a közbeszerzés tárgyát képezõ mûszer beszerzése tekintetében a nyertes kiválasztásáról. Az errõl szóló jegyzõkönyv tanúsága szerint a gazdasági szakembereken kívül orvosok, illetve egészségügyi szakvezetõk vettek részt a vitában. Az ajánlatkérõ 1998. július 10-én hirdetett eredményt. Az eredményhirdetésen felvett jegyzõkönyv tanúsága szerint nyertesnek hirdette az Akadimpex Kft. Kobas Integra készülékét tartalmazó ajánlatot. Második helyezettnek hirdette az ELMEDCO Kft. Ilab 900 SD készüléket tartalmazó ajánlatot, míg harmadik helyezettként értékelte a Diatron Kft. AU–600-as ajánlatát.<br>
A kérelmezõ jogorvoslati kérelmét a XIX. kerületi Polgármesteri Hivatal polgármesteréhez nyújtotta be, a törvényben meghatározott határidõn belül, és a polgármester áttételi határozatával került a Döntõbizottsághoz. A Döntõbizottságnál az érkeztetés 1998. július 15. napja.<br>
A kérelmezõ kérelmében elõadta: álláspontja szerint az ajánlatkérõ önkormányzat megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (2) bekezdésében foglaltakat, mert meglátása szerint nem a meghirdetett fontossági szempontok szerint alakította ki döntését, amely végül is a nyertes személyét meghatározta.<br>
Állítása szerint az önkormányzat által kiválasztott készülék a közbeszerzési eljárás termékspecifikációja szerinti szakmai, mûszaki követelményeknek nem felel meg, mert a készülék nem modul rendszerû, tehát újabb modul beépítésével jelentõsen a kémiai mérésszám nem növelhetõ. Ugyanakkor a készülék nem tudja az algoritmusfüggõ tesztindítási lehetõséget, holott mind a kettõ alapkövetelmény volt a meghirdetett mûszaki specifikáció elõírásai szerint.<br>
A jogorvoslati kérelemben a kérelmezõ írja: "Kérem, a Döntõbizottság az általam sérelmezett határozatot javamra változtassa meg, a jogorvoslati elbírálás befejezéséig a folyamatban lévõ eljárást függessze fel."<br>
A Döntõbizottság tárgyi ügyben 1998. augusztus 4-én tárgyalást tartott. A Döntõbizottság a rendelkezésére álló írásbeli bizonyítékok, ajánlatok, továbbá a tárgyaláson elhangzott ajánlatkérõi, illetve kérelmezõi nyilatkozatok tartalma alapján az alábbiakat állapította meg.<br>
A kérelmezõ kérelme nem megalapozott.<br>
A kérelmezõ azt állította írásban is, és ezt ismételte meg a tárgyaláson tett nyilatkozatában, hogy szerinte az ajánlatkérõ nem tartotta be az elbírálás során az általa ajánlati felhívásban és dokumentációban közölt fontossági elbírálási szempontokat. Közölte: a nyertesnek hirdetett ajánlatban foglalt mûszer nem képes azoknak a specifikációknak a teljesítésére, amelyek alapkövetelmény-szinten voltak az ajánlati felhívásban, illetve a dokumentációban megfogalmazva.<br>
Ezekkel szemben a Döntõbizottság meg tudta állapítani, hogy az Akadimpex Kft. már hivatkozott megnevezésû kémiai automata mûszere képes az algoritmusfüggõ tesztindítási lehetõségre, ugyanakkor képes minden olyan specifikációnak megfelelõ mûvelet elvégzésére, amelyet az ajánlati felhívás, illetve a dokumentáció tartalmazott.<br>
A Döntõbizottság tüzetes vizsgálatnak vetette alá az önkormányzatnál végzett értékelési tevékenységet. Ebben a tekintetben megállapította az alábbiakat:<br>
Az Akadimpex Kft.-nek az ajánlatkérõhöz benyújtott ajánlata tartalmaz egy színes angol nyelvû prospektust, amely ábrákkal is bõvítve magyarázza meg a gép, mûszer által nyújtott tevékenységet. Ebben szerepel az, amit kifogás tárgyává tesz a kérelmezõ, tehát a kérelmezõi állítással szemben az algoritmusfüggõ tesztindítási lehetõség a gép alaptevékenységében benne van.<br>
Ettõl függetlenül az önkormányzat, pontosan azért, mert az eredményhirdetésen már jelezte aggályait a kérelmezõ, ismételten rákérdezett erre a specifikációra, és az ajánlattevõ rövid idõn belül faxon visszajelezte, hogy a gép az algoritmusfüggõ tesztindítási lehetõséggel rendelkezik, és utalt arra, hogy ez az ajánlatnak része.<br>
A Döntõbizottság ennek a tényszerûségérõl az eljárás során meggyõzõdött.<br>
További vita tárgya volt a modul rendszer, illetve a modulbõvítési lehetõség. A Döntõbizottság meglátása szerint egyértelmû, hogy a kérelmezõ félreértette e vonatkozásban a mûszaki specifikációt, ugyanis mindazokat a megkövetelt speciális mûveleteket képes elvégezni ez a világszínvonalon álló, ajánlatban foglalt gép, amelyet az ajánlatkérõ elvárt. Ugyanakkor van egy olyan plusz lehetõség, amely egy újabb modul hozzátételével, beépítésével még további munkamûveletek elvégzésére teszi alkalmassá ezt a gépet.<br>
A Döntõbizottság érzékelte azt, hogy az önkormányzat az általa felkért és szakembereket is foglalkoztató bizottságán keresztül igyekezett igazán elfogadható szakmai véleményt adni. Ehhez a szakmai véleményhez további orvos szaktekintélyek írták le az ajánlatban foglalt géppel kapcsolatos tapasztalataikat, és ezeket a tapasztalatokat hasznosították akkor, amikor az eredményt végül is kimunkálták.<br>
A Döntõbizottság megállapítása szerint a véleményt adó személyek teljes mértékben elfogulatlannak tekintendõk, ilyen értelemben szóba sem jöhet az esetleges elfogultság kérdésköre.<br>
Ilyen módon tehát a fontossági értékelési sorrendben elsõ helyen szereplõ orvosszakmai igények tekintetében nem lehet vitás az, hogy a nyertesnek hirdetett ajánlat ténylegesen a legjobb a beérkezett és értékelt ajánlatok közül.<br>
Az üzemeltetési adatok tekintetében a Döntõbizottság szintén összevetette a nyertesnek hirdetett és a kérelmezõi ajánlatban foglaltakat. Ez alapján megállapította, hogy az ajánlat teljes tartalma tekintetében a nyertesnek nyilvánított a jobb.<br>
A berendezés üzembiztonságára tett vállalások szerint szintén figyelembe vette a Döntõbizottság a rendelkezésére bocsátott eddigi orvosszakmai véleményeket, amely tükrözte az ország különbözõ egészségügyi gyógyító intézményeiben már funkcióban álló, ilyen típusú gépekre vonatkozó tapasztalatokat. Ezeknek a végeredménye szintén az, hogy a nyertesnek nyilvánított ajánlatban foglalt gép, mûszer üzembiztonsága jobb, mint a kérelmezõé.<br>
Az ajánlatkérõ által fizetett ellenszolgáltatás mértéke tekintetében kétséget kizáró módon megállapítható, hogy a kérelmezõ ajánlata ebbõl a szempontból elsõ ránézésre kedvezõbb. Ugyanakkor nemcsak azt kell figyelembe venni, hogy a bekerülési összeg mennyi, hanem arra is figyelemmel kell lenni egy ilyen gépnek az üzembe állítása esetén, hogy az milyen üzemi költséggel, milyen pótlólagos beruházásokkal és milyen felhasználási üzemi költséggel bír, illetve rendelkezik a mûködtetése során, ezek vonatkozásában mit tartalmaznak az ajánlatok. Ha pedig mindezeket összevetjük, akkor már a nyertesnek kihirdetett ajánlat legalábbis azonosnak tekinthetõ a kérelmezõi ajánlattal.<br>
Az utolsó két szempont, nevezetesen az ajánlattevõ által biztosított kereskedelmi, egyéb kondíciók és a termék leszállítására és telepítésére vállalt mielõbbi határidõ vonatkozásában a Döntõbizottság megállapította, hogy az elõzõ tekintetében kétséget kizáró módon a nyertesnek nyilvánított ajánlat jobb, míg az utolsó szempont tekintetében a két ajánlat egyezõ, azaz azonos.<br>
A nyertesnek nyilvánított ajánlatban az ajánlattevõ megajánlotta, hogy évente egy nagy és negyedévenként elvégzett kisebb karbantartásokat teljesen ingyen végzi el, ezeknek a számított értéke éves szinten 50 ezer ATS (osztrák schilling). Ugyanakkor a reagensek ATS-árának kötöttségére öt év kötelezettséget vállalnak, amennyiben az éves vizsgálati számok az 1997. évi statisztikai adatoktól 10%-nál nagyobb mértékben nem térnek el. Teljes garanciát vállaltak a mérések minõségére és azok reprodukálhatóságára. Vállalták továbbá, hogy meghibásodás esetén a hívástól számított 24 órán belül a teljes szervizkapacitás rendelkezésre áll. Felajánlották az egyéb kedvezmények körében: ingyenes reagensszállítást a betanításhoz 30 ezer ATS értékben a felhasználó specifikációja szerint rendelkezésre bocsátják. Ugyanakkor a fogyóanyagokat (küvetták, és waste countuiner) teljesen ingyenesen bocsátják rendelkezésre. Ezen túlmenõen az összes szoftvert ingyen bocsátják az ajánlatkérõ rendelkezésére. Ugyancsak ingyenes szünetmentes áramforrást és víztisztító berendezést, továbbá ehhez csatolt komputert ajánlottak fel.<br>
Mindezeket összességében értékelve azt állapította meg a Döntõbizottság, hogy a nyertes ajánlata jobb volt, mint a kérelmezõi ajánlat.<br>
Vizsgálta továbbá a Döntõbizottság a szakbizottságok értékelõ jegyzõkönyveiben foglalt egyéb körülményeket is. Ennek során tényként megállapította, hogy abban az esetben, ha az ajánlatkérõ a kérelmezõ ajánlatát fogadta volna el, akkor még a fizetett ellentételen túl, mintegy 800 ezer Ft összegû beruházást kellett volna eszközölnie azért, hogy az újonnan beszerzett készüléket megfelelõ helyiségben és megfelelõ mûszaki körülmények közé tudja telepíteni. Ez minden körülmények között a beszerzésnek az értékhatárát ezzel a közel 800 ezer Ft-os tétellel megnövelte volna. Ugyanakkor pedig ez az Ilab 900-as klinikai kémiai automata sem az indításkor – tehát az üzembe helyezéskor –, sem pedig a késõbbi folyamatos üzemeltetés során nem tud annyival több pluszt, nem tud annyival több szolgáltatást, amiért ez a plusz 800 ezer Ft-os beruházás adott esetben gazdaságilag elfogadható lett volna az ajánlatkérõ önkormányzat számára.<br>
Vezetõ orvosok, illetve orvosi szaktekintélyek nyilatkozatát szerezte be az önkormányzat döntésének elõsegítéséhez. Ezek valamennyien amellett tették le a voksot, hogy a nyertesnek nyilvánított ajánlatban foglalt gép hosszú távon megbízható, mûszakilag világszínvonalat képvisel, viszonylag alacsonyabb mûszaki, szakmai tudás mellett is hosszú távon biztonságosan üzemeltethetõ.<br>
Mindezekre tekintettel a Döntõbizottság megállapította a rendelkezésre álló iratok és nyilatkozatok alapján, hogy az önkormányzat mint ajánlatkérõ nem sértette meg a Kbt.-ben foglalt elõírásokat.<br>
Mindezekbõl következik, hogy a jogorvoslati kérelemben foglalt állítások ténybelileg alaptalanok, erre is figyelemmel a Döntõbizottság az alaptalan kérelmet a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a Kbt. 88. § (1) bekezdésének a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 10.<br>
<br>
Dr. Bíró László 	Dr. Monory Bulcs <br>
közbeszerzési biztos	 közbeszerzési biztos<br>
<br>
Ruthner Oszkár <br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>