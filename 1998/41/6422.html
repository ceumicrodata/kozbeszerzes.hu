<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6422)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.154/5/1998.<br>
Elõadó: dr. Monory Bulcs<br>
Telefon: 375-5819<br>
Fax: 355-5082<br>
<br>
Tárgy: a SZENZOR Számítóközpont Kft.. jogorvoslati kérelme a Vám- és Pénzügyõrség Országos Parancsnoksága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SZENZOR Számítóközpont Kft. (1134 Budapest, Lehel u. 11., képviseli: dr. Vejkey Imre ügyvéd, 1022 Budapest, Eszter u. 108., a továbbiakban: kérelmezõ) jogorvoslati kérelmét – amelyet a Vám- és Pénzügyõrség Országos Parancsnoksága (1095 Budapest, Mester u. 7., képviseli: dr. Diószegi Éva ügyvéd, 1214 Budapest, Erdõsor út 91., a továbbiakban: ajánlatkérõ) a hivatalos nyomtatványai szállítása tárgyú közbeszerzési eljárása ellen nyújtott be – mint alaptalant elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. július 1. napján megjelent 26. számának 4119–4120. oldalain tette közzé a Vám- és Pénzügyõrség hivatalos nyomtatványai tárgyú közbeszerzési eljárásra vonatkozó ajánlati felhívását, amely nyílt eljárás formájában került meghirdetésre.<br>
Az ajánlati felhívás 4. pontja értelmében 1998. szeptember 1. napjától 2001. június 30. napjáig bezárólag kérte az ajánlatkérõ az ajánlati felhívásban és teljes részletezésben az ajánlati felhíváshoz készített dokumentációban megjelölt nagy mennyiségû hivatalos nyomtatvány gyártását, illetve folyamatos szállítását az ajánlatkérõ részére. Az ajánlatkérõ dokumentációt állított össze a leendõ ajánlattevõk részére, amelyben teljesen precízen, pontosan, lényegre törõen és egyértelmûen határozta meg az ajánlati felhívás tárgyában foglalt nyomtatványokkal szembeni elvárásait.<br>
Az ajánlati felhívás 6. a) pontja értelmében az ajánlattételi határidõt az ajánlatkérõ az ajánlati felhívás közzététele napját követõ 50. napban határozta meg.<br>
Az ajánlati felhívás 11. pontja határozta meg azoknak az igazolásoknak és egyéb benyújtandó bizonylatoknak a körét, amelyeket az ajánlatkérõ megkövetelt az ajánlattevõk pénzügyi, gazdasági és mûszaki alkalmasságának elbírálása érdekében.<br>
A 13. pont rögzítette az ajánlatok elbírálásának szempontjait, kimondva, hogy az ajánlatkérõ az összességében legelõnyösebb ajánlatot kívánja elfogadni, és ezen belül az ajánlatok fontossági sorrendje a következõ:<br>
– ár,<br>
– minõségi megfelelõség,<br>
– referenciák,<br>
– gyártói háttér (mûszaki megfelelõség),<br>
– gyártáson felüli szolgáltatások.<br>
A már hivatkozott dokumentáció tartalmaz egy fejezetet, az ajánlat benyújtásával kapcsolatos útmutatót, amely precízen rögzíti, hogy az ajánlatkérõ milyen összetételben és milyen részletezéssel kéri ajánlattevõktõl ajánlataik benyújtását.<br>
A mûszaki dokumentáció rész teljes részletességgel közli azoknak a nyomtatványoknak a körét, méretét, terjedelmét, színét, kötészeti megoldását és végül példányszámát, amelyet az ajánlatkérõ e közbeszerzési eljárás után kíván beszerezni.<br>
A potenciális ajánlattevõk közül az Állami Nyomda Rt. az ajánlati felhívás, illetve a dokumentáció tartalmának megismerését követõen kérdést tett fel az ajánlatkérõhöz. Az ajánlatkérõ ezekre a kérdésekre 1998. július 16-án kelt, 1633-28-1998. sz. iratában válaszolt, és a kérdéseket, valamint az azokra adott válaszokat valamennyi olyan ajánlattevõ részére megküldte, amely a saját dokumentációja szerint a jelen közbeszerzéshez tartozó dokumentációt megvásárolta.<br>
A kérelmezõ 1998. július 15. napján érkezett beadványában jogorvoslati kérelemmel élt a Döntõbizottságnál. A jogorvoslati kérelemben több pontban foglalta össze kifogásait.<br>
Elsõként kifogásolta azt, hogy az ajánlatkérõnek nem lett volna joga úgy kiírni a közbeszerzési eljárást, hogy elõre három év idõtartamára kívánja ezeket a nyomtatványokat beszerezni, hiszen a kérelmezõ feltételezése szerint az ajánlatkérõ mint költségvetési szerv nem rendelkezhet elõre három évre a költségvetési fedezettel.<br>
Sérelmezte továbbá, hogy az ajánlatkérõ nyomtatványfajtánként kettõ-kettõ darab, illetve kettõ-kettõ garnitúra mennyiséget kért becsatolni. Sérelmezte azt is, hogy az ajánlatkérõ a dokumentációban úgy fogalmazta meg elvárásait, hogy ezeken a mintapéldányokon az ajánlatkérõ neve, címe szerepeljen. Kifogásolta: a mintapéldányok legyártása – saját számítása szerint – mintegy 15-17 M Ft-os összeget képvisel. Erre tekintettel álláspontja szerint ez a törvény elõírásával ellentétes, hiszen a verseny semlegességet sérti.<br>
Végül kifogásolta: a dokumentáció bizonyos részei többek között az elbírálás fontossági szempontrendszere ütközik, tehát ellentétben áll – állítása szerint – a K. É.-ben megjelent ajánlati felhívásban foglaltakkal. Sérelmezte, hogy a dokumentáció is olyan megfogalmazást tartalmaz, amelynek értelmében az ajánlatkérõ a szolgáltatáson felül még egyéb olyan, pontosan meg nem nevesített szolgáltatás lehetõségét is számba veszi, ami szintén a közbeszerzésekrõl szóló 1995. évi XL. törvény (a továbbiakban: Kbt.) rendelkezéseivel ellentétes.<br>
Ugyanígy kifogásolta a dokumentáció azon megfogalmazását, miszerint a vevõnek, vagyis az ajánlatkérõnek joga van az egyes nyomtatványokból a fogyás arányában plusz megrendeléseket adni, és ezt &plusmn;10%-os határban határozhatja meg. Álláspontja szerint ez a megfogalmazás azt tükrözi, hogy gyakorlatilag így az ajánlatkérõ a közbeszerzési eljárás tárgyát korlátlan mennyiségben kiterjesztheti.<br>
Megítélése szerint nem helyén való a dokumentációnak az a megfogalmazása, amely lehetõséget ad alvállalkozók alkalmazására. Álláspontja szerint a Vám- és Pénzügyõrség ezeket a nyomtatványokat hivatalos mûködése során használja fel, ezek a nyomtatványok gyakorlatilag bizonyos bizalmas adatokat is tartalmaznak. Ezért álláspontja szerint nem lenne célszerû, hogy egy széles alvállalkozói kör ismerje meg ezeknek a nyomtatványoknak a tartalmát.<br>
A jogorvoslati kérelemben kérte a kérelmezõ, hogy a Döntõbizottság tartson tárgyalást, de azt megelõzõen ideiglenes intézkedésével rendelje el a közbeszerzési eljárás felfüggesztését.<br>
Az ajánlatkérõ miután megismerte a jogorvoslati kérelem tartalmát, az 1998. július 22-én érkezett beadványában reflektált azokra. Ennek értelmében kérte, hogy a Döntõbizottság utasítsa el az alaptalan jogorvoslati kérelmet.<br>
Részleteiben a jogorvoslati kérelemben foglalt pontok sorrendjében elõadta: álláspontja szerint a kérelmezõ félreértelmezte a jogorvoslati kérelmében az ajánlati felhívás, illetve a dokumentáció tartalmát. Nem valós, hogy egy költségvetési szerv ne rendelkezhetne elõre annyi pénzzel, amely adott esetben egy hároméves nyomtatványszükségletet meg tud finanszírozni.<br>
Rámutatott arra, hogy a kérelmezõ ott is félreértésben van, amikor állítása szerint az ajánlatkérõ által kért nyomtatványok elõállítása mintegy 15-17 M Ft-os költséget emésztene fel.<br>
Beszámolt arról, hogy kérdést kapott az egyik potenciális ajánlattevõtõl és arra válaszolt, és a válaszokat valamennyi olyan leendõ ajánlattevõnek megküldte, amely a saját kimutatása szerint a dokumentációt nála megvásárolta.<br>
Válaszában jelezte azt is, hogy a dokumentáció elõállítása során bizonyos adminisztratív hibák keletkeztek, ezekre õ rájött, illetve felhívták rá a figyelmét. Mindezekre tekintettel a dokumentációt most már a helyes adatok szerint módosítják, és erre tekintettel intézkedni fognak arra, hogy a K. É.-ben egy módosított ajánlati beadási határidõ jelenjen meg, ami természetszerûen maga után vonja az ajánlatok értékelésének idõbeli kitolódását is.<br>
A kérelmezõ kérésére a Döntõbizottság 1998. augusztus 5. napján tárgyalást tartott.<br>
A tárgyalás során a kérelmezõ teljes egészében fenntartotta írásbeli jogorvoslati kérelmét.<br>
Az ajánlatkérõ szintén fenntartotta az írásban beadott észrevételeit, és kiegészítette azokat. Álláspontja szerint gazdaságossági célt is szolgál az, hogy 34 hónap idõtartamra szólóan rendelte meg a nyomtatványokat a közbeszerzési eljárás keretében, amelyek elengedhetetlenül szükségesek a Vám- és Pénzügyõrség mûködéséhez. Elõadta: ezáltal a leendõ potenciális nyertessel egy szoros munkakapcsolata alakul ki a Vám- és Pénzügyõrségnek, és ez adott esetben még akkor is gazdaságossági célt szolgál, ha netalán egy jogszabály-módosítás miatt esetleg valamilyen kisebb módosítás szükséges a nyomtatványok körében.<br>
Elõadta és pontosította: szó sem volt a dokumentációban arról, hogy ezeknek a nyomtatványoknak az elõállítása egy ajánlattevõ vonatkozásában 15-17 M Ft-os nagyságrendû költséget eredményezzen. E vonatkozásban elõadta: összességen 12 nyomda jelentkezett, közülük senki nem kifogásolta a költségvonzatokat, de olyan kifogásokkal sem éltek, amelyekkel a kérelmezõ jogorvoslati kérelmében fordult a Döntõbizottsághoz.<br>
Nyomatékos hangsúlyozta: ugyanúgy, mint az Állami Nyomda Rt. kérdést tett fel az ajánlatkérõnek, ugyanúgy a kérelmezõ is megtehette volna ezt, és az írásbeli kérdésekre a jogszabály elõírása szerint írásban válaszoltak volna. Nézete szerint így tisztázódhattak volna azok a nézeteltérések, amelyek a jelen jogorvoslati kérelem alapját képezik.<br>
Bejelentette: az írásbeli beadványában jelzett módosítás elkészült, annak az anyagát a Közbeszerzési Értesítõ Szerkesztõségének megküldték. Mindezekre figyelemmel az ajánlatok beadási határidejét 1998. szeptember 7. napjára módosították, és ehhez képest az ajánlatok benyújtása utáni 60 napon belül szeretné az ajánlatkérõ az értékelési feladatokat végrehajtani.<br>
Az egyéb érdekeltek a Döntõbizottsághoz írásban észrevételt nem tettek.<br>
A Döntõbizottság a rendelkezésére álló írásbeli dokumentumok és a tárgyaláson az ajánlatkérõ, illetve az ajánlattevõ képviselõi által elhangzott nyilatkozatok alapján az alábbiakat állapította meg.<br>
A kérelmezõ jogorvoslati kérelme alaptalan.<br>
Az ajánlatkérõ a Kbt. elõírásainak megfelelõen tette közzé ajánlati felhívását. Az ajánlati felhíváshoz dokumentációt készített, amely pontosan, precízen határozta meg a leendõ ajánlattevõk számára az elkészítendõ nyomtatványok valamennyi fontos és lényeges mûszaki specifikumát. A jogszabályi elõírásnak megfelelõen az ajánlatkérõ lehetõvé tette, hogy hozzá kérdéseket tegyenek fel, és a kérdésekre a jogszabályi határidõn belül írásban válaszolt is, és a választ – éppen a Kbt.-ben foglalt esélyegyenlõség fenntartása érdekében – valamennyi általa ismert potenciális ajánlattevõ részére megküldte.<br>
A Döntõbizottság megállapította, hogy a kérelmezõ jogorvoslati kérelmének 1. pontjában írt kifogás teljes mértékben nélkülözi a jogszabályi alapokat. Egyértelmûvé vált, hogy a közbeszerzés tárgyát képezõ nyomtatványok elengedhetetlenül szükségesek a Vám- és Pénzügyõrség mindennapi munkavégzéséhez. Ugyanakkor azoknak a közbeszerzés keretében történõ beszerzése nem olyan nagyságrendû, amivel ez a kiemelt költségvetési szerv ne rendelkezhetnék, és nincsen semmiféle olyan tiltó rendelkezés, amely adott esetben ne engedné meg azt, hogy a költségvetési szervként mûködõ Vám- és Pénzügyõrség összességében mintegy 34 naptári hónapra elegendõ mennyiséget rendeljen meg ezekbõl közbeszerzés keretében.<br>
Tisztázta a Döntõbizottság a jogorvoslati kérelem 2., 3. és 4. pontjában foglaltakat, és ennek alapján megállapította, hogy az ajánlatkérõ helyesen járt el akkor, amikor a számára szükséges mintegy 250-féle nyomtatvány vonatkozásában ún. klisét, illetve mintát rendelt meg, minden egyes szabványból kettõ darabot, illetve kettõ garnitúrát. Eljárása abban a vonatkozásban is szabályos volt, amikor arra – tehát a mintára – az ajánlatkérõ megfelelõ adatainak rányomtatását kérte. Teljesen valótlan, teljesen megalapozatlan az a jogorvoslati kérelemben foglalt állítás, miszerint ezeknek a mintapéldányoknak a legyártása mintegy 15-17 M Ft-ot emésztene fel. Ezt gyakorlatilag a kérelmezõ sem tudta semmivel sem alátámasztani. Egyszerûen csak egy számadatot írt le, amelynek nem adta meg semmiféle alapját.<br>
Az ajánlatkérõ és képviselõje a tárgyaláson határozottan és egyértelmûen visszautasította ezt a nagyságrendûséget, sõt közölte, hogy ha ennyire nincsen megfelelõ mûszaki háttérrel felszerelve a kérelmezõ, akkor legjobb, ha erre a közbeszerzési eljárásra be sem nyújtja az ajánlatát, mert az ajánlatkérõ abból a megfontolásból tette közzé ezt a közbeszerzési eljárási ajánlati felhívását, hogy az arra szakmailag, mûszakilag felkészültek jelentkezzenek, akiknél messze nem ilyen nagyságrendet eredményezhet ezeknek a nyomtatványoknak az elõállítása. Tehát kérelmezõnek a jogorvoslati kérelmében tett ezen állítása nélkülöz minden jogi és ténybeli alapot.<br>
A Döntõbizottság részletes és tüzetes vizsgálat tárgyává tette a jogorvoslati kérelem 5. pontjában foglaltakat. Az ajánlatkérõ is jelezte már írásban, és képviselõje a tárgyaláson is, hogy sajnálatos módon a dokumentáció összeállításakor bizonyos adminisztratív, gépelési hibák keletkeztek. Ezeket észlelve a jogszabály szerint járt el, nevezetesen azokat a részeket pontosította, ahol a hibát elkövette, és kérelemmel fordult a Közbeszerzési Értesítõ Szerkesztõségéhez, hogy a módosítást a közlönyben így tegyék közzé, hogy az általa meghatározott új, 1998. szeptember 7-i beadási idõponthoz képest minden jogszabályi elõírás és feltétel maradéktalanul érvényre jusson. Ilyen módon tehát a kérelem 5. pontjában foglalt sérelmek alaptalanná váltak.<br>
A Döntõbizottság megállapította, hogy a kérelmezõ félreértelmezett számos elõírást, ami részben az ajánlati felhívásban, illetve a dokumentációban van, és tulajdonképpen feltételezései nem nyugszanak ténybeli alapokon. Elfogadta e vonatkozásban a Döntõbizottság az ajánlatkérõnek azt az érvelését, hogy százszázalékosan számszakilag nem tudja meghatározni – ilyen idõtávlatban, tehát közel 34 hónapra elõre –, hogy melyik nyomtatványból pontosan mennyi szükséges és milyen ütemezéssel. De miután a potenciális nyertessel a szerzõdést megköti, a nyertesnél ezeknek a nyomtatványoknak az mûszaki alap dokumentumai rendelkezésre állnak, nem jelenthet komoly problémát ezekbõl a nyomtatványokból egy, az elõre tervezetthez képest viszonylag szûk tartomány újragyártása, vagy viszonylag rövid idõn belüli pótlegyártása. Természetszerûleg, ha többet igényelnek, akkor az illetõ nyomdának plusz bevételt eredményez, ha viszont kevesebbet rendelnének, akkor a kiesés az nem egy olyan idõbelileg és mûszakilag, technológiailag mérhetõ, amely adott esetben komoly pénzügyi, anyagi kihatással bírna a leendõ potenciális nyertes vonatkozásában.<br>
A Döntõbizottság ezt az érvelést azért fogadta el, mert ésszerû, mert logikus, mert a való élet körülményeihez igazodik, nincsen benne semmi olyan megállapítás, amely az irányadó hatályos jogszabály rendelkezésével ellentétes lenne.<br>
Összességében tehát, miután a Döntõbizottság megvizsgálta a jogorvoslati kérelemben elõterjesztetteket és valamennyi lényeges kérdést vizsgálat tárgyává tett, meg tudta állapítani, hogy a jogorvoslati kérelemben foglaltak nem ténybeli és jogszabályi alapokon nyugszanak. Ebbõl következõen a jogorvoslati kérelem alaptalan.<br>
A Döntõbizottság az ügy elõzetes vizsgálata során úgy foglalt állást, hogy nem alkalmaz a jogorvoslati kérelemben foglaltakkal szemben ideiglenes intézkedést, mert nem látta fennforogni valamennyi olyan lényeges körülmény meglétét, amely adott esetben a jogszabály rendelkezése folytán lehetõvé tette volna az ideiglenes intézkedés alkalmazását.<br>
Miután pedig a Döntõbizottság megállapította, hogy a jogorvoslati kérelem alaptalan, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában adott jogkörében eljárva a Kbt. 88. § (1) bekezdésének a) pontja alapján az alaptalan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 10<br>
<br>
Dr. Monory Bulcs s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k. <br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>