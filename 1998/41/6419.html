<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6419)
</b></h2><FONT size=3><i><u></i></u><br>
Budapest, Margit krt. 85.<br>
Ikt.sz.: D.114/11/1998.<br>
<br>
Tárgy: A Közlekedési, Hírközlési és Vízügyi Tartalékgazdálkodási Kht. jogorvoslati kérelme a Magyar Távközlési Rt. közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közlekedési, Hírközlési és Vízügyi Tartalékgazdálkodási Kht. (1410 Budapest, Pf. 203, képviseli: dr. Illés Zsolt jogtanácsos) jogorvoslati kérelmét, amelyet a Magyar Távközlési Rt. (1122 Budapest, Krisztina krt. 6–8., lebonyolító: Inteltrade Rt., 1027 Budapest, Medve u. 25–29., képviseli: dr. Fahn Péter ügyvéd, 1055 Budapest, Szent István krt. 3. IV. 34/A) 2371 db távbeszélõfülke beszerzése tárgyú közbeszerzési eljárása ellen nyújtott be, a Döntõbizottság elkésettség miatt elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1998. évi 17. számában, 1947. sorszám alatt nyílt eljárásra vonatkozó felhívást tett közzé 2371 db távbeszélõfülke beszerzésére. Az ajánlatok elkészítéséhez részletes dokumentációt is rendelkezésre bocsátott. A dokumentáció 8.2. pontjában (ajánlatok pontosítása és értékelése) elõírta, hogy ajánlattevõnek az alábbi minimumkövetelményeket kell teljesítenie:<br>
a) minimális éves forgalom, az ajánlattétel formalevélben megadott ajánlati árnak megfelelõ összeg,<br>
b) az elmúlt 3 évben szállított távbeszélõfülkék száma, legalább 500 (ötszáz) db,<br>
c) az ajánlattevõ által korábban szállított hasonló távbeszélõfülkék elfogadó távközlési szolgáltató száma, legalább 2 (kettõ).<br>
A dokumentáció kikötötte, hogy csak azok az ajánlatok kerülnek elõzetes értékelésre, amelyek megfelelnek a fenti utóminõsítési kritériumoknak.<br>
Kérelmezõ 1998. június 4-én jogorvoslati kérelmet nyújtott be a Döntõbizottsághoz, amelyben az ajánlati dokumentáció 8.2. b) és c) pontjának elõírásait sérelmezte.<br>
Indoklásként elõadta, hogy ezen kitételek szerepeltetésével ajánlatkérõ megsértette a Kbt. alapelvi rendelkezését, nevezetesen a Kbt. 24. § (2) bekezdésében foglalt esélyegyenlõség elvét, mivel az ajánlattevõk körét ily módon indokolatlanul leszûkítette.<br>
Kérelmezõ a jogsértõ esemény tudomásszerzési idõpontjaként 1998. május 28-át jelölte meg. Ideiglenes intézkedésként kérte a Döntõbizottságtól, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének b) pontja alapján szólítsa fel ajánlatkérõt mint a jogsértés okozóját, a Kbt. szabályainak megfelelõ eljárásra, illetve kérte a közbeszerzési eljárás felfüggesztését.<br>
Kérte továbbá, hogy a Döntõbizottság állapítsa meg a jogsértést, a törvény megsértett rendelkezéseinek megjelölése mellett [<a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdés] kötelezze az ajánlatkérõt az eljárási díj és költségek viselésére.<br>
A Döntõbizottság a rendelkezésre álló iratanyag, illetve a tárgyaláson elhangzottak alapján a következõket állapította meg:<br>
Kérelmezõ a részletes ajánlati dokumentációt 1998. május 6-án vásárolta meg ajánlatkérõtõl, melyet az általa aláírt átvételi elismervény tanúsít. 1998. május 15-én írásban kérte ajánlatkérõt az ajánlati dokumentáció 8.2. pontjában foglaltak módosítására, amelyet ajánlatkérõ 1998. május 20-i keltû jegyzõkönyvi válaszában elutasított. Álláspontja szerint ugyanis az érintett feltételt a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése lehetõvé teszi, az esélyegyenlõség elve pedig nem sérül, mivel valamennyi lehetséges ajánlattevõtõl megkövetelik a fenti feltételeket.<br>
A Döntõbizottság megállapította, hogy az ajánlati dokumentáció 8.2. pontjában foglalt és kérelmezõ által sérelmezett elõírásokra vonatkozó tudomásszerzés idõpontja 1998. május 15. Kérelmezõ ugyanis ekkor kereste meg írásban ajánlatkérõt azzal, hogy jogsértõnek tartja a dokumentáció 8.2. pontját. Minderre tekintettel a kérelmezõ által megjelölt idõpontot (május 28.) a Döntõbizottság tudomásszerzés napjaként nem fogadta el.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (5) bekezdése szerint a jogorvoslati eljárás megindítására a törvény szabályait sértõ esemény tudomásra jutásától számított 15 napon belül van lehetõség. E határidõ elmulasztása jogvesztéssel jár.<br>
Miután kérelmezõ jogorvoslati kérelmét 1998. június 4-én nyújtotta be, a május 15-i tudomásszerzéshez képest a fenti határidõt elmulasztotta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a jogorvoslati kérelmet a Kbt. 88. § (1) bekezdésének a) pontja alapján – figyelemmel a Kbt. 79. § (5) bekezdésére – elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. június 22.<br>
<br>
Divinyi József s. k.	Dr. Engler Magdolna s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>