<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6425)
</b></h2><FONT size=3><i><u></i></u><br>
Budapest, Margit krt. 85.<br>
Ikt.sz.: D.178/8/1998.<br>
<br>
Tárgy: A Betonútépítõ Nemzetközi Építõipari Rt. jogorvoslati kérelme az Oroszlány Város Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Betonútépítõ Nemzetközi Építõipari Rt. (1094 Budapest, Tûzoltó u. 31., a továbbiakban: kérelmezõ) jogorvoslati kérelmét, melyet az Oroszlány Város Önkormányzat (2841 Oroszlány, Rákóczi F. u. 78., a továbbiakban: ajánlatkérõ) által közzétett regionális szilárdhulladék-lerakó építése tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. április 15-én megjelent, 15. számában regionális hulladéklerakó építése tárgyában tett közzé részvételi felhívást elõminõsítési eljárásra.<br>
Az elõminõsítési eljárásra a részvételi jelentkezés határidejéig, 1998. május 11-ig hat cég adta be részvételi jelentkezését. A részvételi jelentkezések elbírálása 1998. május 28-án megtörtént. Az ajánlatkérõ ajánlattételre három céget kért fel: Alterra Építõipari Kft.-t, Magyar Aszfalt Kft.-t és kérelmezõt.<br>
Az ajánlattételi határidõig, 1998. július 9-ig mindhárom cég ajánlatot nyújtott be. Az ajánlatkérõ 1998. július 22-én az Alterra Kft.-t hirdette ki nyertesnek, és a szerzõdést 1998. július 23-án megkötötte.<br>
A törvényes határidõn belül a kérelmezõ jogorvoslati kérelmet terjesztett be a Döntõbizottsághoz, melyben ajánlatkérõ döntésének helyességét vitatta.<br>
Álláspontjuk szerint az elbírálási szempontok közül az ajánlati ár ugyan nem az elsõ helyen szerepelt, de a nyertesként hirdetett céggel szemben árajánlatuk 71 867 E Ft-tal alacsonyabb volt. Az ajánlati ár mellett a többi elbírálási szempont reális értékelése nem vezethetett oda, hogy az ajánlatuk a nyertesnél kedvezõtlenebb.<br>
Kérelmezõ álláspontja szerint az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> és 59. §-ában foglaltakat, ezért kérte, hogy a Döntõbizottság semmisítse meg az ajánlatkérõ döntését, ideiglenes intézkedésként a közbeszerzési eljárást függessze fel és a szerzõdéskötést tiltsa meg. Amennyiben a szerzõdéskötés már megtörtént, úgy indítványozta a bírság kiszabását.<br>
Az ajánlatkérõ érdemi észrevételében a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján, mint megalapozatlant, kérte elutasítani.<br>
Álláspontja szerint az eljárása során a Kbt. rendelkezéseit nem sértették meg.<br>
Az ajánlati ár az elbírálási szempontok közül az 5. helyen állt. Álláspontjuk szerint a kérelmezõ által megajánlott ár kirívóan alacsony volt, ezért a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésében biztosított jogkörével élve az ajánlatkérõ magyarázatot is kért erre.<br>
A másik két ajánlattevõ referenciamunkái kérelmezõnél lényegesen jobbak voltak, a referenciamunkák az elbírálási szempontok közül az elsõ helyen állt. Véleményük szerint a nem reális árajánlat oka éppen az lehetett, hogy kellõ tapasztalattal hasonló munkák területén kérelmezõ nem rendelkezett.<br>
A felek tárgyalás tartását nem kérték.<br>
A Döntõbizottság a rendelkezésére bocsátott iratanyag áttanulmányozása alapján az alábbi tényállást állapította meg.<br>
A részvételi felhívás 3. a) pontja meghatározta, hogy a regionális hulladéklerakó építése területén belül milyen létesítmények megépítését követeli meg az ajánlatkérõ. A beszerzés tárgyára a felhívás 3. c) pontja szerint nem lehetett rész-, és a 11. pont alapján alternatív ajánlatot sem benyújtani.<br>
Ajánlatkérõ elõírta továbbá a felhívás 9. b) pontjának negyedik bekezdésében a 15%-nál nagyobb arányban bevonni szándékozott alvállalkozók mindazon adatainak közlését, amelyeket az ajánlattevõktõl is kért. Ezek a pénzügyi, gazdasági és mûszaki alkalmasság megállapítására vonatkozó adatok, hatósági igazolások és nyilatkozatok voltak.<br>
A felhívás 10. pontja tartalmazta az ajánlatok elbírálási szempontjait. Az ajánlatkérõ az összességében legelõnyösebb ajánlatot az elbírálási szempontok alábbi fontossági sorrendje alapján kívánta kiválasztani:<br>
– azonos vagy hasonló körülmények között végzett referenciamunkák bemutatása,<br>
– az ISO 9002-es minõségbiztosítási rendszer megléte,<br>
– pénzügyi, gazdasági alkalmasság,<br>
– mûszaki alkalmasság,<br>
– ajánlati ár,<br>
– teljesítési és jóteljesítési biztosítékok,<br>
– egyezés a kiírási dokumentációval,<br>
– építési ütemezés,<br>
– garanciavállalás mértéke,<br>
– kötbérvállalás mértéke,<br>
– fizetési ütemezés,<br>
– az építési és ideiglenes munkák módszerei.<br>
A Döntõbizottság vizsgálat tárgyává tette a kérelmezõi és a nyertes ajánlatot.<br>
A kérelmezõ ajánlatának vizsgálatakor a Döntõbizottság megállapította, hogy a kérelmezõ az elõminõsítési eljárásban a részvételi jelentkezésében a HDPE szigetelõlemez beépítésének kivitelezésére 4% részesedésû alvállalkozójaként a DC Kft.-t (1119 Budapest, Etele u. 26.) jelölte meg. Erre vonatkozóan nem kellett csatolnia a gazdasági és mûszaki alkalmasság igazolására vonatkozóan azokat az igazolásokat, nyilatkozatokat és adatokat, amelyeket az ajánlatkérõ az ajánlattevõk részére is elõírt.<br>
A kérelmezõ az ajánlatának "A" mellékletében felsorolta a hulladéktároló építése során az alvállalkozóinak a megnevezését, tevékenységét, és megjelölte a részesedési arányukat az ajánlati összeg százalékában. Ezek között szerepelt az R+R Konstrukt Mérnöki Vállalkozási Kft., aki a vízépítési földmûvek, hulladéktárolók és -lerakók szigetelési munkáiban mûködtek volna közre 15,6%-os részesedéssel.<br>
Az ajánlat azonban a 15%-nál nagyobb arányban bevonni szándékozott alvállalkozóra semmiféle kötelezõen elõírt adatot, igazolást, nyilatkozatot nem tartalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A kérelmezõ ajánlata nem tartalmazta a 15%-ot meghaladó mértékben igénybe vett alvállalkozókra vonatkozó, kötelezõen elõírt adatokat, tényeket és igazolásokat, így az ajánlata nem felelt meg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A fentiekbõl következik, hogy a kérelmezõ által benyújtott ajánlat érvénytelen volt.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Az ajánlatkérõnek eljárása során az eljárást lezáró döntése meghozataláig észlelnie kellett volna, hogy kérelmezõ érvénytelen ajánlatot nyújtott be, és ki kellett volna zárnia az eljárásból.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Ennek alapján csak érvényes ajánlatok bírálhatók el. A fentiekbõl következik, hogy a Döntõbizottság a kérelmezõ érvénytelen ajánlatát a nyertes ajánlattal nem hasonlíthatta össze, mert ennek eljárásjogi akadálya van.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában foglalt jogkörében eljárva a Kbt. 88. § (1) bekezdésének a) pontja alapján a jogorvoslati kérelmet elutasította.<br>
A Döntõbizottság az eljárása során ideiglenes intézkedést nem alkalmazott, mert annak törvényi feltételeit nem találta megalapozottnak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 17.<br>
<br>
Dr. Engler Magdolna s. k.		Pribelszkyné Mravik Erzsébet s. k.<br>
közbeszerzési biztos		közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>