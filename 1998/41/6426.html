<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6426)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.156/9/1998.<br>
Üi.: Dr. Engler Magdolna<br>
Telefon: 375-8328<br>
Fax: 355-5082<br>
<br>
Tárgy: Hídépítõ Rt. jogorvoslati kérelme az Oroszlány Város Polgármesteri Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hídépítõ Rt. (1138 Budapest, Karikás F. u. 20., képviseli: dr. Horváth László Lajos jogtanácsos, továbbiakban: kérelmezõ) jogorvoslati kérelmét, melyet az Oroszlány Város Önkormányzat (2840 Oroszlány, Rákóczi F. u. 78., továbbiakban: ajánlatkérõ) által közzétett "regionális hulladéklerakó építése" tárgyú közbeszerzési eljárása ellen nyújtott be, elutasítja.<br>
Ajánlatkérõ és kérelmezõ az eljárás során felmerült költségeket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ (továbbiakban: K. É.) 1998. április 15-i, 15. számában regionális hulladéklerakó építése tárgyában tett közzé részvételi felhívást elõminõsítési eljárásra.<br>
A felhívás 3. a) pontjában részletesen meghatározta ajánlatkérõ, hogy a regionális hulladéklerakó építése keretén belül milyen létesítmények megépítését követeli meg, ezek közül a fontosabbak a következõk:<br>
– hulladékgyûjtõ medence (400 000 m3)<br>
– üzemviteli és egyéb kiszolgáló épületek,<br>
– szennyvíz-, csurgalékvízgyûjtõ medencék,<br>
– talajvízészlelõ kút.<br>
Az elõminõsítési eljárásra szóló felhívás 9. pontjában meghatározta, hogy a résztvevõktõl a pénzügyi, gazdasági és mûszaki alkalmasság igazolására milyen adatokat, illetve dokumentumokat kért. Pénzügyi és gazdasági alkalmasság igazolása:<br>
– elõzõ 3 év mérlegadatai,<br>
– számlavezetõ pénzintézet nyilatkozata,<br>
– <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében foglalt hatósági igazolások és nyilatkozatok,<br>
– cégbírósági nyilvántartásba vételét igazoló, 30 napnál nem régebbi eredeti (hitelesített) okirat, kivonat.<br>
A mûszaki alkalmasság igazolására ajánlatkérõ kérte:<br>
– az elõzõ 3 év legnagyobb beruházásainak ismertetését és a hasonló jellegûek bemutatását,<br>
– mûszaki, technikai felszereltség ismertetését, kiemelve a beruházásnál alkalmazni kívánt eszközöket,<br>
– a végrehajtásért felelõs mûszaki személyzet megnevezését,<br>
– a 15%-nál nagyobb arányban bevonni szándékozott alvállalkozók adatait a fentiek szerint,<br>
– minõségbiztosítási rendszert tanúsító iratokat, adatokat.<br>
Az elõminõsítési eljárásra a részvételi jelentkezés határidejéig 1998. május 11-ig hat cég adta be részvételi jelentkezését: Betonútépítõ Nemzetközi Építõipari Rt., Geohidroterv Rt., Alterra Építõipari Kft., Magyar Aszfalt Kft., Penta Általános Építõipari Kft. és kérelmezõ.<br>
A részvételi jelentkezések elbírálása 1998. május 28-án történt meg.<br>
Ajánlatkérõ ajánlattételre az Alterra Építõipari Kft.-t, a Magyar Aszfalt Kft.-t és a Betonútépítõ Nemzetközi Építõipari Rt.-t kérte fel.<br>
A K. É. 26. számában 1998. július 1-jén jelent meg a tájékoztatás az elõminõsítési eljárás eredményérõl.<br>
Az alkalmatlannak minõsített jelentkezõk neve, székhelye közzétételre került, kiegészítve azzal, hogy az elõminõsítési, részvételi kiírásban szereplõ feltételeknek nem feleltek meg.<br>
A kérelmezõ a K. É. 26. számában megjelent közleménybõl szerzett tudomást az elõminõsítési eljárás eredményérõl.<br>
A törvényes határidõn belül jogorvoslati kérelemmel fordult a Döntõbizottsághoz, melyben vitatta alkalmatlanná nyilvánításának jogosságát, illetõleg sérelmezte, hogy a nyilvánosan megjelent közlemény nem tartalmazza ajánlatkérõ döntésének indokolását.<br>
Kérte, hogy a Döntõbizottság állapítsa meg a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (1) bekezdés d) pontja alapján ajánlatkérõ jogsértését, és a Kbt. 88. § (1) bekezdés c) pontja alapján az elõminõsítési eljárást lezáró döntést semmisítse meg.<br>
Kérte ideiglenes intézkedésként az eljárás felfüggesztését.<br>
Az ajánlatkérõ érdemi észrevételében a jogorvoslati kérelem elutasítását kérte. Indokolásként elõadta, hogy kérelmezõ nem mutatott be a beszerzés tárgyával azonos vagy legalább kicsit is hasonló jellegû referenciamunkát, és ezért nem bizonyította jelen építési feladat megoldásához megfelelõen mûszaki alkalmasságát. Tény, hogy a kérelmezõ által megjelölt alvállalkozó rendelkezett megfelelõ referenciával, de az alvállalkozó referenciája nem helyettesíti kérelmezõ hiányzó referenciáit. A mûszaki alkalmasság feltételeinek az ajánlattevõknek saját maguknak is meg kell felelniük. Álláspontjuk szerint az indokolási kötelezettségüknek eleget tettek, a hirdetmény tartalmazta, hogy a kiírási feltételekben foglaltak hiánya miatt minõsítették kérelmezõt alkalmatlannak.<br>
Az egyéb érdekeltek közül az Alterra Kft. észrevételében elõadta, hogy kérelmezõnek lehetõsége lett volna ajánlatkérõt megkeresni, és kérhette volna elutasításának indokát, azonban ezt nem tette. A kérelem elutasítását kérte.<br>
A Penta Kft. álláspontja szerint az elbírálás a felhívásban meghatározott értékelési szempontok alapján történt, így kifogást nem emeltek.<br>
A Döntõbizottság a rendelkezésre álló iratok, a felek és egyéb érdekeltek nyilatkozatai alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az elõminõsítési eljárás célja az, hogy az ajánlatkérõ az eljárásnak ebben a szakaszában megvizsgálja a jelentkezõk pénzügyi, gazdasági és mûszaki alkalmasságát és ajánlattételre már csak a pénzügyi, gazdasági és mûszaki szempontból alkalmas jelentkezõk közül az általa kiválasztottakat hívja fel. Jelen eljárásban az ajánlatkérõ a részvételi felhívásban a mûszaki alkalmasság igazolásának egyik módjaként az elõzõ 3 év legnagyobb, hasonló jellegû beruházásainak ismertetését írta elõ.<br>
A jelentkezõk közül egyértelmûen megállapítható, hogy az alkalmasnak minõsített cégek mindegyike rendelkezett kommunális szilárdhulladék-tároló építésében szerzett gyakorlattal. A Betonútépítõ Rt. Kaposváron, az Alterra Kft. Dunakeszin, a Magyar Aszfalt Kft. pedig Zsámbékon, Bicskén, Turán jelölt meg a beszerzés tárgyával azonos feladatra vonatkozó referenciákat. A Magyar Aszfalt Kft. 1997 decemberében lezajlott cégátalakulása eredményeként joggal hivatkozott a beolvadás útján sajátjává vált – korábban az Arbau Kft. által végzett – referenciákra.<br>
Az ajánlatkérõ által alkalmatlannak minõsített cégek közül a Penta Általános Építõipari Kft. az elõírtak ellenére a cégkivonatot másolatban csatolta, továbbá saját hulladéképítésben szerzett gyakorlatot nem tudott bemutatni. A Geohidroterv Kft. referenciamunkái között hulladéklerakó tervezése, illetve tervezõi mûvezetése volt megtalálható, hulladéktároló építésére vonatkozó referenciával alvállalkozója (Alterra Kft.) rendelkezett. Kérelmezõ részvételi jelentkezésében sok, igen jelentõs vízépítési szakterületen végzett referenciát felsorolt, de szilárdhulladék-tárolót nem épített. A jelen beszerzés tárgyához hasonló referenciaként Dunavarsány és térsége szennyvíztisztító létesítmény részeként megépült "levegõztetõ tó" építését jelölte meg. Itt fõvállalkozóként kétrétegû, fokozott védelmet biztosító szigetelést alkalmazott (10 mm vastagságú ásványi szigetelésen 2 mm-es PHD-fólia).<br>
A Döntõbizottság a dokumentáció részét képezõ építési és környezetvédelmi hatósági engedély alapján megállapította, hogy jelen beszerzés tárgya az elõbbiekben felsorolt mûszaki létesítményektõl részben több, részben attól eltérõ, ugyanis szigetelt medencén kívül csurgalékvízgyûjtõ rendszert, gáztermelõ kutakat és egyéb sajátos, csak a szilárdhulladék-lerakók építése során alkalmazott építményeket is tartalmaz. Maga a szigetelés sem teljes mértékben azonos kérelmezõ referenciájánál alkalmazottal, ugyanis itt 60 cm-es tömörített agyagrétegre kerül a PHD-fólia. Ilyen speciális létesítmények építésére pedig kérelmezõ referenciával nem rendelkezett, tény viszont, hogy megjelölt alvállalkozója (KEVIÉP Kft.) igen nagy gyakorlatot tudott bemutatni elõbbiek tekintetében.<br>
A Döntõbizottság álláspontja szerint a Kbt. nem teszi kötelezõvé ajánlatkérõ számára azt, hogy valamennyi, pénzügyi, gazdasági és mûszaki szempontból a szerzõdés teljesítésére alkalmasnak minõsülõ jelentkezõt ajánlattételre felhívja. Közülük válogathat, de ennek során be kell tartania a Kbt. alapelvi rendelkezéseit, különösen a 24. § (1) bekezdésében foglalt esélyegyenlõség elvét. Jelen közbeszerzési eljárásban ajánlatkérõ a kiválasztást ahhoz kötötte, hogy a pénzügyi, gazdasági és általános építési mûszaki alkalmasság szempontjából megfelelõ jelentkezõknek van-e saját maguknak (az alvállalkozók által megjelölteket figyelembe nem véve) a beszerzés tárgyával funkcionálisan és mûszakilag is azonos feladatok végzésében szerzett referenciája. Értékelése során következetes volt abban, hogy ajánlattételre csakis azokat hívta fel, akik szilárdhulladék-lerakó telepet már építettek az elmúlt években. Ilyen módon is megfelelõ számú alkalmas ajánlattevõt hívott fel az ajánlat elkészítésére. Eljárása nem volt jogsértõ. <br>
Kérelmezõ sérelmezte jogorvoslati kérelmében azt is, hogy alkalmatlanná minõsítésének okát ajánlatkérõ nem jelölte meg.<br>
E vonatkozásban sem állapítható meg jogsértés ajánlatkérõ részérõl, hiszen a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. sz.</a> mellékletében foglaltak szerint az elõminõsítési eljárás eredményérõl a tájékoztatást a K. É.-ben közzétette, és abban az elutasítás indokát – mindhárom elutasított jelentkezõt illetõen – megjelölte.<br>
A Kbt. nem részletezi, hogy mennyire alaposan kell az ajánlatkérõnek indokolnia egyes jelentkezések elutasítását, de tény, hogy az alkalmatlannak minõsített jelentkezõknek jogos érdekük fûzõdik ahhoz, hogy tudomást szerezzenek a részletes és konkrét indokokról. A hirdetmény terjedelmi okokból nem teszi lehetõvé, hogy ajánlatkérõ minden egyes elutasított jelentkezõ esetében részletes indokolást adjon. Éppen ezért biztosít lehetõséget a Kbt. az ajánlattevõk részére, hogy ajánlatkérõtõl írásban indokolást kérjenek, és a Kbt. 63. § (2) bekezdése alapján a kérelem kézhezvételétõl számított 15 napon belül az indokokat részére ajánlatkérõnek meg kell adnia. Kérelmezõ ezzel a jogával azonban nem élt, vagyis írásban indokolást nem kért, ezért csak a jogorvoslati eljárásban ismerte meg elutasítása konkrét indokait. Emiatt azonban az ajánlatkérõ nem marasztalható el.<br>
A Döntõbizottság ideiglenes intézkedést nem foganatosított, mert annak feltételeit nem állapította meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította.<br>
Az elutasításra tekintettel a kérelmezõ és ajánlatkérõ a felmerült költségeiket maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 28.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>