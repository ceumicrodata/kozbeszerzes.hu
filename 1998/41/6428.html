<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6428)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.119/11/1998.<br>
<br>
Tárgy: Wallis Motor Kft. és Summit Motors Hungary Rt. egyesített jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Summit Motors Hungary Rt. (1037 Budapest, Zay u. 27., képviseli: ifj. dr. Vég Tibor ügyvéd, 1037 Budapest, Mátyáshegyi köz 5/A, a továbbiakban: I. r. kérelmezõ) és a Wallis Motor Autóforgalmazási Kft. (1134 Budapest, Váci u. 45., képviseli: dr. Gajdos Róbert ügyvéd, 1134 Budapest, Klapka u. 1–3., a továbbiakban: II. r. kérelmezõ) egyesített jogorvoslati kérelmét, amelyet a Miniszterelnökség Közbeszerzési és Gazdasági Igazgatósága (1133 Budapest, Pozsonyi út 56., a továbbiakban: ajánlatkérõ) a központi költségvetési szervek 1998. II. félévi és 1999. évi személygépkocsi-igényeinek teljesítése tárgyú közbeszerzési eljárása ellen nyújtott be, mint alaptalant elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1998. március 25-én a K. É. 1998. évi 12. számában (1607) részvételi felhívást tett közzé nyílt közbeszerzési eljárás megindítására. Felhívásának 3. a) pontjában a beszerzés tárgya és mennyisége keretében 1998. második félév és 1999-re vonatkozó központi költségvetési szervek személygépkocsi-igényeinek teljesítését jelölte meg a 240/1996. (XII. 27.) Korm. rendelet mellékletét képezõ F-00-00-00 sz. állami normatíva II/1. pontja alapján az alábbi részteljesítések szerint:<br>
1/A Kis kat. személygépkocsi	8 db<br>
1/B Kis kat. személygépkocsi	12 db<br>
2/A Alsó-közép kat. személygépkocsi	30 db<br>
2/B Alsó-közép kat. személygépkocsi	60 db<br>
3/A Középkat. személygépkocsi	20 db<br>
3/B Középkat. személygépkocsi	40 db<br>
4/A Felsõ-közép kat. személygépkocsi	5 db<br>
Fenntartotta magának azt a jogot, hogy a szerzõdés teljesítése során közölt mennyiségektõl felfelé eltérjen. Az ajánlati felhívás 3. c) pontjában részteljesítésenként részajánlattételre is lehetõséget adott. A teljesítés határidejét "1999. december 31-ig folyamatos" megjegyzéssel határozta meg a 4. pontban. Az ajánlattevõ pénzügyi, gazdasági és mûszaki alkalmassága igazolására a 11. pontban a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (2) bekezdése szerinti nyilatkozatokat és igazolásokat, az eredeti vagy közjegyzõ által hitelesített 30 napnál nem régebbi pénzintézeti nyilatkozatot, eredeti vagy közjegyzõ által hitelesített aláírási címpéldányt kért, míg a mûszaki alkalmasság igazolására a Kbt. 44. § (2) bekezdésének a), b), e) és h) pontjaiban leírt igazolásokat.<br>
A felhívás 13. pontjában az ajánlatok elbírálásának szempontjaként az összességében legelõnyösebb ajánlatot jelölte meg a szempontok csökkenõ fontossági sorrendjében, az alábbiak szerint:<br>
"A" jelû részteljesítéseknél: mûszaki tartalom, ajánlati ár, várható fenntartási költség, referenciák, a teljesítéssel kapcsolatos egyéb feltételek.<br>
"B" jelû részteljesítéseknél: ajánlati ár, várható fenntartási költség, garanciális és fizetési feltételek, mûszaki tartalom.<br>
Ajánlatkérõ 60 000 Ft+áfa megfizetése ellenében dokumentációt is kiadott ajánlattevõknek, melyben igen részletesen szabályozta, illetve ismertette a mûszaki leírást, a fizetési feltételeket, bírálati szempontok tartalmát és súlyozását, az ajánlat tartalmát és formáját, valamint a keretszerzõdés-tervezetet. Megfelelõ ajánlattétel érdekében 1998. április 15-én konzultációt is tartott. Az ott elhangzott kérdéseket, illetve az azokra adott válaszokat minden ajánlattevõ részére megküldte. 1998. április 27-én a dokumentációban közölt üzemanyagköltség-számítás meghatározásával kapcsolatban korrekciót közöl minden ajánlattevõ felé.<br>
Az 1998. május 5-i bontás alkalmával a következõ ajánlattevõk <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerinti adatait vették jegyzõkönyvbe: Daewoo Kft., Opel SE Kft., Molnár Kft., I. r. kérelmezõ, Autóház Boldizsár Kft., Ford Hungária Kft., SPQR Kft., Suzuki Rt., Porsche Hungária Kft., II. r. kérelmezõ, Toyota Kft. A bontás alkalmával az Autóház Boldizsár Kft.-t, a Suzuki Rt.-t, II. r. kérelmezõt és a Toyota Kft.-t különbözõ hiánypótlásokra szólította fel 1998. május 22-i határidõvel az ajánlatkérõ.<br>
A kijelölt bírálóbizottság 1998. május 11-én jegyzõkönyvben rögzítette az érvénytelen ajánlatokat és azok okait. Az 1998. május 28-i eredményhirdetés alkalmával részteljesítésenként a következõ ajánlattevõket hirdette ki nyertesnek az ajánlatkérõ:<br>
1/A: Suzuki Rt., Swift 1.3 GLX<br>
1/B: Suzuki Rt., Swift 1.0 GA<br>
2/A: Opel SE Kft., Astra G 1.2-16V GL<br>
2/B: Suzuki Rt., Sedan 1.6 GX<br>
3/A: Porsche Hungária Kft., Skoda Octavia SLX 1.8/125<br>
3/B: Opel SE Kft., Astra 1.8-16V Free<br>
4/A: Porsche Hungária Kft., Audi A6 2.4<br>
Ajánlatkérõ a nyertesekkel a keretszerzõdéseket megkötötte.<br>
A magyar Gépjármûimportõrök Egyesületének (a továbbiakban: MGE) elnöke telefonon történt érdeklõdésére válaszul ajánlatkérõ 1998. június 2-i levelében igen részletesen ismertette az érvénytelennek minõsített ajánlatok indokait.<br>
Ugyancsak 1998. június 2-án I. r. kérelmezõ írásban kérte ajánlatkérõtõl ajánlata kizárásának indokolását.<br>
Ajánlatkérõ írásban közölte I. r. kérelmezõvel, hogy a részletes választ "közvetlenül" az MGE-tõl fogja megkapni, amennyiben további kérdései lennének, "áll rendelkezésére". I. r. kérelmezõ június 8-án – már az MGE-tõl megkapott levél tartalmának ismeretében – levelet intézett ajánlatkérõhöz, amelyben részletesen kifejtette ellenvéleményét az általa tett szállítási határidõ értelmezésére vonatkozó döntéssel mint kizárási okkal kapcsolatban. Ajánlatkérõ 1998. június 9-én válaszolt a levélre, melyben közölte, hogy a szerzõdéskötéssel kapcsolatban kért "szerzõdéskötés felfüggesztését" nem tudja teljesíteni.<br>
I. r. kérelmezõ 1998. június 10-én jogorvoslati kérelemmel fordult a Döntõbizottsághoz. Kérte ajánlatkérõ közbeszerzési eljárás során hozott döntésének megsemmisítését, a jogsértés megállapítását, esetlegesen a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének f) és g) pontjának alkalmazását, ideiglenes intézkedésként a szerzõdés megkötésének megtiltását, valamint tárgyalás tartását. Kérelme indokául elõadta, hogy ajánlatkérõ azért nyilvánította érvénytelennek ajánlatát, mert a szállítási határidõ nem felelt meg a dokumentációban foglaltaknak, azt értelmezhetetlennek minõsítette. Véleménye szerint a szállítási határidõre tett adatközlése teljesen megegyezett az ajánlati felhívás 4. pontjában közöltekkel. Álláspontja szerint ajánlatkérõ nem a Kbt. 59. § (1) bekezdése alapján hozta meg döntését.<br>
Ezen álláspontját a tárgyaláson is fenntartotta, olyan kiegészítéssel, hogy ajánlatkérõ nem specifikálta teljes mértékben a leszállítandó termékeket. Ebbõl fakadóan ha ajánlatkérõ olyan terméket rendel, ami raktáron van, akkor azt azonnal, egyéb esetekben pedig 4-6 hét szállítási határidõvel teljesítettek volna.<br>
II. r. kérelmezõ szintén 1998. június 10-én jogorvoslati kérelemmel fordult a Döntõbizottsághoz, melyben kérte ajánlatkérõ reá vonatkozó döntésének megsemmisítését, ajánlatkérõ új eljárás lefolytatására való kötelezését, ideiglenes intézkedésként a szerzõdés megkötésének megtiltását. Kérelme indokául elõadta, hogy az eredményhirdetéskor jutott tudomására, miszerint ajánlata az aláírási címpéldány "nem eredeti volta miatt" lett érvénytelen. Véleménye szerint a Kbt. eddigi gyakorlata alapján ajánlatkérõ hiánypótlásra hívta fel ajánlattevõket, amennyiben valamilyen dokumentum hiányzott, és ami a pályázat tartalmát nem befolyásolja. Eddig mindig fénymásolt aláírási címpéldányt adott be, és ezt még egyetlen ajánlatkérõ sem kifogásolta.<br>
A tárgyaláson azzal egészítette ki észrevételét, hogy a bontáskor ajánlatkérõ nem kifogásolta a közjegyzõ által hitelesített aláírási címpéldány hiányát, kizárólag az elkülönített állami pénzalappal kapcsolatos igazolást hiányolta, amelyet a késõbbiek során pótoltak. Természetesen amennyiben a cégkivonattal kapcsolatos kifogását a bontáskor ajánlatkérõ jelezte volna, mód lehetett volna arra is, hogy ezt az okiratot eredeti vagy hitelesített módon benyújtsák.<br>
A Döntõbizottság ideiglenes intézkedést nem alkalmazott, mert a törvényes határidõben rendelkezésre álló iratokból nem volt megállapítható a közbeszerzésekrõl szóló 1995. évi XL. törvény (a továbbiakban: Kbt.) megsértése, vagy annak veszélye.<br>
Ajánlatkérõ a jogorvoslati kérelmek tartalmára tett észrevételben közölte, hogy a dokumentáció B melléklete 18. oldalán rögzítésre került az, hogy "a szállítási határidõn a keretszerzõdés idõtartama alatt a megrendelés kézhezvételétõl számított leghosszabb szállítási határidõt kell érteni." Ezen idõtartamot konkrétan napokban, vagy bármilyen más idõmérésre alkalmas idõegységben kellett volna I. r. kérelmezõnek megadnia, mint ahogy ezt a többi ajánlattevõ meg is tette. Felvilágosítást sem kérhetett volna, mert ez az ajánlat módosítását és kiegészítését eredményezhette volna álláspontja szerint.<br>
A II. r. kérelmezõ beadványával kapcsolatban ajánlatkérõ közölte, hogy felhívása 11. pontja második bekezdés harmadik albekezdése, és a dokumentáció C melléklete 1. pont harmadik bekezdése írta elõ az eredeti vagy közjegyzõ által hitelesített aláírási címpéldány csatolását. Véleménye szerint mindkét kérelem teljes egészében megalapozatlan, kérte elutasításukat.<br>
Ezen álláspontját a tárgyaláson változatlanul fenntartotta, kiegészítve azzal, hogy a szállítási határidõket az ajánlatok bontásakor minden ajánlattevõvel ismertették, így ezen ismert szállítási határidõk tekintetében valamely ajánlattevõ által késõbb tett pontosító nyilatkozat a többi ajánlattevõ érdekeit és az esélyegyenlõséget sértette volna, ugyanis nyilvánvaló, hogy ezen utóbbi ajánlattevõ ezen határidõk ismeretében kedvezõbbé tudta volna tenni ajánlatát.<br>
Az egyéb érdekeltek közül írásos érdemi észrevételt az Opel SE Kft. és a Molnár Kft. tett.<br>
Az Opel SE Kft. közölte, hogy ajánlatkérõ az I. r. kérelmezõ kérelmében foglaltaktól eltérõen jogszerûen járt el. A II. r. kérelmezõ kérelmével kapcsolatban nem tett észrevételt. A Molnár Kft. észrevételében közölte, hogy nem ért egyet a két jogorvoslati kérelmet benyújtó ajánlattevõ kizárásával, mert azok okai a pályázat érdemi részét nem érintették. Elõadta továbbá, hogy az esélyegyenlõségre és az eljárás tisztaságára vonatkozó szabályok megsértését jelentheti az, hogy ajánlatkérõ egyes ajánlattevõk esetében azok telephelyén tekintette meg az ajánlott gépjármûveket, míg mások esetében a kocsikat saját telephelyére rendelte be bemutatásra.<br>
A Döntõbizottság a rendelkezésre álló iratok, dokumentumok és a tárgyaláson elhangzott nyilatkozatok alapján megállapította, hogy a jogorvoslati kérelmek megalapozatlanok.<br>
I. r. kérelmezõ ajánlatában a "folyamatos" megjelölés, melyet szállítási határidõként jelölt meg, nem értelmezhetõ, mivel abból nem állapítható meg, hogy mennyi az az idõ, amelyen belül kérelmezõ szállítja a megrendelt terméket, függetlenül a megjelölt specifikációtól. Ezt maga I. r. kérelmezõ is elismerte, amikor úgy nyilatkozott, hogy az adott terméktípuson belüli specifikációtól függõen azonnal, vagy esetleg 4-6 héten belül szállít, mindezt függõvé téve attól, hogy a megrendelt termék van-e raktári készletében, vagy azt be kell szereznie. Ezzel a szállítási határidõ megjelöléssel I. r. kérelmezõ ajánlata nem felelt meg a dokumentáció 18. oldalán megjelölt azon elõírásoknak, miszerint "a szállítási határidõn a keretszerzõdés idõtartama alatt a megrendelés kézhezvételétõl számított leghosszabb szállítási határidõt kell érteni", ezért a Döntõbizottság álláspontja szerint ajánlatkérõ jogszerûen nyilvánította érvénytelennek I. r. kérelmezõ ajánlatát.<br>
A Döntõbizottság osztja ajánlatkérõ azon álláspontját is, hogy akkor követett volna el törvénysértést ajánlatkérõ, ha a bontási eljáráson ismertetett szállítási határidõk megismerése után elfogadta volna I. r. kérelmezõ szállítási határidõre vonatkozó pontosítását.<br>
II. r. kérelmezõ által is elismerten nem a felhívás 11. pontja és a dokumentáció C mellékletében foglaltak szerinti aláírási címpéldány lett becsatolva az ajánlatba, ezért jogszerû volt az ajánlat érvénytelenné nyilvánítása ajánlatkérõnek. E tényt ajánlatkérõ a döntés napján jegyzõkönyvben is rögzítette, ezért a Döntõbizottság osztja ajánlatkérõ azon álláspontját, hogy a kérelem e vonatkozásban megalapozatlan.<br>
Nem helytálló II. r. kérelmezõ azon álláspontja, hogy hiánypótlás keretében csatolható lett volna a hitelesített aláírási címpéldány. A Döntõbizottság a becsatolt iratokból azt is megállapította, hogy II. r. kérelmezõ nem az idõ rövidsége miatt csatolt másolatot, mivel az 1998. május 5-i ajánlattételi határidõig az 1998. április 6-i dokumentáció váltásától egy hónap állt rendelkezésére a 41 napos ajánlattételi határidõbõl.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha nem felel meg az ajánlati felhívásban, illetõleg a dokumentációban meghatározott feltételeknek. Az 53. § (2) bekezdése pedig úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Fenti cogens szabályokból fakadóan és tekintettel a felhívás és a dokumentáció korábban hivatkozott pontjaira, ajánlatkérõ jogszerûen zárta ki a további eljárásból I. r. és II. r. kérelmezõt, mint érvénytelen ajánlattevõket, így a jogorvoslati kérelmük megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdés szerint az ajánlattételi határidõt követõen a benyújtott ajánlatok az ajánlatkérõ hozzájárulásával sem módosíthatók, ezért a Döntõbizottság álláspontja szerint I. r. kérelmezõ határidõ pontosítási lehetõségre vonatkozó kifogása is megalapozatlan.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva az egyesített jogorvoslati kérelmeket a Kbt. 88. § (1) bekezdésének a) pontja alapján elutasítja.<br>
A felmerült költségeket a felek maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 10.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>