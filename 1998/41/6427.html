<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6427)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.165/8/1998.<br>
Elõadó: dr. Engler Magdolna<br>
Telefon: 375-8328<br>
Fax: 355-5082<br>
<br>
Tárgy: a MEDISZER Kft jogorvoslati kérelme a Gottsegen György Országos Kardiológiai Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MEDISZER Kft. (1203 Budapest, Bíró M. u. 20., képviseli: dr. Forgács János ügyvéd, a továbbiakban: kérelmezõ) jogorvoslati kérelmét – melyet a Gottsegen György Országos Kardiológiai Intézet (1096 Budapest, Haller u. 29., képviseli: dr. Kersch Ferenc ügyvéd, a továbbiakban: ajánlatkérõ) által közzétett 1 db csecsemõ- és gyermek-szívsebészeti mobil mûtõasztal beszerzésére irányuló közbeszerzési eljárása ellen nyújtott be – mint alaptalant elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. április 29-én megjelent 17. számában 1 db csecsemõ- és gyermek-szívsebészeti mobil mûtõasztal beszerzése tárgyában tett közzé ajánlati felhívást, nyílt eljárás formájában.<br>
A közbeszerzési eljárás lefolytatását megbízás alapján a Hospitrade Kft. végezte. Az ajánlati felhívás 3. c) pontja szerint a beszerzés tárgyának egészére lehetett ajánlatot tenni, a 14. pont alapján többváltozatú ajánlat benyújtására is volt lehetõség.<br>
Az ajánlati felhívás 11. pontja tartalmazta a pénzügyi, gazdasági és mûszaki alkalmasság igazolására kért adatokat az alábbiak szerint:<br>
– cégkivonat,<br>
– fizetõképességre vonatkozó, számlavezetõ pénzintézet nyilatkozata,<br>
– legutolsó rendelkezésre álló éves (egyszerûsített) mérlegbeszámoló,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében foglaltakra mindenben kiterjedõ és az ajánlattevõ elsõ számú vezetõjétõl származó, a valóságtartalom tekintetében tett nyilatkozat,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében említett azon hatósági igazolások, melyek a Kbt. 46. § (1) bekezdésének b) pontjában foglaltakkal vannak összefüggésben,<br>
– a megajánlott termék prospektusa, mûszaki, orvos-szakmai paraméterei,<br>
– referencia a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontja szerint,<br>
– hazai forgalomba hozatali ORKI-engedély, ennek hiányában nyilatkozat, hogy a szállítás megkezdésének idõpontjára rendelkezik a forgalombahozatali engedéllyel.<br>
Az ajánlati felhívás 13. pontja határozta meg az összességében legelõnyösebb ajánlat elbírálási szempontjait és azok fontossági sorrendjét. A bírálati szempontok a következõk voltak:<br>
– a megajánlott termék mûszaki paraméterei, széles körû alkalmazhatósága (újszülöttõl felnõtt nagyságú gyermekig), orvosszakmai alkalmassága, különös tekintettel a csecsemõ- és gyermek-szívsebészeti beavatkozásokra,<br>
– referenciák, az ajánlatkérõ esetleges tapasztalatai a megajánlott termékrõl,<br>
– árak, fizetési mód és fizetési határidõk,<br>
– szerviz, valamint a szállítás és üzembe helyezés után nyújtott egyéb szolgáltatások,<br>
– a megajánlott termék leszállítására és a szolgáltatás teljesítésére vállalt határidõ,<br>
– az ajánlatkérõt érintõ árfolyamváltozásból eredõ többletköltségek kompenzálására megajánlott megoldás,<br>
– szavatossági és jótállási feltételek.<br>
Az ajánlattételi határidõ idõpontjáig, 1998. június 9-ig 4 ajánlattevõ tett ajánlatot: Palmedico Kereskedelmi Egyéni Cég, Dutcmed Export–Import és Szerviz Kft., Comesa Budapest Kft. és kérelmezõ.<br>
Az eredményhirdetésre 1998. július 2-án került sor. A Comesa Kft. személyében ajánlatkérõ nyertest hirdetett.<br>
A törvényes határidõn belül kérelmezõ jogorvoslati kérelmet terjesztett elõ, melyben ajánlatkérõ döntésének helyességét vitatta.<br>
Kérelmezõ álláspontja szerint ajánlatkérõ a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését lényegesen megsértette az által, hogy nem a kedvezõbb feltételeket és árakat biztosító kérelmezõ ajánlatát hirdette ki nyertesnek, hanem az árban jóval magasabb és kedvezményekben jóval szerényebb ajánlatot benyújtó Comesa Kft.-t.<br>
A nyertes és kérelmezõ is azonos, "1140 Betamaquet" típusú mûtõasztalra tett ajánlatot.<br>
A kérelmezõ referencialistájához hasonló teljes és széles körû referencialistával más ajánlattevõ nem rendelkezhetett.<br>
Árajánlata 3 változatot tartalmazott:<br>
<br>
1. változat 	76 716 DEM<br>
<br>
2. változat 	82 685 DEM<br>
<br>
3. változat 	99 666 DEM<br>
A nyertes ezzel szemben kétváltozatú árajánlatot tett:<br>
<br>
1. változat 	122 355 DEM<br>
<br>
2. változat 	122 046 DEM<br>
Kérelmezõ a készülékre 24 havi garanciát vállalt, továbbá térítésmentesen vállalta a meglévõ KIFA mûtõasztaltönk és fali vezérlõ kiszerelését, ezen kívül a harmadik változata 1 db MAQUET 1961.0000 típusú, kedvezményes árú mobil betegátfektetõt tartalmazott. Nyertességük esetére vállalták, hogy a meglévõ KIFA mûtõasztalt késõbb a MAQUET cég felé beszámíttatják, és késõbbi mûtõasztal-vásárláskor a jelenleginél kedvezõbb árat biztosítanak. A nyertes semmiféle kedvezmény nyújtását nem vállalta.<br>
Kérelmezõ fûthetõ-hûthetõ kiegészítõ párnázatra ajánlatot nem tett, mert úgy ítélte meg, hogy a Maquet cég által gyártott fûthetõ-hûthetõ párnázat a szívsebészeti mûtéti célokra nem alkalmas.<br>
A dokumentáció úgy határozta meg a mûtõasztallal szembeni követelményeket, hogy azok felsorolása mellett igen vagy nem szó aláhúzásával kellett jelezni, hogy megfelel-e az ajánlott termék az adott követelményeknek, kérelmezõ ezt úgy értékelte, hogy ezek nem kötelezõ tartalmi elemek.<br>
Az ajánlatuk érvénytelenné nyilvánításáról tudomásuk nem volt.<br>
Kérelmezõ kérte a Döntõbizottságtól, hogy ideiglenes intézkedésként a szerzõdéskötést tiltsa meg, és határozatában az ajánlatkérõ közbeszerzési eljárást lezáró döntését semmisítse meg.<br>
Ajánlatkérõ érdemi észrevételében elõadta, hogy az ajánlati felhívás egyértelmûen meghatározta, hogy a beszerzés tárgyának egészére lehetett ajánlatot tenni. A rendelkezésre bocsátott dokumentáció II/12. pontja, valamint az ehhez kapcsolódó 1. sz. melléklet meghatározta, hogy a beszerzés tárgyát képezõ mûtõasztalnak milyen mûszaki paraméterekkel kell rendelkeznie. Ezek között szerepelt a "fûthetõ-hûthetõ kiegészítõ párnázat".<br>
Az ajánlatkérõ szerint "kérelmezõ kifejezetten elzárkózott ennek szállítása elõl, így ajánlata a beszerzés tárgyának egészére nem terjedt ki."<br>
A fenti okok miatt ajánlatát további érdemi vizsgálat nélkül ajánlatkérõ érvénytelenné nyilvánította.<br>
Az ajánlatkérõ kérte a jogorvoslati kérelem megalapozatlanság címén történõ elutasítását.<br>
Az egyéb érdekeltek közül a nyertes Comesa Kft. érdemi észrevételében elõadta a Németországban gyártott 1140 típusú mûtõasztal vonatkozásában, hogy a típusszám önmagában nem egy komplett mûtõasztalt jelent, ezért a két komplett ajánlat specifikációjában jelentõsen eltérhet egymástól. A Maquet cég kizárólagos képviselõje és forgalmazója közel 20 évig az anyavállalatuk, a Comesa GmbH volt, 1990-tõl pedig az eladások 95%-át a Comesa Kft. bonyolítja.<br>
A Döntõbizottság a rendelkezésére álló iratokból és a tárgyaláson tett kérelmezõi nyilatkozat alapján az alábbi tényállást állapította meg.<br>
Kérelmezõ jogorvoslati kérelme alaptalan.<br>
Az ajánlati felhívás 3. a) pontja szerint a beszerzés tárgya 1 db csecsemõ- és gyermek-szívsebészeti mobil mûtõasztal a dokumentáció szerinti részletes specifikációnak megfelelõen. A dokumentáció II. fejezete részletezte az ajánlatok érdemi részeinek elkészítési szabályait. Ezen fejezet 12. pontja meghatározta, hogy az ajánlattevõk a beszerzés tárgyát képezõ mûtõasztal mûszaki tartalmának meghatározása körében milyen szempontok szerint kötelesek eljárni.<br>
A 12.1. pont alapján az ajánlattevõ köteles nyilatkozni, hogy a termék kivitele és minõsége mindenben megfelel-e a dokumentációhoz csatolt 1. sz. mellékletben elõírt elvárásoknak, mûszaki elõírásoknak, paramétereknek, orvosszakmai követelményeknek. Az 1. sz. melléklet nevesítve felsorolta a mûtõasztallal szemben támasztott követelményeket, és külön felsorolta a tartozékokat is. Külön nevesítette ezen belül a mobil mûtõasztaltönkkel kapcsolatos követelményeket 11 pontban felsorolva, a sebészeti felsõrésszel szembeni követelményeket 8 pontban meghatározva, tartozékokat 8 pontban felsorolva, valamint a szállítókocsival szembeni követelményeket, melyhez 6 paramétert rendelt ajánlatkérõ. Az ajánlattevõknek egyes pontoknál meg kellett adniuk a paramétereket, más pontoknál igen vagy nem aláhúzásával kellett egyértelmûvé tenniük, hogy az általuk ajánlott termék rendelkezik-e az ajánlatkérõ által meghatározott szempontok, azaz mindenben megfelel-e az ajánlatkérõ elvárásainak.<br>
Az ajánlatkérõ követelményként határozta meg az 1. sz. mellékletben a sebészeti felsõrésszel szembeni követelmények között hûthetõ-fûthetõ kiegészítõ párnázatot, azzal kiegészítve, hogy a hûtõ-fûtõ egység zárt legyen, ne igényeljen külsõ víz- és csatornacsatlakozást, meg kellett adni a matrac méretét, a hõmérséklet-tartományt, a hûtési-fûtési sebességet.<br>
Kérelmezõ ajánlatában a "nem" szó aláhúzásával jelezte, hogy az általa ajánlott mûtõasztal a fûthetõ-hûthetõ kiegészítõ párnázattal nem rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Kérelmezõ a Kbt. hivatkozott rendelkezésének nem tett eleget. Az általa ajánlott termék nem felelt meg annak a követelménynek, amely ajánlatkérõ kifejezett elvárása volt, hiszen a fûthetõ-hûthetõ párnázatra nem tett ajánlatot.<br>
Az ajánlatkérõ helyesen járt el akkor, amikor 1998. június 25-én kelt jegyzõkönyvében a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján kérelmezõ ajánlatát érvénytelennek minõsítette. A Kbt. 52. § (2) bekezdésének d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A fentiekbõl következik, hogy érdemi elbírálása csak az olyan ajánlatoknak történhet meg, amelyek megfelelnek az ajánlati felhívásban és a dokumentációban foglalt feltételeknek, azaz érvényes ajánlatok. Érvénytelen ajánlat érdemben történõ elbírálásának eljárásjogi akadálya van.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése szerint az ajánlattevõt kérelmére, a kérelem kézhezvételétõl számított tizenöt napon belül tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegezés szerinti, illetõleg az elõminõsítési eljárásban alkalmatlanná minõsítésének indokairól és a nyertes ajánlattevõ személyérõl.<br>
Kérelmezõ ezzel a jogával nem élt, így az eredményhirdetésen csak a nyertes személyérõl szerezhetett tudomást, arról nem, hogy az ajánlatát érvénytelennek nyilvánították.<br>
A fent részletezett indokok alapján a Döntõbizottság arra az álláspontra helyezkedett, hogy a jogorvoslati kérelem alaptalan, és azt a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva – a Kbt. 88. § (1) bekezdésének a) pontjára figyelemmel – elutasította.<br>
A Döntõbizottság az eljárás során ideiglenes intézkedés elrendelésére jogi alapot nem talált, így eljárása során ideiglenes intézkedést nem alkalmazott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 11.<br>
<br>
Dr. Engler Magdolna s. k.		Pribelszkiné Mravik Erzsébet s. k.<br>
közbeszerzési biztos		közbeszerzési biztos<br>
<br>
Dr. Monory Bulcs s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>