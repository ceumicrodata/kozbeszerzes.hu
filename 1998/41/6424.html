<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6424)
</b></h2><FONT size=3><i><u></i></u><br>
Budapest, Margit krt. 85.<br>
Ikt.sz.: D.125/10/1998.<br>
<br>
Tárgy: Vízép Mélyépítõ Kft. jogorvoslati kérelme Komárom Város Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Gergely Róbert (1082 Budapest, Üllõi út 82.) ügyvéd által képviselt Vízép Mélyépítõ Kft. (2040 Budapest, Stefánia út 32., továbbiakban: kérelmezõ) dr. Bencsik Tibor (2900 Komárom, Vág u. 7.) ügyvéd által képviselt Komárom Város Önkormányzat (2900 Komárom, Szabadság tér 1., a továbbiakban: ajánlatkérõ) Komárom város szennyvíztisztító telepének teljes körû megvalósítása tárgyú közbeszerzési eljárás ellen benyújtott jogorvoslati kérelmére megállapítja, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) és (2) bekezdését, ezért vele szemben a Döntõbizottság 500 000 Ft. azaz ötszázezer forint bírságot szab ki, ezt meghaladóan a jogorvoslati kérelmet elutasítja.<br>
Ajánlatkérõ a bírság összegét a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli érdemi észrevétele, a tárgyaláson tett érdemi nyilatkozatok, az ajánlatkérõ közbeszerzési eljárása során keletkezett okiratai alapján az alábbi tényállást állapította meg.<br>
Az ajánlatkérõ a K. É. 1997. november 5-én megjelent 46. számában nyílt elõminõsítési eljárást hirdetett meg Komárom város szennyvíztisztító telepének teljes körû megvalósítása tárgyában, részben PHARE-támogatás igénybevétele mellett, részben önerõbõl. Felhívásában 4500 m3/nap kapacitású új szennyvíztisztító telep létesítését írta elõ oly módon, hogy tartalmazza a mechanikai és biológiai tisztítást, gépi víztelenített (20%) stabilizált iszap biztosításával (tervezés, építés, technológiai szerelés és próbaüzem) szennyvízösszetétel: 3600 m3/d kommunális, 8600 m3/d ipari elõtisztított és 40 m3/d szippantott.<br>
Meghatározta továbbá a felhívás 9. pontjában a résztvevõk pénzügyi, gazdasági és mûszaki alkalmassága igazolására kért adatokat és tényeket, valamint meghatározta a 10. pontban az ajánlatok elbírálási szempontjait is.<br>
Az elõminõsítési eljárás keretében 19 cég nyújtotta be részvételi jelentkezését 1997. december 1-jéig. 1997. december 8-án a jelentkezéseket az ajánlatkérõ értékelte, és többek között a kérelmezõt alkalmasnak ítélte és felhívta ajánlattételre.<br>
Az ajánlati felhívásban, melyet az elõminõsítetteknek megküldött – 1998. február 2-án, faxon –, megállapította az ajánlattételi határidõt, 1998. március 16-ban, továbbá az ajánlati kötöttség idõtartama a bontást követõ 90. napig került meghatározásra. A dokumentáció árát 200 000 Ft+áfában határozta meg. A kérelmezõ a dokumentáció árát a törvényes határidõn belül átutalta az ajánlatkérõ számlájára.<br>
A felhívásához ajánlatkérõ dokumentációt is készített, melynek I. kötete tartalmazta a részletes ajánlati feltételeket, a 12.7. pontban az ajánlati ár nettó 1%-át kitevõ ajánlati biztosíték megfizetését írta elõ átutalással vagy bankgarancia formájában. A nem nyert ajánlattevõknek az ajánlatkérõ ezen összeg eredményhirdetés utáni 30 napon belüli visszautalását vállalta.<br>
A 14.1. pontban elõírta, hogy az ajánlatokat a bontástól számított maximum 60 nap alatt fogja elbírálni. A kérelmezõ 1998. március 13-án 5,3 millió forint ajánlati biztosítékot át is utalt az ajánlatkérõ bankszámlájára.<br>
1998. március 16-án került sor az ajánlatok bontására, három ajánlat érkezett, a kérelmezõ, az OMS Hungária Kft. és a Purátor Kft. ajánlata.<br>
Ezt követõen 1998. március 23-án létrejött az értékelõbizottság, melynek tagja volt megfigyelõi minõségben a PHARE szakembere is. 1998. március 23., 1998. árpilis 6. bírálóbizottsági ülésein értékelte az ajánlatokat. 1998. április 20-án a bírálóbizottság javaslata Komárom város képviselõ-testülete elé került, amely meghozta a közbeszerzési eljárását lezáró döntését ezen képviselõ-testületi ülésen, és nyertesként a Purátor Kft.-t hirdette ki.<br>
A képviselõ-testület a helyben szokásos módon döntését közzétette 1998. április 22-én, a Komárom-Esztergom megyei 24 Óra címû napilapban, illetõleg a városi hirdetõtábláin.<br>
A szerzõdés 1998. június 3-án létrejött a nyertes és az ajánlatkérõ között.<br>
A kérelmezõ törvényes határidõn belül 1998. június 11-én nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság állapítsa meg, hogy az ajánlatkérõ eljárása során jogsértést követett el, semmisítse meg az eljárás során hozott döntését, utasítsa a megfelelõ eljárásra az ajánlatkérõt, valamint kötelezze a jogsértõt az eljárási díj és költségek viselésére, valamint a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(2) és (3) bekezdése alapján kötelezze az ajánlatkérõt az ajánlatkérési dokumentáció ellenértékének, 200 000 Ft+áfa visszafizetésére, valamint a megfizetett 5 300 000 Ft ajánlati biztosíték visszafizetésére, valamint az ajánlati biztosítékkal azonos összegû további 5 300 000 Ft és ezen összegek után járó évi 20%-os kamat megfizetésére.<br>
Indokaként elõadta, hogy az ajánlatkérõ az ajánlati felhívásában az eredményhirdetés idõpontját 60 napban jelölte meg az ajánlatok beadását követõen. Azonban az eredményhirdetésre 1998. május 28-án, a beadási határidõt követõ 73. napon, azaz a 60. napon túl került sor. Ugyanakkor pedig az ajánlatkérõ hirdetményben nem hosszabbította meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése szerint az eredményhirdetés idõpontját.<br>
Álláspontja szerint eredménytelennek kellett volna nyilvánítani az eljárását, és erre az esetre a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(3) bekezdése értelmében az ajánlatkérõ köteles a dokumentáció ellenértékét visszaadni, valamint az 50. § (3) bekezdése alapján az ajánlati biztosítékot visszafizetni, illetve a 60. § (3) bekezdése szerinti ajánlati biztosítékkal azonos összeget megfizetni.<br>
A késedelmes visszafizetésre való tekintettel kéri ezen összegek utáni évi 20% kamat megfizetésére is kötelezni az ajánlatkérõt.<br>
Az ajánlatkérõ a jogorvoslati kérelem alaptalanságra történõ elutasítását kérte. Álláspontja szerint õ a Kbt.-nek megfelelõen az ott meghatározott idõpontban a döntését 60 napon belül meghozta. Azt azonban elismeri, hogy ugyan õ az eredményhirdetésrõl értesítette írásban az ajánlattevõt, de ennek feladását igazolni nem tudja. Álláspontja szerint a döntés meghozatalát köti a Kbt. 60 napos határidõhöz. A nyilvános eredményhirdetés idõpontjával azért késtek, mert a döntést jóváhagyás miatt a PHARE elé kellett terjeszteniük, ami idõigényes volt, de õk a döntésüket közzétették a megyei lapban, illetõleg az önkormányzat városban kiállított hirdetõtábláin is.<br>
A kérelmezõ jogorvoslati kérelme részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése értelmében az ajánlatokat a lehetõ legrövidebb idõn belül, de legkésõbb a felbontástól 30, építési beruházás esetén 60 napon belül kell elbírálni.<br>
Az iratokból megállapítható, hogy az ajánlatkérõ az ajánlati felhívásban és a törvényben is szabályozott 60 napon belül az ajánlatokat elbírálta, hiszen a bizottságok a fentebb említett idõpontokban a döntésüket meghozták, és azt elõterjesztették a döntést hozó képviselõ-testület elé, amely döntését 1998. április 20-án, azaz 60 napon belül meghozta.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése értelmében az ajánlatkérõ az ajánlatok elbírálására vonatkozó döntését nyilvánosan hirdeti ki. A kihirdetésre az ajánlattevõket, továbbá a külön jogszabályban meghatározott szerveket, személyeket meg kell hívni a 61. § (2) bekezdés szerint. A kihirdetésen jelen nem lévõ ajánlattevõket a döntésrõl haladéktalanul értesíteni kell.<br>
A becsatolt iratokból megállapítható azonban az, hogy nyilvánosan kihirdette a döntését az ajánlatkérõ, azaz a helyben szokásos módon a közgyûlés határozatát közzétette a megyei lapban, illetõleg kifüggesztette az önkormányzat hirdetõtáblájára az önkormányzat épületében és a város különbözõ pontjain, azonban ez nem az a kihirdetési mód, amit a Kbt. kötelezõen elõír, hiszen oly módon kell a döntést nyilvánosan kihirdetni, hogy oda az ajánlattevõket, illetõleg a külön jogszabályban meghatározott szerveket, személyeket meg kell hívni, illetõleg a távollévõket a döntésrõl írásban kell tájékoztatni.<br>
Tekintettel arra, hogy nem a törvényben elõírt módon hirdette ki az eredményt, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) és (2) bekezdését.<br>
A Döntõbizottság álláspontja szerint nem lehet elvárni azt az ajánlattevõktõl, hogy minden egyes esetben az ajánlatkérõ helyi szokásait ismerje, annak ellenére sem, hogy az eljárás eredményének kihirdetését és közzétételét a törvény részletesen szabályozza, s ettõl nem lehet eltérõ semmiféle helyben szokásos gyakorlat sem.<br>
Az iratokból az megállapítható volt, hogy az eredmény közzétételérõl a törvényben elõírt módon intézkedett az ajánlatkérõ, azaz intézkedett a K. É.-ben való megjelentetésrõl.<br>
Az iratokból az is megállapítható volt, hogy az ajánlati biztosíték visszautalásáról az ajánlati felhívásban, illetõleg a dokumentációban meghatározott határidõn belül az ajánlatkérõ intézkedett.<br>
A Döntõbizottság részben megalapozottnak tartotta a kérelmezõ jogorvoslati kérelmét, és megállapította a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a jogsértést. A Döntõbizottság a Kbt. 88. § (1) bekezdés f) pontja alapján bírságot szabott ki a jogszabálysértésre tekintettel, és figyelemmel a 88. § (4) bekezdésre, szem elõtt tartva a jogsértés súlyát, ezzel arányban állónak ítélte a rendelkezõ részben kiszabott mértékû bírságot.<br>
A kérelmezõ jogorvoslati kérelme a továbbiakban alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>meghatározza, hogy mely esetekben eredménytelen a közbeszerzési eljárás. Így az e) pont értelmében eredménytelen az eljárás, ha az ajánlatkérõ az 55. § (1)–(2) bekezdésekben elõírt határidõn belül az ajánlatokat nem bírálja el. Ugyanezen törvényhely (2) bekezdése kimondja, ha az ajánlatkérõ egyik ajánlattevõ ajánlatát sem fogadja el, vagy az ajánlatokat az e törvényben elõírt határidõn belül nem bírálja el, s a dokumentációt ellenérték fejében bocsátotta rendelkezésre, az ajánlati felhívás visszavonására vonatkozó rendelkezéseket kell alkalmazni.<br>
Továbbá, ha az ajánlatkérõ az eljárásban való részvételt biztosíték adásához kötötte, s az elõírt határidõre az ajánlatokat nem bírálja el, a biztosítékkal azonos összeg megfizetésére köteles.<br>
A Döntõbizottság már a korábbiakban kifejtett indokok alapján azon álláspontra helyezkedett, hogy jelen esetben eredménytelennek ezt az eljárást nem lehetett nyilvánítani, hiszen a Kbt.-ben meghatározott elbírálási határidõn belül a döntés megszületett.<br>
Ebbõl következõen tehát ugyan biztosíték adásához kötötte az eljárásban való részvételt, de az elõírt határidõre az ajánlatokat elbírálta, ily módon tehát a biztosítékkal azonos összeg megfizetésére nem köteles.<br>
Ugyanígy nem köteles ebbõl következõen a dokumentáció ellenértékének visszafizetésére sem.<br>
Az iratokból megállapíthatóan az ajánlati biztosíték visszafizetésre került.<br>
E tekintetben tehát a kérelmezõ jogorvoslati kérelmét a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése pontosan meghatározza részletesen taxatíve felsorolva, hogy a Döntõbizottság milyen jogkövetkezményeket alkalmazhat a jogorvoslati eljárás során.<br>
Ezen jogkövetkezmények között taxatíve nem került meghatározásra az, hogy bármilyen összeg visszafizetése esetén a Döntõbizottság kötelezhetné bármelyik felet kamat fizetésére, ez bíróság hatáskörébe tartozó kérdés.<br>
Figyelemmel arra, hogy jogsértés megállapításra került, így a Döntõbizottság kötelezte a jogsértõ ajánlatkérõt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján az eljárási díj, azaz a 30 000 Ft igazgatási szolgáltatási díj megfizetésére.<br>
A Döntõbizottság rámutat határozatában arra, hogy a 88. §-ban megállapított jogkövetkezményeket alkalmazhatja a jogorvoslati eljárásban. Azonban abban az esetben, amikor már a szerzõdés megkötésre került, a fenti szakaszban meghatározott jogkövetkezmények korlátozottan kerülhetnek alkalmazásra.<br>
Hiszen ez esetben nem kerülhet sor a közbeszerzési eljárást lezáró döntés megsemmisítésére, illetõleg már a közbeszerzési eljárás befejezését követõen nem lehet felhívni – hiszen az fogalmilag kizárt – a jogsértés okozóját a törvény szabályainak megfelelõ eljárásra, vagy akár az ajánlatkérõ döntésének meghozatalát feltételhez kötni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 9.<br>
<br>
Dr. Deli Betty s. k.	Divinyi József s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>