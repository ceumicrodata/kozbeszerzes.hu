<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6430)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.154/14/1998.<br>
<br>
Tárgy: A Kész Kft. jogorvoslati kérelme a Kossuth Lajos Tudományegyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Könnyûszerkezet Építõ és Szolgáltató Kft. (6721 Szeged, Szilágyi u. 2., képviseli: dr. Lovász Éva ügyvéd, a továbbiakban: kérelmezõ) jogorvoslati kérelmét – amelyet a Kossuth Lajos Tudományegyetem (4010 Debrecen, Egyetem tér 1., képviseli: dr. Károlyi Géza ügyvéd, 4027 Debrecen, Egyetem sgt. 12., a továbbiakban: ajánlatkérõ) ajánlatkérõnek a volt Bocskai laktanya területének egy részén több önálló, mûemléki védettség alá felterjesztett épület rekonstrukciójával a Kossuth Lajos Tudományegyetem Gyakorló Gimnáziuma átépítésének I. üteme tárgyú közbeszerzési eljárás ellen nyújtott be – elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Kossuth Lajos Tudományegyetem Gazdasági Igazgatóság Fejlesztési és Mûszaki Osztálya a K. É. 1998. május 13-án megjelent, 19. számának 2795–96. oldalain tette közzé a rendelkezõ részben megfogalmazott közbeszerzési eljárás elõminõsítési eljárására vonatkozó részvételi felhívását.<br>
A részvételi felhívás a 9. pontban részletesen meghatározza, hogy az ajánlatkérõ a résztvevõk pénzügyi, gazdasági és mûszaki alkalmassága igazolására milyen adatok becsatolását és milyen tények igazolását kéri. Ennek sorában az ajánlatkérõ kifejtette azt a szándékát, hogy meg kívánja ismerni pontosan és precízen a leendõ ajánlattevõk teljes anyagi hátterét. Ennek érdekében kérte, hogy az elõzõ három év mérlege és eredménykimutatása kerüljön becsatolásra a részvételi jelentkezéshez, a komplett éves beszámolóval és a cégjegyzésre jogosultak aláírásával.<br>
A részvételi felhívás 12. pontjának 8. alpontja kifejezetten tartalmazza, hogy csak azok a jelentkezések kerülnek elbírálásra, amelyek hiánytalanul tartalmazzák a részvételi felhívásban közölteket és megfelelnek formailag valamennyi elõfeltételnek, amelyeket a részvételi felhívás tartalmaz.<br>
A részvételi felhívásban meghatározott határidõre, 1998. június 8-ra összesen 8 darab részvételi jelentkezési dokumentum érkezett. Ezek a következõk: Betonútépítõ Rt., KÉSZ Kft., Monobau Kft., Hajdúsági Építõ Kkt. közösen a Dészker Rt.-vel és a Nádép Kft.-vel, a Hunép Rt., az IMOLA-BAU Kft. és a Kelet Speeck Kft. Az ajánlatkérõ a beérkezett anyagokat átvizsgálta, és az általa felkért bizottság véleményét elfogadva döntött a jelentkezõk alkalmassága kérdésében.<br>
A kérelmezõ jelentkezési dokumentációját nem fogadta el, a kérelmezõt alkalmasnak nem minõsítette. Az 1998. június 10-én kelt bírálati jegyzõkönyvben foglaltak szerint azért, mert a kérelmezõ jelentkezési anyaga maradéktalanul nem felelt meg a már hivatkozott részvételi felhívás – közlemény – 9. pontjában foglaltaknak, azaz a megelõzõ három évre vonatkozó pénzügyi éves mérleghez nem csatolta annak mellékleteit. Ebbõl fakadóan pedig nem tudott az ajánlatkérõ százszázalékosan meggyõzõdni a részvételi jelentkezõ pénzügyi, anyagi hátterérõl. Az ajánlatkérõ az elutasítást tartalmazó levelét június 19-én keltezte, amelyet a kérelmezõ június 23-án vett kézhez.<br>
Ezt követõen a kérelmezõ 1998. július 6. napján nyújtotta be jogorvoslati kérelmét a Döntõbizottsághoz.<br>
Kérelmében elõadta, hogy sok közbeszerzési eljáráson indul ajánlattevõi pozícióban, de mind ez ideig nem tapasztalta azt, hogy a mérlegadatokon túl az ajánlatkérõk a számvitelrõl szóló törvényben foglaltak szerint a mérleg mellékleteit is megkérték volna.<br>
Álláspontja szerint a mérlegen túli, úgynevezett szöveges mellékletek olyan adatokat is tartalmaznak, amelyek a cégre, illetve a cég tulajdonosaira vonatkozó személyiségi jogokat sértenek. Erre tekintettel nem csatolta ezeket a részeket.<br>
Megjegyezte azt is, hogy a számvitelrõl szóló 1991. évi XVIII. törvény nem ismeri a komplett éves beszámoló fogalmát, holott a részvételi felhívásban az ajánlatkérõ ezt a fogalmat használta.<br>
Tárgyalás tartását kérte.<br>
A Döntõbizottság 1998. augusztus 4-én megtartott tárgyalásán fenntartotta kérelmezõ az írásbeli jogorvoslati kérelmében foglaltakat, és továbbra is azzal érvelt, hogy a komplett éves beszámoló fogalmát a számviteli törvény nem ismeri. Õ valamennyi olyan adatot csatolt a részvételi jelentkezésbe, amelyrõl megnyugtató módon szerezhetett információt az ajánlatkérõ anyagi helyzetérõl.<br>
Álláspontja szerint ezek az adatok elégségesek voltak ahhoz, hogy az ajánlatkérõ egyértelmûen meg tudja ítélni a jelentkezõ pénzügyi, gazdasági hátterét. <br>
Ugyanakkor, miután információ szerint a teljes körû mérlegbeszámoló mellékletét az ajánlatkérõ nem követelte meg, ezért az az álláspontja, hogy itt tulajdonképpen egyedi kiválasztási módszert alkalmazott az ajánlatkérõ azért, mert hogyha a komplex szót a szó eredeti értelmében használja, akkor a mérleghez megkövetelt és a Cégbírósághoz benyújtandó valamennyi mellékletet kellett volna követelnie, holott az ajánlatkérõ is úgy nyilatkozott, hogy csak és kizárólagosan azokra a mellékletekre és azoknak a tartalmára tartott igényt, amelyekbõl a jelentkezõ cégek anyagi és gazdasági háttere megismerhetõ. Ugyanakkor azokra az anyagokra, amelyek belsõ bizalmas információt is tartalmazhatnak, nem tartott igényt.<br>
Az ajánlatkérõ a jogorvoslati kérelemre írásban és a Döntõbizottság tárgyalásán szóban is akként reagált, hogy álláspontjuk szerint nem sértettek jogszabályt, sem a Kbt. jogszabályait, sem pedig az 1991. évi XVIII. törvény elõírását. Azért kérték be a komplett éves beszámolót, mert meggyõzõdésük, hogy az éves mérlegadatok számszaki összesítése mindenféle szöveges információ és kiegészítõ melléklet nélkül nem lehet alkalmas arra, hogy teljeskörûen és egyértelmûen képet adjon a jelentkezõ vállalkozók, cégek gazdasági, pénzügyi helyzetérõl.<br>
Elõadta azt is, hogy a KÉSZ Kft.-n kívül a többi jelentkezõ csatolta ezeket a bizonyos mellékleteket, ezeket a szöveges mérlegmagyarázatokat, és senki nem hivatkozott arra, hogy személyiségi jogai ezzel az adatszolgáltatással bármilyen módon sérülnének.<br>
Az ajánlatkérõ kijelentette továbbá, hogy álláspontja szerint, ha a KÉSZ Kft.-nek a közleménnyel – amely a K. É.-ben megjelent – kapcsolatban problémája lett volna, akkor a közlemény kézhezvételét követõ idõszakban lett volna módja és lehetõsége arra, hogy az általa esetlegesen problémás részekre rákérdezzen. Akkor kérése alapján a szükséges információt megadták volna. Miután ilyen kérdés hozzájuk nem érkezett, erre tekintettel természetszerûleg nem is válaszolhatták rá.<br>
Az ajánlatkérõ álláspontja szerint a KÉSZ Kft. jogorvoslati kérelme ezért ebben a vonatkozásban is késett, hiszen olyan részeket támad, olyan pontokat próbál vitássá tenni, amelyek vonatkozásában a jogorvoslati lehetõség a jogszabály értelmében már kizárt.<br>
Az ajánlatkérõ mindezekre tekintettel kérte, hogy a Döntõbizottság a kérelmezõ jogorvoslati kérelmét részben elkésettség, részben alaptalanság miatt utasítsa el.<br>
A Döntõbizottság a rendelkezésére álló iratok, továbbá a Döntõbizottság tárgyalásán megjelent képviselõk nyilatkozatai alapján az alábbiakat állapította meg.<br>
Az ajánlatkérõ a már részletezett helyen és idõpontban tette közzé részvételi felhívását a tárgybani közbeszerzési eljárásra. A részvételi felhívás egyértelmûen, pontosan, precízen tartalmazta mindazokat az elvárásokat, amelyeket az ajánlatkérõ támaszt a leendõ ajánlattevõkkel, illetve az elõminõsítési szakaszban a részvételi felhívásra jelentkezõkkel szemben.<br>
Kétséget kizáró módon meg lehetett állapítani a rendelkezésre álló jelentkezési dokumentumokból, hogy a KÉSZ Kft. kérelmezõ nem csatolta azokat a mellékleteket az éves beszámolójához, amelyeket a részvételi felhívás 9. pontja tartalmaz.<br>
Ugyanakkor meg lehetett állapítani azt is, hogy a részvételi jelentkezésben foglalt éves számszaki beszámoló nem képez egy olyan teljes körû globális képet, amely adott esetben az ajánlatkérõ számára egy közel félmilliárdos nagyságrendû beruházás vonatkozásában a leendõ ajánlattevõ gazdasági, pénzügyi hátterének teljes körû feltérképezésére alkalmas lenne.<br>
Miután a Döntõbizottság megállapította, hogy kérelmezõ jogorvoslati kérelme teljesen alaptalanul hivatkozott arra, amelyet jogorvoslati kérelmében leírt, mert az egyrészt ellentétes az ajánlatkérõ által a részvételi felhívásban foglaltakkal, másrészt és különösen ellentétes az 1991. évi XVIII. törvényben foglaltakkal. A Döntõbizottság megállapította, hogy a kérelmezõ kérelme alaptalan.<br>
Fentiekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján az alaptalan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 5.<br>
<br>
Ruthner Oszkár s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>