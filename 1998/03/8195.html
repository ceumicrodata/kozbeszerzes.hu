<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZEZRÉSEK TANÁCSA KÖZBESZERZÉSI DÖNTÕBIZOTTSÁG (8195)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D.194/15/1997.<br>
<br>
Tárgy: Az Agram Szekszárd Kft. jogorvoslati kérelme a MÁV Rt. közbeszerzési eljárást mellõzõ magatartása miatt.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
Az AGRAM Szekszárd Ipari és Kereskedelmi Kft., (7100 Szekszárd, Keselyûsi u. 20. képviseli: dr. Galiger Lajos ügyvéd, 7100 Szekszárd, Tinódi u. 5. a továbbiakban: kérelmezõ) jogorvoslati kérelmének, melyet a MÁV Rt., (1062 Budapest, Andrássy u. 73–75., képviseli: Langóné dr. Kádár Éva ügyvéd, 1066 Budapest, Teréz krt. 62. III. 306/A a továbbiakban: kérelmezett) közbeszerzési eljárást mellõzõ magatartása miatt nyújtott be, helyt ad.<br>
Megállapítja, hogy a kérelmezett megsértette a közbeszerzésekrõl szóló 1995. évi XL. törvény (a továbbiakban: Kbt.) 2. § (1) bekezdését, ezért kötelezi kérelmezettet, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint eljárási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
Az 1991-tõl mûködõ, elsõsorban öntödei tevékenységet végzõ féktuskók elõállítására létrehozott Euro-Metáll Kft., a MÁV, az Ed. Mezger Rt. Gépgyár és Vasöntöde, valamint a Kurt Heaberli Mérnöki Iroda vegyes vállalataként jött létre az 1991. január 23-án a felek által aláírt "Szindikátusi Szerzõdés" alapján. E szerzõdés 1. pontja szerint minimum 20 évre bérbe adta a MÁV az Euro-Metáll Kft. részére a kezelésében lévõ Landler jármûjavító üzem egy részét. A szerzõdés 5. pontjában vállalta többek között a kérelmezett, hogy féktuskóigényét – szerzõdéskötéskor – 7000 tonna/év mennyiségben a kft.-tõl szerzi be az ugyanitt megjelölt áron és költség-fajtabontás szerint. Ennek keretében nem állapodtak meg a felek a 7000 tonna mennyiségû féktuskó típus szerinti megoszlásáról és csak a termelés elsõ három hónapjára állapodtak meg a 32 Ft/kg-os árban. A 6. pontban kikötötték a szerzõdõ felek, hogy az árak módosítására – mind a késztermék, mind a hulladékár vonatkozásában – csak 4%-os költségeltérés esetén kerül sor. A többi szerzõdési pontok közül csak a 8. rendelkezik eseti megrendelésrõl, azon túli pontok nem vonatkoznak szállításra.<br>
A fenti szerzõdés megkötése óta az elõbb MÁV, majd a MÁV Rt. évente 3-4 alkalommal rendelte meg az Euro-Metáll Kft.-tõl a töredékévre bontott féktuskómennyiséget tovább részletezve azt különbözõ típusokra a hozzájuk tartozó mennyiség, egységár, szállítási hely és határidõ megnevezésével.<br>
Kérelmezett legutoljára az 1997. március 25-i "szállítási" szerzõdés alapján állapodott meg megrendelõként az Euro-Metáll Kft.-vel mint szállítóval féktuskók szállításáról. Kérelmezett 1997. augusztus 29-i keltû levélben értesítette az Euro-Metall Kft.-t az 1997. szeptember 1-jétõl 1998. január 31-ig terjedõ idõszakra vonatkozó féktuskóigényükrõl, de a közbeszerzési jogorvoslati eljárás megindításáról szóló értesítés alapján szerzõdéskötésre még nem került sor.<br>
Kérelmezõ 1997. szeptember 9-én kelt jogorvoslati kérelme alapján 1997. szeptember 15-én jogorvoslati eljárást indított meg a Döntõbizottság. Kérelmezõ beadványában indítványozta, hogy a Döntõbizottság állapítsa meg a közbeszerzési eljárás jogtalan mellõzését, hívja fel kérelmezettet ajánlatkérõi hirdetmény közzétételére és kötelezze a felmerült eljárási költségek megfizetésére. Kérte továbbá, hogy Döntõbizottság ideiglenes intézkedésként tiltsa meg a szerzõdés megkötését és másodlagosan kérte, hogy az esetleg megkötött szerzõdés esetén szabjon ki bírságot a felelõs személy ellen.<br>
Kérelmének indoklásaként azt adta elõ kérelmezõ, hogy az utóbbi években elmaradt vasútiféktuskó-rendelés okának tisztázása során olyan választ kapott a vasúttársaságtól, hogy kérelmezett e tárgyban nem köteles közbeszerzési eljárás lefolytatására, ezért a féktuskókat évente három alkalommal az Euro-Metáll Kft. szállítja a MÁV Rt. részére. Álláspontja szerint a Kbt. 1. § e) pontja, valamint a 10. § f) pontjában foglalt fogalommeg-határozás alapján kérelmezett – tekintettel a megrendelések harmadéves, mintegy 170 millió forintos nagyságrendjére – a közbeszerzési törvény hatálya alá tartozik.<br>
Kérelmezett a jogorvoslati kérelemre tett észrevételében állította, hogy jogszerûen mellõzi a közbeszerzési eljárást. Ezen álláspontját arra alapozta, hogy a Kbt. hatálybalépését megelõzõen – 1991 januárjában – megkötött "Szindikátusi Szerzõdés" többirányú köteléki rendszerbe beillesztve tartalmazza a féktuskók szállítására vonatkozó keretszerzõdést is. Elõadta továbbá, hogy a felek szállítási megállapodása a szerzõdés minden lényeges elemére kiterjed, így annak tárgyára, éves menynyiségre és az árra is. Álláspontja szerint a MÁV Rt. akkor járt volna el jogszerûtlenül és tette volna ki magát az Euro-Metáll kártérítési igényének, ha kiírta volna a közbeszerzési eljárást.<br>
Az ügyben érintett Euro-Metáll Kft. észrevételezte, hogy a "Szindikátusi Szerzõdésben" foglalt – a Ptk. adásvételre vonatkozó szabályai szerinti lényeges elemeket tartalmazó – megállapodás alapján szerzi be a féktuskókat tõlük a MÁV Rt. Álláspontja szerint jelen ügyben a féktuskók beszerzése a Kbt. 94. § (1) bekezdése értelmében nem minõsül a Kbt. szabálya alá tartozó szerzõdésnek, ezért kérte, hogy a Döntõbizottság tekintsen el a jogorvoslati kérelemben megjelölt ideiglenes intézkedés meghozatalától. <br>
A Döntõbizottság a rendelkezésre álló iratok és a tárgyaláson elhangzottak alapján megállapította, hogy a kérelem megalapozott.<br>
A Kbt. 2. § (1) bekezdése kimondja, hogy az 1. § szerinti szervezetek – így többek között a MÁV Rt. is, mint a Ptk. 685. §-ának c) pontja szerinti gazdálkodó szervezet – az árubeszerzések, építési beruházások, valamint a szolgáltatások megrendelése (közbeszerzés) során kötelesek e törvény szabályai szerint eljárni.<br>
A Kbt. 4. § (5) bekezdése pedig úgy rendelkezik, hogy e törvényt kell alkalmazni az idõszakonként viszszatérõ, határozatlan, vagy egy évnél hosszabb idõre kötött szerzõdés alapján megvalósuló közbeszerzés esetén, ha az egy évre számított ellenszolgáltatás összege eléri az értékhatárt. A törvény 94. § (1) bekezdése alapján a rendelkezéseit az 1995. november 1-i hatálybalépést követõen megkezdett beszerzésekre már alkalmazni kell.<br>
A Döntõbizottságnak azt kellett vizsgálnia a jogorvoslati eljárás során, hogy a "Szindikátusi Szerzõdés" 5–6. – azaz féktuskók szállítására vonatkozó pontjai a szállítási szerzõdés kötelezõ elemeit tartalmazó szerzõdésnek tekinthetõek-e és azok milyen idõtartamra vonatkoznak?<br>
A Döntõbizottság a rendelkezésre álló iratok vizsgálata és a tárgyaláson elhangzottak alapján arra az álláspontra jutott, hogy a kérdéses szerzõdés 5. és 6. pontjaiban nincsenek meg teljeskörûen a szállítási szerzõdés formai és tartalmi elemei és azok csak a szerzõdés aláírását követõ néhány hónapra azaz 1991-es év hátralevõ részére – és nem 20 évre vonatkoznak.<br>
A Döntõbizottság ezen álláspontját támasztja alá az a tény is, hogy a kérelmezett és az Euro-Metáll Kft: között a Kbt. hatálybalépése elõtt és azt követõen minden vasúti féktuskó-megrendelés során különbözõ tartalmú "szállítási" szerzõdést kötött. E szerzõdések mindegyike tartalmazza a kötelezõ elemeket is, többek között azon kitételeket, hogy a szerzõdõ felek a csatolt betétlapokon típusonként felsorolt termékek szállítására az elõírt egyéb feltételekkel szerzõdést kötnek.<br>
A becsatolt – 1996. január 1-je utánra vonatkozó "szállítási" szerzõdések közül az 1996. november 16-án kelt szerzõdés a 12. pontban már azt is kimondja, hogy: "A jelen szerzõdésben nem rögzített kérdésekben a Polgári Törvénykönyv, a Közbeszerzési Törvény, valamint a termékfelelõsségrõl szóló 1993. évi X. törvény vonatkozó rendelkezései irányadóak.".<br>
A Döntõbizottság – elfogadva, hogy a bírói gyakorlat a szolgáltatás tárgyának, a teljesítés idejének és az ellenszolgáltatásnak a meghatározását, ezekben a feltételekben való megállapodást is szükségesnek tartja ahhoz, hogy a szállítási szerzõdés létrejötte megállapítható legyen – azt az álláspontot képviseli, hogy a sérelmezett az 1991-ben aláírt "Szindikátusi Szerzõdés" alapján csak a Kbt. hatályba lépéséig szerezhette be a korábbi módon a vasúti féktuskókat. Ezt követõen a Kbt. szerinti közbeszerzési eljárást kellett volna kezdeményezni a féktuskók szállítási szerzõdése tárgyában, ezért a jogorvoslati kérelem megalapozott.<br>
A Döntõbizottság a Kbt. 76. § (1) bekezdésének a) pontjában biztosított jogkörében eljárva alkalmazta a Kbt. 88. § (1) bekezdésének d) és g) pontjaiban megfogalmazott jogkövetkezményeket.<br>
A Döntõbizottság a törvényi feltételek hiányában nem alkalmazott ideiglenes intézkedést és a Kbt. 88. § (1) bekezdésének b) pontjára figyelemmel tekint el a jogorvoslati kérelem szerinti felhívástól.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. október 16.<br>
<br>
Dr. Bíró László s.k.	Dr. Deli Betty s. k<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozat nem jogerõs, azt a bíróság elõtt támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>