<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0097)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D.235/11/1997.<br>
<br>
Tárgy: A Ceglédi Építõ Rt., a Ceglédi Építõipari Szövetkezet és a Káta Építõipari Szövetkezet kérelme a Pest Megyei Munkaügyi Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
a Ceglédi Építõ Rt., 2700 Cegléd, Kossuth tér 4., a Ceglédi Építõipari Szövetkezet, 2700 Cegléd, Mizsei út 12/A. és a Káta Építõipari Szövetkezet, 2760 Nagykáta, Perczel M. u. 5. kérelmezõk – jogi képviselõ dr. Komjáti Mihály ügyvéd, 2700 Cegléd, Oroszlán u. 27. – által a Pest Megyei Munkaügyi Központ, 1117. Budapest, Karinthy F. út 3. ajánlatkérõ ceglédi kirendeltség épületének kivitelezésére kiírt közbeszerzési eljárása ellen benyújtott kérelmére megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 53. § (1) bekezdés a) pontját és az 59. § (1) bekezdését, ezért vele szemben 1 000 000 Ft (azaz egymillió forint) bírságot szab ki, egyebekben a kérelmet elutasítja.<br>
A Döntõbizottság kötelezi az ajánlatkérõt, hogy a bírságot a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 bankszámlájára fizesse be és ugyanezen határidõn belül a kérelmezõk részére összesen 30 000 Ft, azaz harmincezer forint igazgatási szolgáltatási díjat és 5000 Ft, azaz ötezer forint ügyvédi munkadíjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
Ajánlatkérõ 1997. szeptember 10-én nyílt eljárásról szóló ajánlati felhívást tett közzé a Közbeszerzési Értesítõben, amelyben a Cegléd, Dózsa Gy. u. 1. szám alatti kirendeltség épületének kivitelezésére kért ajánlatokat. Dokumentációt is az ajánlattevõk rendelkezésére bocsátott. Az ajánlati felhívás 11. pontja szerint kellett az ajánlattevõknek pénzügyi, gazdasági és mûszaki alkalmasságukat igazolni, valamint kötelesek voltak a Kbt. 46. § (2) bekezdésben elõírt nyilatkozatokat és igazolásokat becsatolni. Az elbírálás az öszszességében legelõnyösebb ajánlat kiválasztása szerint, a következõ – fontossági sorrendbe állított – szempontok alapján történt: legalacsonyabb összegû szolgáltatás; legrövidebb kivitelezési idõ; referenciamunkák; regionális foglalkoztatáspolitikai cél; kis- és középvállalkozók segítése (ceglédi, Cegléd körzeti és Pest megyei vállalkozók bevonása, Kbt. 35. § (1) bekezdés). Az ajánlatkérõ többváltozatú ajánlatot – a felhívás szerint – elfogadott. Az 1997. október 21-i ajánlattételi határidõre a következõ ajánlattevõk nyújtottak be ajánlatot: kérelmezõk, Baustar Kft., Bau-System Kft., Hajdú Kft., ANZSU-K Bt., Bal+ a DAR Kft., MASZER Rt. Az ajánlatkérõ 1997. október 29-i eljárást lezáró döntése szerint a nyertes az ANZSU-K Bt. lett, vele a szerzõdést november 4-én az ajánlatkérõ megkötötte.<br>
Kérelmezõk elõször 1997. november 10-én nyújtottak be jogorvoslati kérelmet a Döntõbizottsághoz. Kérelmük benyújtásakor elmulasztották leróni a Kbt. 79. § (6) bekezdése szerinti igazgatási szolgáltatási díjat, ezért a Döntõbizottság az eljárást nem indította meg, a kérelmet érdemi vizsgálat nélkül elutasította.<br>
Kérelmezõk 1997. november 12-én új jogorvoslati kérelmet terjesztettek elõ, az eljárás megindításának ezúttal nem volt akadálya. A Döntõbizottság a jogorvoslati eljárásban 1997. november 27-én tárgyalást tartott. A jogorvoslati kérelem a tárgyaláson is elhangzottak figyelembevételével a következõ:<br>
Kérelmezõk az ajánlatkérõ eljárást lezáró döntését kifogásolják. Álláspontjuk szerint az ajánlatkérõ nem a felhívásban elõírt és fontossági sorrendben meghatározott elbírálási szempontok szerint bírálta el az ajánlatokat. A nyertes ajánlat mind a vállalási ár, mind a referenciákat illetõen kedvezõtlenebb volt kérelmezõk ajánlatánál, miután pedig Bács-Kiskun megyei székhelyû cég, a helyi vállalkozók számára elõírt preferencia sem érvényesült. Indítványozzák, hogy a Döntõbizottság vizsgálja meg a nyertes ajánlatát abból a szempontból is, hogy az ajánlattevõ a 15%-ot meghaladó mértékben bevont alvállalkozójára vonatkozóan becsatolta-e a Kbt. 46. § (2) bekezdés szerinti hatósági igazolásokat: Elõbbiekre tekintettel kérik, hogy a Döntõbizottság határozatával a Kbt. 88. § (1) bekezdés c), d) és g) pontja szerinti jogkövetkezményeket alkalmazza. Költségtérítési igényüket az igazgatási szolgáltatási díjban, 50 E Ft ügyvédi munkadíjban és 3x10 ezer Ft+áfa pályázati költségben határozták meg.<br>
Az ajánlatkérõ a jogorvoslati kérelemre tett észrevételében kéri az alaptalan kérelem elutasítását és kérelmezõk marasztalását az eljárási díjban és költségekben. Elõadja, hogy eljárást lezáró döntését a felhívásban elõírt értékelési szempontok és a Kbt. 56. § (1) bekezdésére tekintettel az ajánlattevõk pénzügyi, gazdasági, mûszaki alkalmasságának vizsgálata alapján hozta meg. A nyertes (ANZSU-K Bt.) referenciái között munkaügyi kirendeltség is szerepelt, ezt nyomatékosan figyelembe vette. A nyertes ajánlata teljes körû volt, helyi munkaerõ alkalmazását vállalta. Kérelmezõk ajánlatával kapcsolatban kifejti, hogy a Ceglédi Építõipari Szövetkezet ajánlata a Kbt. 52. § (2) bekezdés d) pontja alapján érvénytelen volt, a Ceglédi Építõ Rt. ajánlatát pedig a referenciák hiánya (frissen alakult az Rt.) és a jogelõd Állvány Kft.-vel szerzett kedvezõtlen korábbi tapasztalat tette számára elõnytelenné. A Káta Építõipari Szövetkezet ajánlata nem tartalmazott tételes költségvetést, kötbért, a hatósági engedélyek beszerzésének vállalását, továbbá kérdéses volt a határidõ teljesítése, ezért nem volt elfogadható. Az eredményhirdetésen jelen nem lévõ ajánlattevõkkel a döntést írásban közölte. A szerzõdés a döntés kihirdetésével egyidejûleg létrejött, a kivitelezés folyamatban van.<br>
Egyéb érdekeltként érdemi észrevételt tett a Hajdú Kft. és az ANZSU-K Bt. A Hajdú Kft. szerint saját ajánlatát igen kedvezõ feltételek vállalásával adta meg, ezért az ajánlatkérõ döntését õ is "fenntartással" fogadta.<br>
Az ANZSU-K Bt. észrevételében elõadja, hogy saját ajánlatát a tételes mûszaki tartalom rögzítésével, teljeskörûen adta meg. Árajánlata is kedvezõ volt. Jó referenciákkal rendelkezik, a ceglédi körzetben felmutatott referencia viszont nem volt feltétel. A felhívásnak megfelelõen ceglédi és Cegléd körzeti vállalkozókat kíván bevonni a szerzõdés teljesítésébe.<br>
A Döntõbizottság a rendelkezésére álló iratok és a tárgyaláson elhangzottak alapján az alábbiakat állapította meg: <br>
Az ajánlatkérõ az ajánlati felhívás 11. pontjában elõírta, hogy az ajánlattevõknek a Kbt. 46. § (2) bekezdésében elõírt nyilatkozatokat és igazolásokat az ajánlatukhoz kell csatolniuk.<br>
A Kbt. 46. § (2) bekezdése szerint az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá c)–e) pont hatálya alá, valamint a hatóság igazolását arról, hogy nem esnek a b) pont hatálya alá.<br>
Jelen közbeszerzési eljárásban az ANZSU-K Bt. – az eljárás nyertese ajánlata 5. pontjában nyilatkozik arról, hogy a bekerülés összeg 15%-át meghaladó mértékben kívánja foglalkoztatni a GEOSAURUS Kft.-t (Cegléd, Sarló u. 10.), ajánlata 6. pontjában pedig nyilatkozik a Kbt. 46. § (1) bekezdés a), továbbá c)–e) pontjaira vonatkozóan alvállalkozójára is kiterjedõen. Ajánlata tartalmazza az ANZSU-K Bt. adó-, társadalombiztosítás-, illeték- és elkülönített állami pénzalapokra vonatkozó hatósági igazolásait, nem található azonban az ajánlatban az alvállalkozó nevére szólóan egyetlen hatósági igazolás sem.<br>
A Ceglédi Építõipari Szövetkezet ajánlatához csatolta az adóhatóság (APEH és önkormányzat), a társadalombiztosítás és a Közép-Tiszavidéki Vízügyi Igazgatóság igazolásait, valamint nyilatkozatát, mely szerint "semmiféle köztartozása nincs". Egyúttal az ajánlatban szereplõ tartalomjegyzék 9. pontja szerint jelzi, hogy a hiányzó igazolások beszerzése folyamatban van. A Kbt. 53. § (1) bekezdése a) pontja szerint az ajánlattevõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát, a (2) bekezdés szerint pedig az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság megállapította, hogy a kérelem az alábbiak szerint részben megalapozott.<br>
A jelen ügyben az ajánlatkérõ megsértette a Kbt. 53. § (1) bekezdés a) pontját és (2) bekezdését azzal, hogy az ANZSU-K Bt.-t – 15%-ot meghaladó mértékben bevont alvállalkozójával kapcsolatos hatósági igazolások hiánya miatt – nem zárta ki az eljárásból, ajánlatát elbírálta, sõt az eljárás nyerteseként kiválasztotta és vele a szerzõdést megkötötte.<br>
Megalapozatlan viszont a kérelem a Ceglédi Építõipari Szövetkezetre vonatkozó döntést illetõen. Ajánlatkérõ a szövetkezet ajánlatát – a hiányzó igazolások miatt – érvénytelennek nyilvánította és helyesen alkalmazta a Kbt. 53. § (2) bekezdése szerinti jogkövetkezményt.<br>
A Döntõbizottság az ajánlatkérõ eljárást lezáró, a nyertesre vonatkozó döntését érdemileg vizsgálva megállapította, hogy a kérelem e tekintetben is megalapozott. (E vizsgálatban a Döntõbizottság a Ceglédi Építõipari Szövetkezet ajánlatát már – tekintettel a korábban kifejtettekre – nem vette figyelembe.)<br>
A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike – jelen esetben az összességében legelõnyösebb ajánlat kiválasztása – szerint a legkedvezõbb ajánlatot tette. A Döntõbizottság az indokolásában már kifejtette, hogy a nyertes ajánlata érvénytelen volt, ezért nem lehetett volna azt elbírálni. A Döntõbizottság az ajánlatok összehasonlítása során azt is megállapította, hogy a nyertes ajánlat kedvezõtlenebb is volt, mint kérelmezõk ajánlatai.<br>
A felhívás szerinti elsõ értékelési szempont az ár volt. A Ceglédi Építõ Rt. két változatban tett ajánlatot: "A" változatban 49 977 E Ft (bruttó) átalányár, "B" változatban 39 977 E Ft (bruttó) átalány+tételes elszámolású ár (a dokumentációban nem szereplõ külsõ közmû és szerelési munkák tételes elszámolásával). A Káta Építõip. Szöv. 36 069 497 Ft (bruttó) összegért vállalta a kivitelezési munkákat. Az ANZSU-K Bt. 48 480 E Ft (bruttó) vállalási árat határozott meg. Ajánlatkérõ álláspontja szerint a Ceglédi Építõ Rt. a szakipari munkákra irreálisan alacsony árat jelölt meg, míg a Káta Ép. Szöv. nem csatolta az árazott tételes költségvetést, ezért ajánlati árát nem tartotta megalapozottnak.<br>
A Döntõbizottság álláspontja szerint az ajánlatkérõnek az ár, mint elsõdleges elbírálási szempont szerinti döntése nem volt helytálló. Az ár az ajánlatok összehasonlításának egyik legobjektívebb alapja. Az ajánlatkérõ az ajánlatok ár szerinti összehasonlításakor – ha az ellenszolgáltatás irreálisan alacsony – a Kbt. 57. § (2) bekezdése szerint köteles magyarázatot kérni az ajánlattevõtõl. Jelen ügyben az ajánlatkérõ a Ceglédi Építõ Rt.-t nem szólította fel az alacsony vállalkozói díj magyarázatára, ezért az alacsony árajánlat figyelmen kívül hagyására semmilyen indokkal nem rendelkezett. Egyébként pedig egy részfeladat (a szakipari munkák) alacsony vállalási árából nem következik az, hogy a teljes ajánlati ár irreálisan alacsony, annál is inkább, mivel a Ceglédi Építõ Rt. ajánlatánál olcsóbb ajánlatok is voltak. Tény, hogy a Káta Ép. Szöv. ajánlata nem tartalmazott árazott tételes költségvetést, azonban ennek becsatolása nem is szerepelt a felhívás és a dokumentáció feltételei között. A Káta Ép. Szöv. csatolt mûszaki-pénzügyi ütemezést, szerzõdéstervezetet, az ajánlati végösszeget az ajánlatkérõ elõírásának megfelelõen megbontotta, továbbá nyilatkozott az ajánlat kiírás szerinti teljeskörûségérõl. Ezek alapján árajánlatának megalapozottsága nem vonható kétségbe és ha az ajánlatkérõ objektíven értékel, akkor meg kellett volna állapítania, hogy a Ceglédi Építõ Rt. "B" változatú és a Káta Ép. Szöv. ajánlata ár szempontjából lényegesen kedvezõbb az ANZSU-K Bt. ajánlatánál.<br>
A 2. értékelési szempont a teljesítési határidõ volt. A felhívás 4. pontja határidõként 1997. december 15. (szerkezetkész állapot) és 1998. június 30. (végsõ határidõ) napját jelölte meg. A Ceglédi Építõ Rt. és az ANZSU-K Bt. a felhívás szerinti határidõket, míg a Káta Ép. Szöv. 15 nappal kedvezõbb végsõ határidõt vállalt, tehát e szempontból az õ ajánlata volt a kedvezõbb. A Káta Ép. Szöv. ajánlata és vállalkozási szerzõdés-tervezete – az ajánlatkérõ álláspontjával ellentétben – nem tartalmazott a teljesítési határidõt módosító nyilatkozatokat. Az ajánlattevõ ugyanis részben arról nyilatkozott, hogy a mûszaki és pénzügyi ütemterv módosítható a szerzõdõ felek közös egyetértésével, a teljesítési határidõt ezen nyilatkozat nem érinti. A szerzõdéstervezet 7. pontjában pedig az ajánlatkérõ által kifogásolt mondat a következõ volt: "A munkaterület késedelmes átadása határidõ-módosítást von maga után". Az ajánlattevõ október 30-át jelölte meg a munkák megkezdése idõpontjaként, ez pedig teljes mértékben megfelel az ajánlati felhívás dokumentációja "Egyéb ajánlattételi információk" IX. pontjában elõírt szerzõdési feltételeknek. Az elõírt szerzõdési feltételekhez az ajánlatkérõ kötve van a közbeszerzési eljárásban, tehát a munkák megkezdését köteles a felhívásában közölt határidõben lehetõvé tenni. Ezek alapján a szerzõdéstervezet kifogásolt mondata az ajánlat elbírálásában nem bír jelentõséggel.<br>
A 3. elbírálási szempont a referenciák vizsgálatát jelentette. A Ceglédi Építõ Rt. az iratok szerint 1997. augusztus 18-án alakult az AVANTGARDE Kft., az Állvány Kft. és a "BSS" 2000 Kft. alapítók által, jogelõd nélkül. Saját referenciákkal (befejezett vagy folyamatban lévõ munkákra) nem rendelkezik. Az Rt. a teljesítésben részt vevõ három fent nevezett alapító referenciáit nevezi meg az ajánlatban, amelyek sorában a legjelentõsebbek a 100-200 M Ft értékû fõvállalkozásban és generálkivitelezõként jegyzett munkák (Avantgarde Kft.), érték megjelölése nélküli, fõképpen felújítási feladatok (Állvány Kft.), elektromos hálózatok kivitelezése (BSS 2000 Kft.). A Káta Ép. Szöv. 4 jelentõs referenciát ismertet részletesen a beruházás értékének, a felelõs személyeknek a megjelölésével, ezek többségében egészségügyi és önkormányzati megrendelõk számára készült építési és felújítási munkák. Az ANZSU-K Bt. referencialistáján többségében épület külsõ vagy belsõ felújítások szerepelnek a kivitelezés éve, a beruházási érték és a felelõs személyek megnevezése nélkül.<br>
Az ajánlatkérõ az ANZSU-K Bt. referenciáit kimagaslóan jónak értékelte, különös tekintettel arra, hogy az ajánlattevõ már végzett munkaügyi központnál felújítási és külsõ munkákat. A Ceglédi Építõ Rt. referenciáját hiányzónak (saját referencia), illetve elõnytelennek (Állvány Kft.) minõsítette. A Káta Ép. Szöv. referenciáját az értékelés során – az ajánlatok elbírálásáról készült emlékeztetõ (1997. október 28.) szerint – egyáltalán nem vizsgálta. A Döntõbizottság álláspontja szerint az ajánlatkérõnek a referenciákat az elbírálás során vizsgálnia kellett, e vizsgálatban – miután a felhívásban ezt nem jelezte – nem tehetett különbséget a megjelölt referencia helye szerint (Cegléd körzete vagy sem) és azt sem vehette figyelembe elõnyként, ha valamelyik ajánlattevõ már munkaügyi központ építésében, illetve felújításában referenciákkal rendelkezik. Az ajánlatkérõ a Kbt. 26. § (2) bekezdésére tekintettel kötve van a felhíváshoz, abban pedig nem hivatkozott az azonos funkciójú építmény kivitelezésében szükséges referenciákra, a jogorvoslati eljárásban sem nevezett meg olyan mûszaki sajátosságokat, amelyek csak munkaügyi központ esetében jelentkeznek, tehát indokolatlan e megkülönböztetés. Referenciaként értékelnie kellett a beszerzés tárgyához mûszakilag és volumenében hasonló bármely korábbi kivitelezési munkát. A Ceglédi Építõ Rt. esetében az ajánlatkérõ helyesen állapította meg, hogy az Rt. saját referenciákkal nem rendelkezik, azonban a teljesítésben részt vevõ három Kft. referenciáit figyelembe kellett vennie a mûszaki alkalmasság vizsgálatában. A Döntõbizottság megállapítása szerint a Ceglédi Építõ Rt. és a Káta Ép. Szöv. referenciái mind az építési feladat összetettségére, mind azok volumenére figyelemmel jobbak voltak, mint a nyertes referenciái, akinek ajánlata nem tartalmazta az elvárható adatokat (kivitelezés volumene, ideje, információt adó személy neve, telefonja) sem. A Ceglédi Rt. ajánlatának értékét nem ronthatta az ajánlatkérõnek az egyik alapítóval, az Állvány Kft.-vel korábban folytatott peres ügye, <br>
miután az a becsatolt iratok közt fellelhetõ jegyzõkönyv szerint a felek közötti egyezséggel zárult.<br>
A negyedik elbírálási szempontból vizsgálva az ajánlatokat a Döntõbizottság megállapította, hogy a Ceglédi Építõ Rt. és a Káta- Ép. Szöv., mint helyi vállalkozók, teljes mértékben megfeleltek a felhívás alapján kedvezményezett ajánlattevõi körnek. Az ANZSU-K Bt. konkrétan egy ceglédi alvállalkozót nevezett meg, önmaga viszont Bács-Kiskun megyei cég, tehát ajánlata nem volt kedvezõbb e szempontból.<br>
Összegezve a Döntõbizottság megállapításait: az ajánlatkérõ nem a Kbt. 59. § (1) bekezdésének megfelelõ, összességében legkedvezõbb ajánlatot választotta ki nyertesnek, mert az ANZSU-K Bt. ajánlatánál minden elbírálási szempontból kedvezõbb volt a Káta Ép. Szöv. ajánlata, a Ceglédi Építõ Rt. ajánlata pedig az 1., 3. és 4. szempontból volt kedvezõbb. A Káta Ép. Szöv. ajánlatát nem tette érvénytelenné az sem, hogy a szerzõdéstervezete szerint nem vállalta a hatósági engedélyek beszerzését. Az ajánlati felhívás és a dokumentáció ugyanis nem tartalmazta a beszerzés tárgyán belül azt az ajánlatkérõi igényt, hogy a hatósági engedélyek beszerzése az ajánlattevõ feladata. A közbeszerzési eljárás pedig a Kbt. 32. § (2) bekezdése alapján el sem indítható a jogerõs, végrehajtható építési engedély megléte nélkül. Az ajánlatkérõ tehát a saját kötelezettségét utólag semmi esetre sem háríthatta át az ajánlattevõkre, ezért az ajánlat elbírálását a hatósági engedély beszerzésére tett ajánlat, vagy annak hiánya nem befolyásolhatta. A kötbér vállalásának hiánya ugyancsak nem ronthatta az ajánlat értékét, miután ez sem volt feltétel és értékelési szempont a felhívás szerint.<br>
Az indokolásban kifejtettek alapján a Döntõbizottság – a Kbt 76. § (1) bekezdés c) pontjában biztosított jogkörében eljárva – megállapította, hogy az ajánlatkérõ megsértette a Kbt. 53. § (1) bekezdés a) pontját és az 59. § (1) bekezdését, ezért a Kbt. 88. § (1) bekezdés d), f) és g) pontja szerinti jogkövetkezményeket alkalmazta. Egyebekben a kérelmet a Kbt. 88. § (1) bekezdés a) pontja alapján elutasította. A Döntõbizottság a jogsértés súlyára és a beszerzés értékére tekintettel határozta meg a rendelkezõ rész szerinti bírság mértékét. A költségekrõl a rendelkezõ rész szerint határozott, miután az ajánlatok elkészítése során felmerült költségek visszatérítését a Kbt. nem teszi lehetõvé [a 88. § (1) bekezdés g) pontja szerint csak a jogorvoslati eljárás költségeinek megfizetésére kötelezhetõ a jogsértõ].<br>
A Döntõbizottság megjegyzi, hogy a Ceglédi Építõ Rt. ajánlatához nem csatolta a Kbt. 44. § (2) bekezdés d) pontja szerinti, a "teljesítésben egyébként részt vevõ személyek" – a három közremûködõ Kft. vonatkozásában a 46. § (2) bekezdésben elõírt hatósági igazolásokat és nyilatkozatokat, ezért az Rt. is a Kbt. 53. § (1) bekezdés a) pontja hatálya alá tartozott. A Döntõbizottság – miután kérelem nem volt rá – e tekintetben jogsértést nem állapított meg.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. december 10.<br>
<br>
Ruthner Oszkár s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozat nem jogerõs, azt a bíróság elõtt támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>