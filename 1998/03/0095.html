<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0095)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D.226/12/1997.<br>
<br>
Tárgy: A Planmed Kft. jogorvoslati kérelme az Országos Egészségbiztosítási Pénztár közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
a Planmed Kft., 1025 Budapest, Törökvész út 84., képviseli: dr. Dobozi Ferenc ügyvéd, Budapest, Prielle Kornélia u. 4. I. em. 16. (a továbbiakban: kérelmezõ) kérelmére, amelyet az Országos Egészségbiztosítási Pénztár, 1139 Budapest, Váci út 73/A., képviseli: dr. Komár Gábor ügyvéd, 2000 Szentendre, Szûcs József u. 8. (a továbbiakban: ajánlatkérõ) oxygenátorok és hozzávaló csõkészletek beszerzésére kiírt közbeszerzési eljárása ellen nyújtott be, a Döntõbizottság megállapította, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 53. § (1) bekezdésének b) pontját, az 56. § (1) bekezdésére tekintettel az 59. § (1) bekezdését és a 63. § (2) bekezdését, ezért az ajánlatkérõ felnõtt oxygenátorok és csõkészleteik BIO-MEDICA Kft.-tõl való, illetve a kapilláris-membrán oxygenátorok és csõkészleteik MEDIBIS Kft.-tõl való beszerzésére vonatkozó döntéseit megsemmisíti, egyebekben a kérelmet elutasítja.<br>
Kötelezi ajánlatkérõt, hogy kérelmezõ részére a határozat kézhezvételétõl számított 30 napon belül 30 000 Ft, azaz harmincezer forint igazgatási szolgáltatási díjat, valamint 5000 Ft, azaz ötezer forint ügyvédi munkadíjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
Az ajánlatkérõ nyílt eljárásról szóló felhívást tett közzé a Közbeszerzési Értesítõ 1997. augusztus 21-én megjelent 32. száma 4851–4852. oldalán. A beszerzés tárgya: oxygenátor, mennyisége: min. 1800 db, max. 2700 db; ebbõl:<br>
– felnõtt oxygenátor: min. 1620 db, max. 2490 db,<br>
– csecsemõ- és gyermek oxygenátor: min. 180 db, max. 210 db, ebbõl<br>
– silicon-membrán típusú: min. 90 db, max. 105 db,<br>
– kapilláris-membrán típusú: min. 90 db, max. 105 db,<br>
– csõkészlet: min. 1800 db, max. 2700 db<br>
volt. Az ajánlatkérõ ajánlati felhívásának 13. pontja szerint az ajánlatok elbírálásának szempontjai: összességében legelõnyösebb ajánlat. A szempontok fontossági sorrendje: az ajánlat minél tökéletesebben feleljen meg a mûszaki dokumentáció paramétereinek; az ár; a szállítás ütemessége, az elsõ szállítás idõpontja a szerzõdéskötéstõl számítva; a fizetési határidõ (a hosszabb elõnyösebb); az ajánlattevõ részérõl felmerült elháríthatatlan akadály esetén való eljárás; nyilatkozat raktári kapacitásról (pl. vámraktár).<br>
Ajánlatkérõ dokumentációt is készített ajánlati felhívásához, amelynek a II. Mûszaki feltételek címû fejezet 4.1. pontjában elõírta az oxygenátorokra vonatkozó követelményeket. A felnõttoxygenátorok szállítására nyolc ajánlattevõ: OMKER Rt., BIOMEDICA Kft., ANNCO Kft., MEDIBIS Kft., MEDTECH Kft., HUNGARMED Kft., CARDIOTRANS Kft., valamint a kérelmezõ nyújtott be ajánlatot. A silicon-membrán oxygenátor szállítására egy ajánlat érkezett az AMECO Kft. részérõl. A kapilláris-membrán oxygenátor szállítására pedig a CARDIOTRANS Kft. és a MEDIBIS Kft. tett ajánlatot.<br>
Eredményhirdetésre 1997. október 15-én került sor, ahol a felnõtt oxygenátorok és csõkészletei vonatkozásában ajánlatkérõ két nyertest jelölt meg: a BIOMEDICA Kft.-t 1110 db, illetve az OMKER Rt.-t szintén 1110 db szállítására. Ajánlatkérõ ez utóbbi döntését a Döntõbizottság a D.215/15J1997. számú határozatával megsemmisítette.<br>
Ajánlatkérõ a silicon-membrán oxygenátorok és csõkészleteik vonatkozásában az AMECO Kft.-t, a kapilláris-membrán oxygenátorok és csõkészleteik vonatkozásában pedig a MEDIBIS Kft.-t nyilvánította nyertesnek.<br>
Szerzõdéskötésre nem került sor, mert azt a Döntõbizottság a D.226/3/1997. számú határozatában közölt ideiglenes intézkedésével megtiltotta.<br>
A kérelmezõ a Döntõbizottság 1997. október 29-én érkezett, majd a november 21-én tartott tárgyaláson kiegészített kérelmében sérelmezte, hogy ajánlatkérõ az eljárás során megsértette a Kbt. 31. § (1) bekezdésében foglalt követelményt, miszerint az eljárásba bevont személyeknek megfelelõ szakértelemmel kell rendelkezniük. A pályázat elbírálására kijelölt bizottság tagjai (dr. Donnauer Elemér, dr. Richter Tamás, dr. Tekeres Miklós) – kifejezetten a kiírt tender elbírálásának tárgyát tekintve – nem rendelkeztek kellõ szakmai ismeretekkel, ezért a bizottság szakmai kompetencia hiányában – nem is hozhatott megalapozott döntést. Ezt alátámasztja a mellékletben csatolt irat, amelyben szakmai kifogásait prof. dr. Péterffy Árpád egyetemi tanár, a Debreceni Orvostudományi Egyetem Szívsebészeti Klinikájának igazgatója rögzíti. A szakmai megalapozatlanságot támasztja alá továbbá az ugyancsak csatolt levél is, amelyben dr. Szécsi János egyetemi docens, a Szent-Györgyi Albert Orvostudományi Egyetem Szívsebészeti Fõosztályának vezetõje rögzíti, hogy az ajánlatkérõ a fenti beszerzések ügyében úgy hozott döntést, hogy a felhasználókat, az egyes szívcentrumok vezetõit, illetõleg a szakmai érdekképviseletre jogosult Magyar Szívsebészeti Társaság vezetõségét meg sem hallgatta.<br>
Kérelmezõ elõadta továbbá, hogy ellentmondás fedezhetõ fel a pályázati kiírás feltételei, valamint az értékelési prioritások között. Ezt azzal támasztotta alá, hogy ajánlatkérõ a szakértõi vélemény 20. oldalán található "Oxygenátorok és csõkészletek szakmai elbírálása" címû táblázat elsõ sorában 1 és 6 pontokkal értékelte az FDA-engedély meglétét, holott a pályázati kiírásban ez nem volt kötelezõ tartalmi követelmény. Továbbá ugyanezen táblázat második sorában a membránfelület optimális méretére vonatkozóan sem lehet univerzális meghatározást adni, tekintettel arra hogy ezen mûszaki követelmény mindig csak egy-egy szívmûtét konkrét körülményei alapján határozató meg. Álláspontja szerint az ajánlatok értékelésének fentiekben vázolt szakmai megalapozatlansága sértette a Kbt. 34. § (1) bekezdésének b) pontja szerinti értékelés elvét, tekintettel arra, hogy ilyen mérvû szakmai hiányosságok mellett képtelenség az összességében legelõnyösebb ajánlatot kiválasztani.<br>
Sérelmezte továbbá, hogy ajánlatkérõ olyan ajánlatot is elbírált, amely nem teljesítette a dokumentációban részletezett mûszaki követelmények 1.1. c) pontjának elõírását, mely szerint "a statikus feltöltõ folyadék ne legyen több 300 ml-nél", valamint azt, hogy ajánlatkérõ írásbeli kérése ellenére sem adott tájékoztatást ajánlata elutasításának okáról.<br>
Megjegyezte, hogy ajánlatkérõ az oxygenátorok ártételeinek elbírálásánál az oxygenátorok árait hol csõkészlettel együtt, hol csõkészlet nélkül, azaz vegyesen értékeli, holott a pályázati kiírás egyértelmûen az általa benyújtott szempontok szerinti értékelést helyezte kilátásba. Úgy vélte, hogy az ajánlatkérõ 1997. október 15-én meghozott döntése – súlyos szakmai fogyatékosságai alapján – sérti a Kbt. alapelveit, tekintettel arra, hogy a döntés kihatásai nemhogy elõsegítenék az államháztartás ésszerûsítésére való törekvést, hanem ellenkezõleg, a gyengébb minõségû, de drágább termékek tömeges beszerzését írja elõ. A döntés káros hatásai a szívmûtétekre fordítható pénzügyi keretek szûkülését eredményezik, amelyek végül a szívmûtétek számának csökkenésében is kifejezõdnek.<br>
Fentiekre tekintettel a Kbt. 88. § (1) bekezdésének c) pontjának alkalmazásával kérte a Döntõbizottságot az ajánlatkérõ által meghozott döntés megsemmisítésére. Kérte továbbá az államigazgatási eljárás általános szabályairól szóló 1957. évi IV. törvény (a továbbiakban: Áe.) 32. § (1) bekezdése alapján szakértõ kirendelését a tender elbírálásának szakmai megalapozatlanságával kapcsolatos vizsgálat lefolytatására, mert az ügyben jelentõs tények, körülmények megállapításához, megítéléséhez különleges szakértelem szükséges. Az Áe. 32. § (2) bekezdésének figyelembevételével javasolta a Döntõbizottságnak, hogy az említett szakkérdések eldöntésére a szívsebészeti szakma országosan és külföldön legelismertebb képviselõit tömörítõ Magyar Szívsebészeti Társaságot kérje fel.<br>
Kérte ideiglenes intézkedésként a szerzõdés megkötésének megtiltását, az ajánlatára vonatkozó értékelés megküldését, valamint 30 000, Ft, azaz harmincezer forint igazgatási szolgáltatási díj és 5000 Ft, azaz ötezer forint ügyvédi munkadíj megtérítését.<br>
Ajánlatkérõ észrevételében elõadta, hogy – eltérõen a kérelmezõ véleményétõl – az eljárásba bevont személyek megfelelõ szakértelemmel rendelkeztek. Az OEP 1997. július 16-án kelt és felsõvezetõi értekezlete által jóváhagyott elõterjesztés határozta meg a szakmai bírálóbizottság lehetséges összetételét, ami megegyezett a szívsebészeti centrumok által javasolt szakértõkkel. Ez alól dr. Donnauer Elemér kivételt képez, õt dr. Papp Lajos javasolta szakértõnek. Neki szívsebészeti szakvizsgája van: (megszerzés éve: 1980), akárcsak dr. Richter Tamásnak (1981). A bírálóbizottság harmadik tagjának, dr. Tekeres Miklósnak aneszteziológiai szakvizsgája van, amelynek feltétele, a kardiológiai belgyógyászati gyakorlat és amely intenzív-terápiás felkészültséget is magában foglal. Fentiek alapján az eljárásba bevont személyek megfelelõ szakértelemmel rendelkeztek, így a Kbt. 31. § (1) bekezdését nem sértette meg.<br>
Elõadta, hogy a kiírást megelõzõ idõszakban az általa finanszírozott oxygenátorok min. ára: 124 300 Ft, max. 463 000 Ft, átlagára: 273 200 Ft volt. Az utolsó havi (október) finanszírozás során az oxygenátorokat az OEP a következõ árakon számolta el: DOTE 187 900 Ft, Kardiológiai Intézet 481 000 Ft. A kérelmezõ által ajánlott Dideco oxygenátort+csõkészletet a cég korábban 183 525 Ft/db áron szállította, mely ár magasabb az eljárás nyertesének kihirdetett cégek ajánlatainál. A számadatokból egyértelmûen kiderül, hogy az általa beszerezni kívánt termék lényegesen olcsóbb a korábban az intézetek által beszerzetteknél, így a kérelmezõ azon állítása, miszerint felhívása "drágább termékek tömeges beszerzését írja elõ" nem helytálló.<br>
Az FDA-engedélyre vonatkozó megjegyzéssel kapcsolatban megjegyzi, hogy bár az eredeti kiírás szerint az FDA-engedély kötelezõ tartalmi követelmény volt, egy levélben, melyet minden pályázó megkapott, ezt a követelményt enyhítette. Így kerülhetett egyáltalán elbírálásra az a három pályázat, amely nem rendelkezett ezzel az engedéllyel. A pontozás során minden esetben, így az FDA-engedélyek bírálásakor is, helyezési számot adott a megfelelõ paraméterre. Jelen esetben azok az ajánlatok, melyek FDA-engedéllyel rendelkeztek (5 db) elsõ helyezettek lettek, közöttük differencia nem került megállapításra, míg azok a pályázatok, melyek ezen engedéllyel nem rendelkeztek, megkülönböztetés nélkül hatodikak lettek (3 db). Az FDA-engedély megléte nem befolyásolta a végeredményt, erre jó példa, hogy az FDA-engedéllyel nem rendelkezõ és szintén 6 pontot kapott BIOMEDICA Kft. ezzel együtt szakmailag megfelelõen bizonyult. Amennyiben az FDA-engedélyre adott pontszámokat nem veszik figyelembe, a szakmai sorrend csak annyiban módosul, hogy az eredetileg 3. helyre rangsorolt BIOMEDICA Kft. megelõzi szakmai szempontból az eddig 2. helyezett AMECO Kft.-t, a pályázat elsõ helyezettje továbbra is az OMKER Rt. Ennek megfelelõen a pályázat nyertesei ugyanazok a cégek lettek volna.<br>
Az oxygenátorok ártételeinek elbírálásánál minden esetben a csõkészlettel együtt bírálta el az árakat, ezt bizonyítja ajánlattevõknek megküldött pályázati értékelés. A kérelmezõ árajánlata olcsóbb, mint a két nyertes pályázóé, de szakmailag kevésbé megfelelõ. Megjegyzi, hogy számára nem volt értelmezhetõ az oxygenátor árdifferenciája az intézmények között, hiszen a beszerzõ, a darabszám nem intézményfüggõ, így az intézményi ármeghatározás értelmezhetetlen. Fentiek alapján kérelmezõ árakkal kapcsolatos állítása sem felelt meg a valóságnak.<br>
A felhívás és a dokumentáció alapján jogszerû döntést hozott, indokolatlannak tartotta szakértõ bevonását. Az sem felel meg a valóságnak, hogy kérelmezõ nem kapott tájékoztatást ajánlata elutasításáról, mert az 1997. október 22-én érkezett kérésre 1997. október 27-én faxon megküldött szakértõi bíráló vélemény tartalmazta kérelmezõ ajánlatának értékelését.<br>
Ajánlatkérõ kérte a kérelem alaptalanság címén való elutasítását, az eljárás jogszerûségének megállapítását, az ideiglenes intézkedés tárgyalási nappal való feloldását a határozat meghozataláig.<br>
A kérelmezõ jogorvoslati kérelme az alábbiak szerint részben megalapozatlan.<br>
A Kbt. VI. fejezete részletesen szabályozza az ajánlatkérõ nevében eljáró, illetõleg az eljárásba bevont személyekkel kapcsolatos szabályokat. A Kbt. 31. § (1) bekezdése kimondja, hogy a közbeszerzési eljárásban az ajánlati felhívás, részvételi felhívás, illetve a dokumentáció elkészítése, valamint az ajánlatok értékelése során az ajánlatkérõ nevében eljáró, illetõleg az eljárásba bevont személyeknek megfelelõ szakértelemmel kell rendelkezniük. A 31. § (3) bekezdése pedig úgy rendelkezik, hogy az ajánlatkérõ az ajánlatok elbírálására legalább háromtagú bizottságot hoz létre, amely szakvélemény készítésével segíti az ajánlatkérõ nevében a közbeszerzési eljárást lezáró határozatot meghozó személy döntését. A Kbt. a közbeszerzési eljárás megalapozottságát, szakszerûségét az ajánlatkérõ részérõl úgy kívánja elõmozdítani, hogy a kiírás és az értékelés során nevében eljáró, illetve az eljárásba bevont személyektõl megfelelõ szakértelmet követel meg. Az ajánlatkérõnek a közbeszerzés tárgyának jellegére, bonyolultságára is figyelemmel kell meghatároznia az elbírálás során ki járjon el a nevében (akár szervezetén belül, akár pl. megbízás alapján "külsõ" szakértõ, szervezet bevonásával).<br>
A Döntõbizottság megállapította, hogy ajánlatkérõ külsõ szakértõk bevonásával háromtagú bírálóbizottságot hozott létre, melynek tagjai a beszerzés tárgyának alkalmazási területével kapcsolatos orvosi szakvizsgával rendelkeztek, tehát szakértelmük megfelelõ volt. Miután a Kbt. nem rendelkezik arról, hogy mi tekinthetõ "megfelelõ" szakértelemnek, valamint a bírálóbizottság szakvéleménye elkészítésével "csak" segíti, de nem kötelezi az ajánlatkérõ nevében a nyertes ajánlattevõt kiválasztó, illetve az eljárást lezáró határozatot hozó személyt, a Döntõbizottság nem állapíthatta meg azt, hogy ajánlatkérõ megsértette a Kbt. 31. § (1) bekezdésében foglaltakat.<br>
Az Áe. 32. § (1) bekezdése azt írja elõ, hogy szakértõt kell meghallgatni, ha az ügyben jelentõs tény vagy egyéb körülmény megállapításához, megítéléséhez különleges szakértelem szükséges, vagy jogszabály írja elõ a szakértõ meghallgatását, a (2) bekezdés pedig azt, hogy szakértõként az eljáró közigazgatási szerv megfelelõ szakértelemmel rendelkezõ dolgozóját kell az eljárásba bevonni, vagy a jogszabályban meghatározott szervet kell megkeresni. Ha az eljáró közigazgatási szervnek a szakkérdés eldöntéséhez szükséges szakértelemmel rendelkezõ dolgozója nincs, más szervet vagy szakértõ testületet kell megkeresnie. Szakértõként – indokolt esetben – szakértelemmel rendelkezõ személy közvetlenül is kirendelhetõ. A szakértõ személyére az ügyfél is tehet javaslatot.<br>
A Döntõbizottságnak a jelen jogorvoslati eljárás keretében nem azt kellett vizsgálnia, hogy ajánlatkérõ milyen módon hozta meg döntését, hanem azt, hogy eljárása során betartotta-e a Kbt. elõírásait. Nevezetesen a Döntõbizottságnak nem ajánlatkérõ helyett kell hoznia döntést, hanem az esetleges jogsértést kell orvosolnia. Fentiek alapján a Döntõbizottság nem tartotta indokoltnak sem szakértõ kirendelését, sem a Magyar Szívsebészeti Társaság felkérését szakkérdések eldöntésére.<br>
A Döntõbizottság ugyancsak megalapozatlannak találta kérelmezõ azon állítását, hogy ajánlatkérõ jogsértõ módon járt el akkor, amikor az ún. FDA-engedélyeket pontozta, illetve elbírálta. Ajánlatkérõ 1997. október 22-i levelében minden ajánlattevõt értesített arról, hogy – többek között – az FDA-engedély léte nem kötelezõ eleme az ajánlatoknak, hanem "lehetõleg rendelkezzen" vele. A Döntõbizottság megállapította, hogy ajánlatkérõ e mûszaki paraméter esetében azt az öt ajánlatot, amely rendelkezett az FDA-engedéllyel holtversenyben elsõ helyre pontozta, a további hármat pedig – amelybõl hiányzott az FDA-engedély – szintén holtversenyben a hatodik helyre pontozta. Miután az FDA-engedély léte lehetõségként volt a dokumentációban meghatározva, nem pedig kizáró feltételû követelményként, ajánlatkérõ jogszerûen pontozta, illetve bírálta el.<br>
A Döntõbizottság kérelmezõ kérelmének membránfelület optimális méretére vonatkozó meghatározásával kapcsolatos részét elkésettség miatt érdemben nem vizsgálta. Kérelmezõ ugyanis – az ajánlati felhívás értelmében – legkésõbb az ajánlattételi határidõ lejártáig (1997. október 1-ig) vehette meg a dokumentációt, és észlelhette, hogy a membránfelület univerzális meghatározása szakmailag helytelen. A Kbt. 79. § (5) bekezdése szerint a jogorvoslati eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár. Kérelmezõ kérelmét 1997. október 29-én nyújtotta be, 14 nappal késõbb, mint – az elméletileg számított – legkésõbbi tudomására jutásának napja, ezért kérelme ezen része elkésett.<br>
Megalapozott viszont kérelmezõ kérelme annak vonatkozásában, hogy ajánlatkérõ magatartása jogsértõ volt, amikor nem a dokumentációban meghatározott feltételek alapján bírálta el az ajánlatokat.<br>
A Döntõbizottság a dokumentáció pontokba foglalt követelményeit összevetetette az ajánlatok tartalmával. (A D.215/15/1997. számú határozat ajánlatkérõ OMKER Rt.-re vonatkozó döntését megsemmisítette, így az OMKER Rt. ajánlatát a Döntõbizottság jelen eljárásban nem vizsgálta.)<br>
A dokumentáció felnõtt oxygenátorokra vonatkozó (módosított) 1.1. b) pontja elõírja, hogy az oxygenátor membránfelülete legyen legalább 1,9 m2. A Döntõbizottság az ajánlatok átvizsgálása során megállapította, hogy a CARDIOTRANS Kft. Cobe optima oxygenátorának membránfelülete 1,7 m2. A dokumentáció felnõtt-oxygenátorokra vonatkozó 1.1. c) pontja elõírja, hogy a statikus feltöltõfolyadék ne legyen több 300 ml-nél.<br>
A Döntõbizottság az ajánlatok átvizsgálása során megállapította, hogy a felnõttoxygenátorok szállítására benyújtott ajánlatok között a MEDIBIS Kft. Medtronic maxima plus oxygenátor statikus feltöltõfolyadék-szükséglete 400 ml, így nem felelt meg a követelményeknek.<br>
A dokumentáció felnõttoxygenátorokra vonatkozó 1.1. i) pontja elõírja, hogy az oxygenátor Hardshell vénás tartállyal rendelkezzen, legalább 3500 ml-es kapacitással, 40 mikronos kardiotomiás szûrõfelülettel, postoperatív vérgyûjtés lehetõséggel.<br>
A Döntõbizottság az ajánlatok átvizsgálása során megállapította, hogy a MEDIBIS Kft. Medtronic maxima plus oxygenátora 20 mikronos, az AMECO Kft. Avecor Affinity oxygenátora 30 mikronos, a BIOMEDICA Kft. Sorin oxygenátora 30 mikronos szûrõfelülettel rendelkezik, így ez a három ajánlat nem felel meg a 40 mikronos – követelményeknek.<br>
A dokumentáció silicon-membrán oxygenátorra vonatkozó követelményeinek az egyetlen ajánlattevõ AMECO Kft. Avecor Silicon Membran oxygenátora megfelelt.<br>
A dokumentáció kapilláris-membrán oxygenetárokra vonatkozó 1.2.2. e) pontja elõírja, hogy "perctérfo-gatfüggõen: az 02 transfer: 50-250 ml/perc, a C02 transfer: 50-150 ml/perc között legyen".<br>
A Döntõbizottság az ajánlatok átvizsgálása során megállapította, hogy a kapilláris-membrán oxygenátor szállítására benyújtott két ajánlat közül a MEDIBIS Kft. medtronic minimax plus oxygenátorra vonatkozóan az 1.2.2. e) pontra nem nyilatkozott. A másik ajánlattevõ, a CARDIOTRANS Kft. Cobe VPCML, Plus oxyge-nátorra vonatkozó ajánlatát (39. oldal) a dokumentáció III. szállítási és fizetési feltételek címû fejezet elõírásai szerint állította össze.<br>
A Döntõbizottság az ajánlatkérõ értékelõanyagának 2. oldal 2.2. pont alatt tett megállapításait összevetve a CARDIOTRANS Kft. ajánlatával megállapította, hogy ajánlatkérõ a gyermekoxygenátorra vonatkozó ajánlatát összekeverte ugyanennek a cégnek a felnõtt oxygenátorra tett ajánlatával. A CARDIOTRANS Kft. ugyanis ajánlata 40. oldalán, a 3.2. pont alatt – többek között – kijelenti, hogy "részszállítás esetén 350 db oxygenátornál kevesebbet nem szállítunk". Nyilvánvaló, hogy ajánlattevõ e nyilatkozata a felnõtt (COBE Optima) oxygenátorára vonatkozik, amelybõl 1620-2490 db-os szállítási ajánlattal élt, míg a gyermek-oxygenátorból – figyelemmel az ajánlati felhívás 3. a) pontjára – csak 90-105 db-ra tett ajánlatot.<br>
A fentiekben részletezett tények alapján a Döntõbizottság megállapította, hogy a MEDIBIS Kft. felnõtt- és gyermek-, az AMECO Kft., a CARDIOTRANS Kft. és a BIOMEDICA Kft. felnõtt oxygenátorra tett ajánlata érvénytelen volt. Ugyanis a Kbt. 52. § (2) bekezdésének d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ajánlatkérõnek ezt a tényt észlelnie kellett volna és az érvénytelen ajánlatot ki kellett volna zárnia. A Kbt. 53. § (1) bekezdésének b) pontja ugyanis úgy rendelkezik, hogy az ajánlatkérõnek ki kell zárnia az eljárásból azt az ajánlattevõt, aki részérõl a kizáró ok az eljárás alatt következett be. A (2) bekezdés pedig kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Ajánlatkérõ az érvénytelen ajánlatot nem zárta ki, azt elbírálta, ezzel megsértette a Kbt. 53. § (1) bekezdésének b) pontjában foglaltakat.<br>
A CARDIOTRANS Kft. ajánlatával kapcsolatban – ugyancsak a korábbiakban részletezettek szerint – a Döntõbizottság megállapította, hogy ajánlatkérõ megsértette a Kbt. 56. § (1) bekezdésére tekintettel az 59. § (1) bekezdését. Idézett jogszabályok kimondják, hogy az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Az ajánlatkérõ köteles megvizsgálni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát. Ennek során az igazolások eredetiségét is megvizsgálhatja. Ajánlatkérõ ezt nem tette meg, és így az eljárás nyertese nem az lett, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Ugyancsak megalapozott volt kérelmezõ kérelme annak vonatkozásában is, hogy ajánlatkérõ írásbeli kérelme ellenére sem adott tájékoztatást ajánlata elutasításának okáról. A Kbt. 63. § (2) bekezdése ugyanis kimondja, hogy az ajánlattevõ kérelmére, a kérelem kézhezvételétõl számított tizenöt napon belül tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegezés szerinti, illetõleg az elõminõsítési eljárásban alkalmatlanná minõsítésének indokairól és a nyertes ajánlattevõ személyérõl.<br>
A Döntõbizottság megállapította, hogy az ajánlatkérõ által készített "Szakértõi vélemény a szívsebészeti oxygenátorok és csõkészleteik ...értékelésérõl" címû, illetve az "Eredményhirdetés az OEP által kiírt szívsebészeti oxygenátorok és csõkészleteikre... kiírt közbeszerzési pályázatok tárgyában" címû anyagok nem tartalmazzák kérelmezõ ajánlata elutasításának indokait.<br>
Mindezekre tekintettel a Döntõbizottság a rendelkezõ részben foglaltak szerint a Kbt. 88. § (1) bekezdésének d) pontja alapján megállapította a jogsértés megtörténtét, valamint a Kbt. 88. § (1) bekezdésének c) pontja szerint megsemmisítette az ajánlatkérõnek a közbeszerzési eljárás folyamán a felnõtt- és kapilláris-membrán oxyge-nátorok és csõkészleteik beszerzésével kapcsolatban hozott döntését.<br>
Tájékoztatást ad a Döntõbizottság arról, hogy a D.215/15/1997. számú határozatában már megsemmisítette ajánlatkérõnek a felnõttoxygenátorokra vonatkozó közbeszerzési eljárása során az OMKER Rt. ajánlatával kapcsolatban hozott döntését.<br>
A Döntõbizottság miután a jogsértést megállapította, a Kbt. 88. § (1) bekezdésének g) pontja alapján kötelezte a jogsértõ ajánlatkérõt az igazgatási szolgáltatási díj, valamint a kérelmezõ jogi képviselõje által kért ügyvédi munkadíj megfizetésére.<br>
Tájékoztatást ad továbbá a Döntõbizottság arról, hogy a D.226/3/1997. számú határozatában hozott ideiglenes intézkedés hatálya jelen határozat meghozataláig tartott.<br>
A bírósági jogorvoslatot a Kbt. 89. § (1) bekezdése biztosítja.<br>
A határozat végrehajtására vonatkozó rendelkezés a Kbt. 90. § (2) bekezdésén alapul.<br>
<br>
Budapest, 1997. november 26.<br>
<br>
Hámori András s. k.	Divinyi József  s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
A határozat nem jogerõs, azt a bíróság elõtt támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>