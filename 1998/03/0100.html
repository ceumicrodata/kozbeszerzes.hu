<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0100)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D.213/29/1997.<br>
<br>
Tárgy: Hungarian Data System Kft. jogorvoslati kérelme a Mûvelõdési és Közoktatási Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
a Hungarian Data System Kft., 1035 Budapest, Raktár u. 25–31., kérelmezõ (a továbbiakban: kérelmezõ) jogi képviselõ dr. Katona János ügyvéd, 1071 Budapest, Rákóczi út 42. a Mûvelõdési és Közoktatási Minisztérium, 1884 Budapest, Pf. l. ajánlatkérõ (a továbbiakban: ajánlatkérõ) megbízásából a Miniszterelnökség Közbeszerzési és Gazdasági Igazgatósága, 1055 Budapest, Kossuth tér 4, megbízott az 1997. évi közoktatási célú köztámogatás elõirányzat terhére, közoktatási intézmények fenntartói számára kiírt Közoktatási Internet Program pályázat nyertesei hardver- és szoftverigényeinek tejesítése tárgyában benyújtott kérelmének helyt ad és megállapítja, hogy ajánlatkérõ megsértette figyelemmel a közbeszerzésekrõl szóló 1995. évi XL. törvény (a továbbiakban: Kbt.) 50. § (1) bekezdésére a 26. § (2) bekezdését, valamint a 49. § (2) és 62. § (2) bekezdését ezért az ajánlatkérõ 6. számú részteljesítésre vonatkozó döntését módosító 1997. október 30-i mennyiség meghatározását megsemmisíti.<br>
A Döntõbizottság kötelezi az ajánlatkérõt, hogy a kérelmezõ részére 30 000 Ft., azaz harmincezer forint igazgatási szolgáltatási díjat és 20 000 Ft ügyvédi költséget a határozat kézhezvételétõl számított 15 napon belül fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
A Mûvelõdési és Közoktatási Minisztérium, mint ajánlatkérõ megbízásából a Miniszterelnökség Közbeszerzési és Gazdasági Igazgatósága nyílt közbeszerzési eljárást hirdetett meg 1997. július 30-án a Közbeszerzési Értesítõ II. évf. 29. számában a Közoktatás Internet-pályázat nyertesei hardver- és szoftverigényeinek teljesítésére az alábbiak szerint.<br>
A beszerzés tárgya és mennyisége az MKM által az 1997. évi oktatási célú céltámogatás elõirányzatok terhére beszerzés 1–7-ig terjedõ részteljesítésekre.<br>
Az 1–5-ig terjedõ részteljesítéssel egymással azonos mûszaki tartalmú, de az ajánlatkérõ piaci ismeretei a hazai szállítók teljesítési adatai, mennyiségi (idõegység) alapján, öt egyenlõ átlagos szállítási mennyiségû részteljesítést határozott meg. Az ajánlatkérõ az 1–5-ig terjedõ részteljesítések arányában 2000 db-os átlagos szállítási mennyiséget írt elõ, a nyertes ajánlattevõ árainak figyelembevételével a közölt algoritmus szerint módosítást jelölt meg. Ugyanakkor 6. részteljesítés szerint power PC (RISC) platformú laboratóriumi alapcsomag (1 szerver+3 egyenlõ 10 munkaállomás, 150 csomag, öszszesen mintegy 2000 számítógép).<br>
– szerver,<br>
– munkaállomás,<br>
– csatlakozóval ellátott UTP kábelek egy-egy laboratóriumhoz,<br>
– operációs rendszer felhasználói szoftver.<br>
Ajánlatkérõ a felhívásban rögzítette azt is, miszerint fenntartja a jogot az egyes részteljesítések mennyiségének ±20 %-os módosítására.<br>
Elõírták azt is, hogy az MKM a nyertes ajánlattevõvel az eredményhirdetést követõen 30 napon belül szállítási szerzõdést köt.<br>
A felhíváshoz csatolt dokumentáció szerint ajánlatkérõ a nyertesekkel keretszerzõdést kívánt kötni. Az ajánlati dokumentáció mellékletét képezõ keretszerzõdésben a III. pontban rögzítették a keretszerzõdés személyi intézményi hatályát, mely szerint a keretszerzõdés hatálya kiterjed az MKM közoktatási Internet programjában részt vevõ iskolafenntartók, iskolák, intézetek egyéb intézmények, szervezetek körére. (A szerzõdés hatálya alá tartozó szervezetek, intézmények listáját az 1. sz. melléklet tartalmazza.)<br>
A IV. pont a megrendelések kezelését rögzítette. Az 1. pontban szabályozták azt, hogy a keretszerzõdés hatálya alá tartozó szervezetek, intézmények (a továbbiakban: vevõk), a vonatkozó egyedi beszerzési igényeiket a jelen keretszerzõdés 4. számú mellékletét képezõ megrendelõlap, illetõleg az intézmény specifikus igényeinek felmerülése esetén a jelen keretszerzõdés feltételeit megtartva a szállítóval megkötendõ szerzõdés útján jogosultak megvalósítani. A 2. pontban rögzítették, hogy a teljesítendõ mennyiséget a keretszerzõdés melléklete pontosan rögzíteni fogja. A 3. pont pedig utalt arra, hogy az ott meghatározott mennyiség 100%-áig terjedõen e vevõ a szállítóktól beérkezett igényeket az MKM elõzetes értesítése nélkül teljesíti. Ezen felüli igényeket a szállító kizárólag az MKM elõzetes egyetértésével 1997. december 10-ig teljesíthet.<br>
Az ajánlati dokumentációt a kérelmezõ az átvételi listáról készült jegyzõkönyv szerint 1997. július 31-én átvette. Ajánlatát az ajánlati felhívásban meghatározott mennyiségre tette meg a 6. számú részteljesítés megjelölésével, amely rögzítette a 2000 db-os mennyiséget. Az eredményhirdetésre 1997. szeptember 30-án került sor. Ekkor az ajánlatkérõ kihirdette, hogy a 6. számú részteljesítésre vonatkozóan a kérelmezõ ajánlatát fogadja el nyertesnek. Az 1–5 kategóriában gyõztesnek hirdette ki a SIEMENS Rt. Nixdorf Információrendszer céget a Bull Magyarország Kft.-t, a KVENTA Kft.-t, az ICL Hungária Kft.-t, a Hewlett Packard Magyarország Kft.-t. A 7. sz. részjelentés esetén pedig az IBM Magyarország Kft.-t.<br>
Nyilatkozott arról is ajánlatkérõ, hogy a nyerteseket a Kbt. elõírásai szerint szerzõdéskötésre 30 napon belül felhívja. Ennek körében október 1-jére valamennyi nyertes részére egyeztetõ megbeszélést hívott össze. Kérelmezõ ezen nem vett, ezért ajánlatkérõ felhívására írásban nyilatkozott arról, hogy tudomásul veszi, hogy a 2000 db±20%-ra lett nyertes, ezen belül (±20%) kéri a mennyiségek pontosítását, az ezzel kiegészített szerzõdéstervezet megküldését.<br>
Az 1997. október 15-én kelt levél tanúsága szerint, melyet a BM Zala Megyei TÁKISZ adott fel az MKM részére, megállapítható, hogy 8290 gépre érkezett megrendelés az egyes iskoláktól, kérelmezõ által szállított gépek vonatkozásában pedig összesen 75 gépre érkezett igénybejelentés. E mennyiségi tájékoztatásra figyelemmel készített szerzõdés tervezetet ajánlatkérõ, melyben kérelmezõ által teljesítendõ mennyiséget 75 db-ban jelölték meg.<br>
Az eredményhirdetésen a megbízott az egyes részteljesítésekre vonatkozóan a nyertesekkel nem közölt darabszámra vonatkozóan sem eltérést, sem pedig részletes darabszámot.<br>
1997. október 14-én a Döntõbizottsághoz eljuttatott kérelmezõi jogorvoslati kérelemben, illetve az ennek kiegészítését tartalmazó október 31-én kelt kérelmezõi nyilatkozatban, valamint a tárgyaláson sérelmezte, hogy vele a szerzõdést nem az ajánlati felhívásban foglalt feltételek szerint kívánják megkötni. Álláspontja szerint a pályázati felhívás, dokumentáció és ajánlat egyértelmûen 2000 db számítógép szállítására szól, azzal a kikötéssel, hogy a kiírónak jogában áll a szállítandó mennyiséget + vagy – 20%-kal csökkenteni. Ehhez képest az MKM által készített szerzõdéses ajánlat 75 db számítógépre szólt, ami nem felel meg az ajánlati felhívás, a dokumentáció és az ajánlat tartalmának. Ezzel a magatartással ajánlatkérõ a Kbt. 62. § (2) bekezdését sértette meg. Kérték a kérelmükben, hogy a Döntõbizottság állapítsa meg a jogsértés megtörtént, továbbá hívja fel az ajánlattevõt, hogy a Kbt. elõírásainak megfelelõ adatok közlésére.<br>
Kérelmezõ a Döntõbizottságtól kérte azt, hogy kötelezze az ajánlatkérõt az eljárás többi nyertesével megkötött szerzõdések csatolására, valamint vizsgálja meg azt, hogy az egész közbeszerzési eljárás struktúrája megfelel-e a Kbt. rendelkezéseinek. Kérte a Döntõbizottságtól, állapítsa meg, hogy a kiíró legalább 1600 db gépre, mivel más értelmû nyilatkozatot nem tett, köteles lett volna 1997. október 30-ig szerzõdést kötni. Kérte továbbá jogsértésként megállapítani, hogy a Kbt. 24. § (1)–(2) bekezdésében foglaltakat megsértette az ajánlatkérõ, amikor a pályázatok eredménye kihirdetésekor nem közölte a nyertes kérelmezõvel, hogy a szerzõdést milyen tartalommal kívánja megtölteni, míg a többi nyertessel azonnal megtette. Ideiglenes intézkedésként kérte, hogy a Döntõbizottság tiltsa meg az ajánlatkérõ számára, hogy az ajánlattevõ által elnyert 75 db számítógépre nézve más nyertes pályázóval szerzõdést kössön az ajánlatkérõ. Ugyanakkor bírság kiszabását is indítványozta.<br>
MKM észrevételében elõadta, hogy az ajánlattételi dokumentációban a szállítandó számítógépek csupán keretszámokban kerültek megállapításra, a konkrét darabszámokat az ártól és természetesen az iskolák igényeitõl tették függõvé. Az iskolákban végzett felmérés alapján a kérelmezõ által szállítandó speciális Machintos típusú gépek vonatkozásában mintegy 75 gépre érkezett megrendelés, ezért ezzel a tartalommal készítették el a nyertes ajánlattevõvel megkötendõ szerzõdés tervezetét.<br>
Álláspontjuk szerint a nyertes ajánlattevõvel e szerzõdést alá lehetett volna írni. Miután a nyertes ajánlattevõ által szállított számítógépek mûszakilag lényegesen különböznek az 1–7-ig részteljesítésben megajánlott gépektõl, így a felhasználói kört jelentõ iskolákban az õ szándékuk ellenére ilyen gépek telepítése nem oldható meg.<br>
Észrevételüket a tárgyaláson is kiegészítették azzal, hogy álláspontjuk szerint a felhívás egyértelmûen hivatkozott a közoktatás Internet programra, amelyet az MKM több napilapból is közzétett, ezáltal az ajánlatkérõk esetében joggal feltételezhette, hogy a tárgyban a közbeszerzési eljárás ajánlattevõi az eredményes ajánlattétel érdekében a közlemény lényeges tartalmát ismerik. Ugyanakkor álláspontjuk szerint a dokumentációhoz csatolt keretszerzõdés tervezet második fejezete is egyértelmûen rögzíti azt, hogy a keretszerzõdésen belül milyen tényleges darabszámokkal kerül teljesítésre a megkötendõ szerzõdés. A kiírás szövegének megfelelõen a kérelmezõ a keretszerzõdésben meghatározott keretmennyiség szállítási jogát nyerte el, amely keretszerzõdés szerint az egyéb önkormányzati számítógép-beszerzési igények teljesítését is lehetõvé tette.<br>
A Miniszterelnökség Közbeszerzési és Gazdasági Igazgatósága az 1997. november 10-én kelt észrevételében kifejtette, hogy álláspontjuk szerint az MKM által meghirdetett közbeszerzési eljárás jellegét, technikáját, tárgyi hatályát tekintve nagy hasonlóságot mutat a központosított közbeszerzési eljárás 125/1996. sz. Korm. rendeletben szabályozott rendszerével, illetõleg annak szabályaival, azonban az intézmény személyi hatálya különbözõsége és a sajátos finanszírozási szabályozók miatt azzal nem azonosítható. A keretszerzõdés hatálya alá tartozó vevõként, illetõleg megrendelõként fellépõ iskolafenntartók többségükben önkormányzatok, de vevõk lehetnek akár maguk az iskolák is. Az önkormányzatok és az iskolák pedig nem alanyai a központosított közbeszerzésrõl szóló jogszabálynak.<br>
Elõadták továbbá, hogy az ajánlatkérõ felmérései alapján jelentõs mennyiségû igényt jelzett az ajánlatkérõ, erre tekintettel ajánlatkérõ úgy ítélte meg, hogy az ajánlati felhívásban, illetõleg a közbeszerzési jogszabályban, valamint a közoktatási Internet program szellemével nem tartották ellentétesnek azt, hogy a felhívásban meghirdetett lehetséges szállítási mennyiség eléréséig az ajánlatkérõ az ajánlati felhívás, dokumentáció tartalmának megfelelõen a nyertes ajánlattevõnek is lehetõséget biztosított a maximális mennyiség kitöltésére. Az ajánlatkérõ az eljárás nyerteseivel, kérelmezõ kivételével, 1997. október 20-án a szerzõdéseket megkötötte.<br>
Az eljárásban érintett egyéb érdekeltek az ügyben érdemi nyilatkozatot nem tettek.<br>
A Döntõbizottságnak az iratanyag, valamint lefolytatott tárgyalás adatai alapján az alábbi kérdésekre kellett válaszolni. Elsõdlegesen, hogy a lefolytatott közbeszerzési eljárást a Kbt. illetõleg a központosított közbeszerzés eljárási szabályai szerint kellett-e lefolytatni, továbbá, hogy a Kbt. 62. § (2) bekezdés alapján az eljárás nyertesével az ajánlatkérõ milyen tartalommal volt köteles megkötni a szerzõdést.<br>
A központi költségvetési szervek központosított közbeszerzéseinek részletes szabályairól szóló 125/1996. (VII. 24.) Korm. rendelet 1. § határozza meg a rendelet hatályát, mely szerint a központi költségvetési szervek a központosított közbeszerzési eljárás körébe tartozó árubeszerzéseik és szolgáltatásmegrendeléseik, valamint azok elõkészítése során kötelesek e rendelet szerint eljárni. A kiemelt termékek körét a rendelet melléklete határozza meg. E körben szerepel a személyi számítógép és a hozzá tartozó felhasználói szoftverek, ezen túl mivel a kiírásban meghatározottak szerint az ajánlatkérõ az MKM, így erre figyelemmel a beszerzést a központosított közbeszerzés szabályai szerint kellett volna lefolytatni. A beszerzés nem központosított közbeszerzés szabályai szerinti lefolytatásáról kérelmezõ az ajánlati dokumentáció 1997. július 31-én történt megvásárlásával tudomást szerzett, így az erre vonatkozó kérelemrész a jogvesztõ határidõk letelte után került benyújtásra, így már nem támadható, hogy nem központosított közbeszerzés került lefolytatásra és a központosított elõirányzaton felül az egyes intézmények lehetõséget kaptak arra, hogy a keretszerzõdés feltételeit megtartva saját pénzügyi forrásaik terhére is szerzõdést kössenek. Mivel a Kbt. 79. § (5) bekezdése alapján a kérelem e része elkésett, így a Döntõbizottság e körben jogsértést nem állapított meg.<br>
Azon kérdés eldöntésénél, hogy jogában áll-e az ajánlatkérõnek a keretszerzõdés megkötésénél a szerzõdés mennyiségét a megrendelésektõl és szerzõdésektõl függõen meghatározni, a Döntõbizottság az alábbi jogszabályokat vette figyelembe:<br>
A Kbt. 33. § (1) bekezdése szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. A 2. számú melléklet 3. a) pontja alapján rögzíteni kell a beszerzés tárgyát és mennyiségét.<br>
Ajánlatkérõ a kiírás 3. a) 6. részteljesítésénél határozta meg a Power PC kategória vonatkozásában a 2000 db számítógépet azzal, hogy: "Az ajánlatkérõ fenntartja magának a jogot az egyes részteljesítések mennyiségének ±20%-os módosítására.<br>
A dokumentációhoz csatolt szerzõdéstervezet IV. Megrendelések pontja szabályozza a megrendelõlapok és szerzõdések rendszerét, azonban ezen fejezetben egyetlen rendelkezés sem értelmezhetõ úgy, hogy ezen körben ajánlatkérõnek jogában állna a ±20%-on felüli eltérést érvényesíteni.<br>
Az ellenkezõ jogértelmezés szerint ajánlatkérõnek jogában állna a nyertes ajánlattevõvel olyan keretszerzõdést kötni, amelynek alapján egyetlen gép sem kerülne megrendelésre. Ezzel szemben a fentiekben hivatkozott rendelkezések szerint köteles meghatározni az ajánlatkérõ a beszerzés mennyiségét. Ezt jelen esetben ajánlatkérõ meg is tette felhívásában. Kérelmezõ e felhívásnak megfelelõen tette meg ajánlatát az ott meghatározott mennyiségre. Ajánlatkérõ ezen ajánlatban foglaltaknak megfelelõen hirdette ki nyertesnek a kérelmezõt.<br>
A Kbt. 62. § (2) bekezdése szerint pedig, ha a szerzõdés az eredmény kihirdetésével egyidejûleg nem jön létre, akkor azt az ajánlati felhívás, a dokumentáció feltételei és az ajánlat tartalma alapján kell a késõbbiek során megkötni. Az ajánlat, az ajánlati felhívás, illetve a dokumentáció tartalmától a szerzõdéskötés során azért sem lehet eltérni, mivel a Kbt. 50. § (1) bekezdésére figyelemmel a 26. § (2) bekezdése szerinti ajánlati kötöttség az ajánlatok felbontásától érvényesül. Nevezetesen ettõl az idõponttól kezdõdõen az ajánlatkérõ az ajánlati felhívásban foglalt feltételekhez, ajánlattevõ pedig az ajánlatához kötve van. Ezen túlmenõen a Kbt. 49. § (2) azt is rögzíti, hogy az ajánlattételi határidõ lejártát követõen az ajánlattevõ ajánlatát még az ajánlatkérõ hozzájárulásával sem módosíthatja. A Kbt. 62. § (2) bekezdése alapján ajánlatkérõnek a szerzõdést a kiírás szerint 2000 db±20% mennyiségre kellett volna megkötnie nyertes ajánlattevõ kérelmezõvel. Mindezek alapján megállapítható, hogy ajánlatkérõnek az eredményhirdetéskor közölt döntése amellyel, a 6. számú részteljesítésre vonatkozóan a felhívásnak megfelelõ mennyiséggel hirdette ki kérelmezõt jogszerû. Ezzel szemben törvénysértõ az 1997. október 30-án kelt szerzõdés tervezet megfogalmazott döntés módosítás, mely szerint összességében 75 db gépre köt szerzõdést kérelmezõvel. Erre tekintettel a Döntõbizottság ajánlatkérõ ezen utóbbi döntését megsemmisítette.<br>
A Döntõbizottság nem alkalmazta kérelemben megjelölt ideiglenes intézkedést, mivel a Kbt. 82. § (1) bekezdés szerint a bizottság a 80. § (1) bekezdésének megfelelõ kérelem érkezésétõl, illetõleg az eljárás kezdeményezésétõl számított három napon belül kérelemre vagy hivatalból ideiglenes intézkedéseket tehet, ha az iratokból megállapítható, hogy e törvény szabályainak megszegése miatt a közbeszerzések tisztasága sérült vagy ennek veszélye fennáll. A kérelem érkezésekor rendelkezésre álló adatokból nem volt megállapítható az ideiglenes intézkedés szükségessége, késõbb pedig erre már nem volt mód.<br>
Az indokolásban kifejtettek szerint az ajánlatkérõ megsértette a Kbt. rendelkezéseit, ezért a Döntõbizottság a Kbt. 76. § (1) bekezdésének c) pontjában biztosított jogkörében eljárva a Kbt. 88. § (1) bekezdésének c) és g) pontja szerinti jogkövetkezményt alkalmazta.<br>
Egyben kötelezte a jogsértõt az eljárási díj és 20 000 Ft ügyvédi díj megfizetésére.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. november 18.<br>
<br>
Dr. Cziffra Csaba s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>