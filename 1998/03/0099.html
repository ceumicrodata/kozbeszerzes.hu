<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0099)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz: D.229/15/1997.<br>
<br>
Tárgy: az OPEL Southeast Europe jogorvoslati kérelme a Közép-dunántúli Gázszolgáltató Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
az OPEL Southeast Europe, 1027 Budapest, Kapás u. 11–15. (a továbbiakban: kérelmezõ), a Közép-dunántúli Gázszolgáltató Rt., 8800 Nagykanizsa, Zrínyi M. út 32. (a továbbiakban: ajánlatkérõ) személy-, kis raktérfogatú, zárt felépítményû teher- és összkerék-meghajtású, zárt felépítményû tehergépkocsik 1997. év 1998. évi megvásárlására irányuló közbeszerzési eljárása ellen kezdeményezett jogorvoslati eljárásban a Döntõbizottság megállapítja, hogy ajánlatkérõ megsértette közbeszerzésekrõl szóló 1995. évi XL. törvény (a továbbiakban: Kbt.) 51. § (3) bekezdését, egyebekben a kérelmet elutasítja.<br>
Kötelezi a Döntõbizottság az ajánlatkérõt, hogy a kérelmezõ részére 30 000 Ft igazgatási szolgáltatási díjat a határozat kézhezvételétõl számított 30 napon belül fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
Ajánlatkérõ a Közbeszerzési Értesítõ 1997. évi 35. számában (1997. szeptember 10.) tette közzé ajánlati felhívását a rendelkezõ részben ismertetett gépjármûvek szállítására vonatkozóan. A felhívás 3. a) pontja I–IV-ig kategóriába sorolja a beszerezni kívánt négyfajta tipizálható gépkocsit. Mindegyik kategóriában más-más mûszaki paramétert ír elõ a beszerezni kívánt gépjármûvekre. A felhívás 3. c) pontja elõírja, hogy kategóriánként külön-külön kell ajánlatot tenni.<br>
Ajánlatkérõ a felhívás 4. pontjában elõírja, hogy a szállítás teljesítésének határideje: az 1997. évi mennyiség lehívása a szerzõdés megkötésekor esedékes, az 1998. évi mennyiség lehívás alapján fog esedékessé válni. Ajánlatkérõ a részletes elvárásait ajánlati dokumentációban rögzítette. A dokumentáció "G" mellékletében kellett az ajánlattevõnek nyilatkozni az 1997. és az 1998. évi szállítási határidõk napokban megjelölt teljesítési idõigényére.<br>
A felhívás 11. a) pontja a pénzügyi és gazdasági alkalmasság, b) pontja a mûszaki alkalmasság adatainak, valamint az ezeket bizonyító hatósági igazolások és nyilatkozatok felsorolását részletezi.<br>
A 13. pont a nyertes ajánlatok kiválasztása alapjául az elbírálás szempontjából az összességében legelõnyösebb ajánlatot jelöli meg. Az értékelési szempontok fontossági sorrendben a következõk: ajánlati ár, fizetési feltételek, mûszaki kivitel, szolgáltatási feladatoknak való megfelelõség, fenntartási költségek, szervizhálózat-kiépítettség, pénzügyi és gazdasági megbízhatóság, garanciális és szavatossági feltételek, referenciák. A 15. pontban többek között a felhívás elõírja, hogy az ajánlatokat két példányban, kettõs zárt borítékban kell benyújtani. Az ajánlatok felbontásának idõpontja 1997. október 21-én, az elbírálás 1997. november 4-én, az eredményhirdetés az ezt követõ napon, 5-én volt.<br>
Kérelmezõ 1997. november 4-én benyújtott kérelmében a bontási eljárást jogsértõnek tartja, mivel ajánlatkérõ nem mutatta be a kettõs, zárt borítékba csomagolt ajánlatokat, majd elmaradt az ajánlatok adatainak – ajánlattevõk neve, székhelye, az ajánlat konkrét tárgya, a kért ellenszolgáltatás és a vállalt határidõk – ismertetése, így ajánlatkérõ nem teljesítette a Kbt. 51. § (1) és (3) bekezdésében elõírtakat.<br>
Sérelmesnek tartja továbbá kérelmezõ, hogy ajánlatkérõ az ajánlatok felbontásakor szólította fel az ajánlattevõket nyilatkozattételre arra vonatkozóan, hogy az ajánlati árak miként módosulnának abban az esetben, ha az 1997. és a 1998. évi szállítások teljes egészében 1997-ben kerülnének megrendelésre és lehívásra. Kérelmezõ álláspontja szerint ez az ajánlatkérés feltételeinek megváltoztatását célozta, amellyel az ajánlattevõk közül egyesek esélyei sérültek.<br>
Kérelmezõ 1997. november 3-i információi szerint, ajánlatkérõ az ajánlatok bontását követõen egyes ajánlattevõk részére a hiányzó hatósági igazolások pótlásának lehetõségét biztosította – és errõl kérelmezõt nem tájékoztatta – annak ellenére, hogy az ajánlattételi határidõn belül kérelmezõ írásban feltett kérdésére ajánlatkérõ úgy nyilatkozott, hogy a Közbeszerzések Tanácsa 4/1996. (K. É. 31.) sz. ajánlását (a továbbiakban: ajánlás) a közbeszerzési eljárás során nem fogja alkalmazni: Sérelmezte továbbá, hogy az ajánlásra való hivatkozás nem szerepel sem az ajánlati felhívásban, sem a pályázati dokumentációban.<br>
A fentiek alapján kérelmezõ kéri, hogy a Döntõbizottság ideiglenes intézkedéssel függessze fel a közbeszerzési eljárást és tiltsa meg a szerzõdés megkötését a Kbt. 82. § (2) bekezdés a) és b) pontjai szerint és kötelezze az ajánlatkérõt új eljárás lefolytatására, valamint az eljárás költségeinek viselésére.<br>
Ajánlatkérõ megalapozatlanság címén kéri a kérelem elutasítását, észrevételéhez iratokat csatolt.<br>
Észrevételében elõadja, hogy az ajánlatok átvételekor ellenõrizték a borítékok sértetlenségét, valamint a bontáskor ismertették az ajánlatok adatait. Az eljárási cselekményeket a mellékletként csatolt bontási jegyzõkönyvben rögzítették.<br>
Ajánlatkérõ álláspontja szerint a szállítási határidõk ismertetése azért nem volt lehetséges, mivel azokat az ajánlati felhívás 4. pontja szerinti idõszakokra vonatkozóan a szerzõdésben fogja rögzíteni.<br>
Elõadja továbbá, hogy képviselõjének a bontáskor elhangzott kérdései az 1998. évben szállítandó gépkocsik folyó évben történõ megvásárlása esetére és az 1997. évi árak alkalmazására vonatkoztak, amelyre azért volt szükség, hogy elõre tájékozódjék az 1999. évre tervezett beszerzések kedvezõbb feltételeirõl. Az ajánlattevõk által a kérdésre adott nyilatkozatokat az értékeléskor nem vették figyelembe. Kérelmezõ kérdésre adott nyilatkozatát sem vette figyelembe az ajánlatkérõ, amely szerint kész árkedvezményt adni a megajánlott mennyiségû gépkocsira. A kérdés feltevése tehát nem a kiírás feltéte-leinek megváltoztatását célozta. Ezt kívánja bizonyítani ajánlatkérõ a mellékletként csatolt 1997. november 4-én kelt értékelési jegyzõkönyvvel is, amelybõl kitûnik, hogy a meghirdetett értékelési szempontok szerint történt az elbírálás és a döntés.<br>
Ajánlatkérõ védekezése szerint nem helytálló kérelmezõ azon felvetése, amely szerint csak egyes ajánlattevõknek biztosította a hiányzó hatósági igazolások pótlását, mivel a bontási jegyzõkönyvbõl is kitûnik, hogy a hiánypótlás lehetõségére a figyelmet felhívta, továbbá valamennyi ajánlattevõnek – kérelmezõ kérdéseire vonatkozóan – küldött levélben sem zárta ki a hiánypótlás lehetõségét. Kérelmezett megítélése szerint az ajánlás alkalmazásának lehetõsége az ajánlatkérõ joga, ugyanakkor azt is megjegyzi, hogy a Közbeszerzések Tanácsának ajánlásait a Kbt.-hez tartozónak tekinti.<br>
A közbeszerzési eljárásban egyéb érdekeltként az MB-AUTO Magyarország Kft., 1133 Budapest, Kárpát u. 21., a Denzel Autó Hungaria Kft., 1012 Budapest, Alkotás u. 20., a Porsche Inter-Autó Buda Kft., 1117 Budapest, Prielle K. u. 45. és az Autójavító Kft., 8800 Nagykanizsa, Balatoni út jogsértést nem tapasztaltak, a Nakato Autóház Kft., 8800 Nagykanizsa, Erdész u. 28. és a Ring-Autó Kft., 8200 Veszprém, Északi Közgyûrû 82-es út sarok, nem tett észrevételt. Tárgyalás tartását a felek és az egyéb érdekeltek nem kérték.<br>
A Döntõbizottság a rendelkezésre álló iratokból megállapította, hogy a kérelem részben megalapozott. A Kbt. 51. § (3) bekezdése elõírja, hogy az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
A Döntõbizottság megállapította, hogy ajánlatkérõ a teljesítési határidõk ismertetését a bontáskor elmulasztotta, annak ellenére; hogy az ajánlati dokumentáció "G" mellékletében erre vonatkozóan kifejezetten nyilatkoztatta az ajánlattevõket.<br>
Az ajánlatok mindegyike tartalmazza a szállítási határidõket.<br>
A bontásról jegyzõkönyv készült. Ebbõl egyértelmûen megállapítható hogy ajánlatkérõ a bontáskor ezeket az adatokat nem ismertette, ezzel megsértette a Kbt. 51. § (3) bekezdésében elõírtakat. A kérelem további része megalapozatlan.<br>
A Kbt. 51. § (1) bekezdése szerint az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.<br>
A Döntõbizottság a rendelkezésre álló bontási jegyzõkönyvbõl és az érdekelt felek nyilatkozatából megállapította, hogy a bontásra a felhívás 7. b) pontja szerint az ajánlattételi határidõ lejártakor került sor, amelyen valamennyi ajánlattevõ, kérelmezõ is jelen volt. A bontással kapcsolatban a jegyzõkönyv egyik fél részérõl sem tartalmaz észrevételt.<br>
Mivel az ajánlatok bontását a Kbt. 51. § (1) bekezdésének elõírása szerint végezte az ajánlatkérõ, a Döntõbizottság megállapítja, hogy a lezárt borítékok bontásával kapcsolatban jogsértés nem történt.<br>
A Kbt. 49. § (2) bekezdése elõírja, hogy az ajánlattételi határidõ lejártát követõen, a benyújtott ajánlatok az ajánlatkérõ hozzájárulásával sem módosíthatók.<br>
Az ajánlatkérõ kérdéseket tett fel az 1998. évben szállítandó gépkocsik 1997. évi vásárlása, illetve megrendelése esetén, az 1997. évre ajánlott árak alkalmazására. Nem tartalmazza a jegyzõkönyv, hogy ajánlatkérõ a folyamatban lévõ közbeszerzési eljárástól függetlenül, az 1999. évi beszerzésekre vonatkozóan tájékozódott. A kérelem ezzel kapcsolatban egyes ajánlattevõk egyenlõ esélyeinek sérelmét vélelmezte.<br>
A Döntõbizottság megvizsgálta az ajánlatokat, az elbírálást és döntést elõkészítõ értékelési jegyzõkönyvet. Az ajánlatkérõ az értékelést gépkocsi-kategóriánként végezte és a felhívásban meghirdetett értékelési szempon-tok súlyozott pontjainak összesítésével, a legmagasabb pontszámot elért, összességében a legkedvezõbb ajánlatokat választotta ki. A Döntõbizottság vizsgálata szerint a nyertes ajánlattevõk ajánlati árai megegyeznek a bontáskor ismertetett, az értékelési és az eredményhirdetési jegyzõkönyvben feltüntetett árakkal, amelynek alapján megállapítja, hogy ajánlatkérõ figyelmen kívül hagyta az értékelés és a döntés során a bontáskor feltett kérdésekre adott válaszokat, nem tért el ajánlati áraktól, ezért a Kbt. 49. § (2) bekezdésében foglaltakat nem sértette meg.<br>
A bontást követõen az ajánlatkérõ kimutatása szerint, nyolc ajánlattevõ közül négy hiányosan csatolta ajánlatához az igazolásokat, nyilatkozatokat. Ezek hiányában nem állt módjában az érintett ajánlattevõkre vonatkozóan tisztázni, hogy esetükben fennáll-e kizárási ok. Ekkor hívta fel az ajánlásra hivatkozva hiánypótlásra 1997. október 22-én kelt és október 27-én továbbított levelében az érintett ajánlattevõket a hiánypótlás november 3-ig történõ teljesítésére, annak elmaradására vonatkozóan pedig felhívta figyelmet az eljárásból való kizárásra.<br>
A határidõig valamennyi felszólított ajánlattevõ benyújtotta ajánlatkérõnek a hiányzó hatósági igazolásokat. Az ajánlatokhoz az igazolásokat hiánytalanul csatoló ajánlattevõket – közöttük kérelmezõt – ajánlatkérõ hiánypótlásra nem szólította fel, ezért errõl az eljárási cselekményrõl értesítést nem kaptak. Az ajánlatkérõ a közbeszerzési eljárásból egyik ajánlattevõt sem zárta ki.<br>
A kérelmezõ nem tudta a Döntõbizottság iratpótlási felszólítására becsatolni az ajánlatkérõvel folytatott, kérelmében hivatkozott azon levelezést (faxváltást), amely bizonyítaná, hogy a hatósági igazolások utólagos pótlására vonatkozó ajánlás alkalmazására kérdést tett volna fel, és hogy arra nemleges választ kapott.<br>
A becsatolt iratok szerint kérelmezõ kérdése nem erre vonatkozott. A feltett kérdésre ajánlatkérõ úgy nyilatkozott – amelyet valamennyi dokumentációt megvásárolt ajánlattevõnek elküldött –, hogy pályázóként elegendõ a hatósági igazolásokat egy eredeti, a többit pedig másolati példányban csatolni. Az ajánlás alkalmazására vonatkozó kérdésfeltevésrõl és válaszadásról említés egyik fél részérõl sem történt.<br>
A Döntõbizottság álláspontja szerint a Kbt. 46. §-ában foglalt igazolások eredményhirdetésig történõ pótlására az esélyegyenlõség betartása mellett az ajánlatkérõ lehetõséget biztosíthat. Jelen esetben az esélyegyenlõség szabályai nem sérültek, erre tekintettel kérelmezõ kérelmének e része megalapozatlan.<br>
Az indokolásban kifejtettek alapján a Döntõbizottság – a Kbt. 76. § (1) bekezdésének b) pontjában biztosított jogkörében eljárva – a Kbt. 88. § (1) bekezdésének a) és d) pontjai szerinti jogkövetkezményt alkalmazta. A jogsértés súlyára tekintettel a Döntõbizottság egyéb jogkövetkezményt – a Kbt. 88. § (1) bekezdés f) pontja alkalmazását – indokolatlannak tartotta. Az eljárási díjról a Döntõbizottság a Kbt. 88. § (1) bekezdése g) pontjának megfelelõen rendelkezett, miután a jogsértés tényét határozatával megállapította.<br>
A kérelmezõ által kért ideiglenes intézkedést a Döntõbizottság – a közbeszerzési eljárás felfüggesztését, a szerzõdés megkötésének megtiltását – nem alkalmazott, mivel a kérelem alapján erre megfelelõ indokot nem talált.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. november 28.<br>
<br>
Kalmárné Diósy Ildikó s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>