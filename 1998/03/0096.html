<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0096)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D.224/24/1997.<br>
<br>
Tárgy: a Magyar Gépjármûimportõrök Egyesülete jogorvoslati kérelme az Északkelet-magyarországi Autópálya-fejlesztõ és Üzemeltetõ Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a Magyar Gépjármûimportõrök Egyesülete, 1134 Budapest, Dózsa Gy. út 53. (továbbiakban: kérelmezõ) jogorvoslati kérelmét, amelyet az Északkelet-magyarországi Autópálya-fejlesztõ és Üzemeltetõ Rt., 1027 Budapest, Csalogány u. 47–49. (továbbiakban: ajánlatkérõ) által közzétett "az M3 autópálya gödöllõi és káli üzemmérnöksége üzemeltetési és fenntartási tevékenységhez szükséges gépállomány szállítása" tárgyú közbeszerzési eljárás ellen nyújtott be, elutasítja. A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
Ajánlatkérõ nyílt eljárásra szóló ajánlati felhívást tett közzé a Közbeszerzési Értesítõ (továbbiakban: K. É.) 1997. szeptember 17-i, 36. számában. A beszerzés tárgya: az M3 autópálya gödöllõi és káli üzemmérnöksége üzemeltetési és fenntartási tevékenységéhez szükséges gépállomány leszállítása a következõ csoportok szerint:<br>
a) Különféle eszközhordó gépjármûvek (29 db)<br>
b) Különféle útfenntartási célgépek és különleges jármûvek (20 db)<br>
c) Különféle útfenntartó szerelékek és berendezések (58 db).<br>
Az ajánlati felhívás 3. c) pontjában ajánlatkérõ elõírta, hogy gépállománycsoportonként, a fenti a), b) és c) pont szerinti bontásban részajánlat tehetõ. Gépállománycsoporton belül részajánlat-tételi lehetõséget viszont nem biztosított.<br>
Az ajánlati felhívás 5. b) pontja szerint a részletes ajánlati dokumentációt az ajánlati felhívás közzétételét követõ 25. napig lehet megvásárolni, illetve átvenni.<br>
Ajánlatkérõ az 1997. november 24-i eredményhirdetésen a Kbt. 60. § (1) bekezdés d) pontjára hivatkozással a közbeszerzési eljárást eredménytelennek nyilvánította.<br>
Kérelmezõ 1997. október 29-én jogorvoslati kérelmet nyújtott be a Döntõbizottsághoz, amelyet az 1997. november 28-i tárgyaláson megerõsített. Kérelmében elõadta, hogy ajánlatkérõ az eljárás során megsértette a közbeszerzésekrõl szóló 1995. évi XL. törvény (a továbbiakban: Kbt.) 24.§ (2) bekezdésében foglalt alapelvi rendelkezését, az esélyegyenlõség elvét, mivel indokolatlanul leszûkítette a lehetséges ajánlattevõk körét azzal, hogy gépállománycsoporton belül részajánlat-tételi lehetõséget nem engedélyezett. Sérelmezte továbbá, hogy a részajánlattételt tisztázandó ajánlatkérõi válaszadás elhúzódása miatt csak igen rövid idõ (4 munkanap) állt az ajánlattevõk rendelkezésére az ajánlatok végleges kidolgozására.<br>
Kérelmezõ az elõbbiek alapján kérte Döntõbizottságot, hogy kötelezze ajánlatkérõt a Kbt. szabályainak megfelelõ eljárásra a Kbt. 88. § (1) bekezdés b) pontja szerint, valamint ideiglenes intézkedésként kérte az eljárás felfüggesztését.<br>
Ajánlatkérõ a jogorvoslati kérelemre tett észrevételé-ben elõadta, hogy az autópálya fenntartását mûszaki kialakításában homogén, funkcióképességében költségkímélõ gépparkkal és eszközállománnyal kívánják ellátni, amelyhez igazodik az ajánlati felhívásban, illetve dokumentációban meghatározott a), b), c) pont szerinti bontású gépállománycsoport. Ezen gépállománycsoportokon belüli részajánlattételt nem, de közös, valamint alternatív ajánlat benyújtását lehetõvé tették.<br>
Az egyéb érdekeltek körébõl a közbeszerzési eljárásban ajánlatot benyújtó MB-Autó Magyarország Kft. és J.M. Lang Bt. az ajánlati felhívás gépállománycsoporton belüli részajánlattétel tiltására vonatkozó kitételét nem sérelmezték. A Renault Trucks Hungária Kft. észrevételeiben – amelyre alapítva nyújtotta be kérelmezõ jogorvoslati kérelmét – sérelmezte, hogy a kialakított gépállománycsoportok struktúrája nem homogén, véleménye szerint további alcsoportokra való bontásra lenne szükség az esélyegyenlõség biztosítása érdekében.<br>
A Döntõbizottság a becsatolt iratok tartalma és a tárgyaláson elhangzottak alapján megállapította, hogy a kérelem elkésett.<br>
A Döntõbizottságnak elõször azt kellett megvizsgálnia, hogy a kérelem jogvesztõ határidõn belül került-e elõterjesztésre.<br>
A kérelmezõnek az ajánlati felhívásban, illetve dokumentációban elõírt gépállománycsoporton belüli rész-ajánlattételt korlátozó feltétel kifogásolására nyitva álló határidõ számításakor a Döntõbizottság a következõt vette alapul:<br>
Az ajánlati felhívás közzétételére 1997. szeptember 17-én került sor, amelynek 5. b) pontja szerint a dokumentáció megvásárlásának végsõ határnapja az ettõl számított 25. nap, azaz 1997. október 12. Tehát legkésõbb eddig az idõpontig észlelhette bármely érdekelt, így a kérelmezõ is, hogy a gépállománycsoporton belül részajánlat nem tehetõ, vagyis ez az idõpont tekintendõ a tudomásszerzés legutolsó idõpontjának. Így nem fogadta el a Döntõbizottság a kérelmezõ által megjelölt 1997. október 20-i tudomásszerzési idõpontot, amikor is egyik tagszervezete (Renault Trucks Hungaria Kft.) értesítette arról, hogy az ajánlati felhívás és dokumentáció nem teszi lehetõvé a gépállománycsoporton belüli részaján-lattételt. Ugyanis a kérelmezõ, a Magyar Gépjármûimportõrök Egyesületének alapszabályában rögzített célja "a Magyarországon mûködõ gyári kizárólagos gépjármûimportõrök érdekeinek feltárása és képviselete az állami szervek és hatóságok elõtt". Mindebbõl következik, hogy az egyesület nem egyik vagy másik tagszervezetének a képviselõjeként, meghatalmazottjaként jár el, hanem saját nevében, olyan személyként, akinek jogos érdekét a Kbt.-be ütközõ tevékenység sérti.<br>
A Kbt. 79. § (5) bekezdése szerint a jogorvoslati eljárás megindítása az e törvény szabályait sértõ esemény tudomásra jutásától számított tizenöt napon belül kérhetõ, illetve kezdeményezhetõ. E határidõk elmulasztása jogvesztéssel jár. Kérelmezõ kérelmét a postai bélyegzés tanúsága szerint 1997. október 29-én nyújtotta be, 2 nappal késõbb mint az elméletileg számított legkésõbbi tudomásra jutásának napjától számított törvény által engedélyezett jogorvoslati határidõ, ezért kérelme elkésett.<br>
Erre tekintettel a Döntõbizottság a jogorvoslati kérelmet érdemben nem vizsgálta.<br>
A Döntõbizottság a rendelkezõ részben foglaltak szerint határozott figyelemmel a Kbt. 79. § (5) bekezdésére.<br>
A Döntõbizottság ideiglenes intézkedést nem alkalmazott, mert a rendelkezésre álló iratok alapján a Kbt. 82. §-ban foglalt törvényi elõfeltételek fennállását nem lehetett megállapítani.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. december 3.<br>
<br>
Dr. Monory Bulcs s. k.	Divinyi József s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozat nem jogerõs, azt a bíróság elõtt támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>