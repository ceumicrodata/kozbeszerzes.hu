<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0101)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D.231/4/1997.<br>
<br>
Tárgy: Jogorvoslati kérelem elutasítása.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a Kisterenyei és Bálint Restaurátor Bt.-nek (2119 Pécel, Hajnal u. 20. képviseli: dr. Nyuzó Péter ügyvéd, 1097 Budapest, Csont u. l., a továbbiakban: kérelmezõ) a Budapesti Szent István Bazilika északi dongaboltozata restaurálási munkái tárgyú közbeszerzési eljárása ellen indított jogorvoslati kérelmet a közbeszerzésekrõl szóló 1995. évi XL. törvény (a továbbiakban: Kbt.) 79. § (5) bekezdése alapján elkésettség miatt érdemi vizsgálat nélkül, hivatalból elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
A Budapesti Szent István Bazilika (Budapest V., Szent István tér 7. megbízásából eljáró Bau-Rat Beruházás Szervezõ és Lebonyolító Kft. (1036 Budapest, Pacsirtamezõ u. 27., továbbiakban: ajánlatkérõ) hirdetményt tett közzé a Közbeszerzési Értesítõ 1997. évi 39. számában, melyben nyilvánosságra hozta, hogy tárgyalásos eljárás keretében a tárgyi beszerzés nyertese a SilVert Rt. (1053 Budapest, Magyar u. 11.) lett. A hirdetményben az elbírálás idõpontját 1997. augusztus 18-ban jelölte meg az ajánlatkérõ.<br>
A kérelmezõ által megjelölt jogsértõ cselekmény, azaz a közbeszerzési eljárás Kbt. 70. § b) pontja szerinti besorolása – mint vélelmezett jogsértés a Döntõbizottság álláspontja szerint legkésõbb a hirdetmény 3. pontjában megjelölt elbírálási idõpontban, azaz 1997. augusztus 18-án történhetett meg. A Kbt. 79. § (5) bekezdése szerint: "Az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
Kérelmezõ jogorvoslati kérelmét 1997. október 31-én keltezte, mely 1997. november 6-án lett iktatva a Döntõbizottságnál.<br>
A Döntõbizottság megállapította, hogy a jogsértõ esemény bekövetkezésétõl a Kbt. 79. § (5) bekezdésében jogvesztõ határidõként megjelölt hatvan nap már 1997. október 17-én eltelt, ezért a jogorvoslati kérelmet érdemi vizsgálat nélkül elutasította. Megállapította továbbá, hogy jelen ügyben a jogvesztõ határidõk eltelte miatt hivatalból történõ eljárásának sincs helye. A Döntõbizottság a határozatát a Kbt. 79. § (1) bekezdésére figyelemmel a Kbt. 79. § (5) bekezdése alapján hozta meg.<br>
A jogorvoslati lehetõség a Kbt. 89. § (1) bekezdésén alapul.<br>
<br>
Budapest, 1997. november 11.<br>
<br>
Dr. Bíró László s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>