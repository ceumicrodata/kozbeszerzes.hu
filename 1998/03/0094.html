<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0094)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz: D.238/22/1997.<br>
<br>
Tárgy: Betonútépítõ Rt. és PVCS Építõ Kft. egyesített jogorvoslati kérelme Vecsés Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Betonútépítõ Nemzetközi Építõipari Rt. (képviseli: dr. Soós Tibor ügyvéd, 1094 Budapest, Tûzoltó u. 31.) és a Pest Megyei Víz- és Csatornamû Építõ Kft. (1107 Budapest, Balkán u. 4., képviseli: ifj. dr. Petrik Ferenc ügyvéd, 1012 Budapest, Mikó u. 14., a továbbiakban: kérelmezõk) egyesített kérelmére, melyet a Vecsés Nagyközség Önkormányzata (2220 Vecsés, Szent István tér 1.), Üllõ Nagyközség Önkormányzata (2225 Üllõ, Templom tér 3.), mindkettõt képviseli: dr. Hrabéczy Miklós ügyvéd (2200 Monor, Kossuth L. u. 82.) és Gyál Város Önkormányzata (2360 Gyál, Körösi u. 112–114.) – a továbbiakban: ajánlatkérõk – a Vecsés, Gyál, Üllõ települések szennyvízcsatorna hálózatának építésére, beruházás kivitelezésére kiírt nyílt elõminõsítéses közbeszerzési eljárása ellen nyújtott be, megállapítja, hogy az ajánlatkérõk megsértették a közbeszerzésekrõl szóló 1995. évi XL. törvény (a továbbiakban: Kbt.) 26. § (2) bekezdését, a 42. § (2) és (7) bekezdését.<br>
A Döntõbizottság felhívja Vecsés és Üllõ Nagyközség Önkormányzat és Gyál Város Önkormányzat ajánlatkérõket, hogy legkésõbb az ajánlatok eredményének kihirdetéséig a Földfém Gépgyártó Kft. által vezetett Földfém Konzorciumot, illetve az 1997. október 16. óta cégbejegyzés alatt álló Vecsési Közmûépítõ Kft.-t és a Swietelsky Kft.-t a közbeszerzési eljárásból zárja ki, és az így fennmaradó ajánlattevõk által benyújtott ajánlatok értékelése alapján hirdesse ki a közbeszerzési eljárás eredményét, illetve az elbírálásra vonatkozó egyéb döntését a Kbt. szabályainak megfelelõen.<br>
Egyebekben a kérelmet elkésettség címén elutasítja.<br>
A Döntõbizottság kötelezi külön-külön mindhárom ajánlatkérõt, hogy a határozat kézhezvételétõl számított 30 napon belül a Betonútépítõ Rt. részére 10 000 Ft, azaz tízezer forint igazgatási, szolgáltatási díjat fizessen meg. A PVCS Építõ Kft. az igazgatási szolgáltatási díjat maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
Vecsés és Üllõ Nagyközségek Önkormányzatai és Gyál Város Önkormányzata, mint ajánlatkérõk megbízásából a Creal-Team Kft. (1027 Budapest, Kapás u. 48–50.) a Közbeszerzési Értesítõ 1997. évi 28. számában 1997. július 23-án részvételi felhívást tett közzé nyílt elõminõsítési eljárásra Vecsés, Gyál, Üllõ települések szennyvízcsatorna hálózatának építése, beruházás-kivitelezési szerzõdése tárgyában az érintett települések bel- és külterületére vonatkozóan olyan indokkal, hogy ajánlatkérõ a Kbt. 26. § (3) bekezdése alapján kívánja azokat a belföldi székhelyû cégeket kiválasztani, akik a teljesítésre pénzügyi, gazdasági, mûszaki szempontból alkalmasak.<br>
A részvételi felhívás 3. c) pontjában meghatározták, hogy az ajánlattevõk a települések csatornahálózatának építésére külön-külön adhatnak (és kell hogy adjanak) ajánlatot.<br>
A részvételi felhívás – lehetséges – 5. pontját nem szerepeltették a Közbeszerzési Értesítõben, így nem követelték meg nyertes ajánlattevõktõl gazdasági társaság létrehozását.<br>
A részvételi jelentkezés határidejéül a felhívás megjelenését követõ 26. napon, azaz 1997. augusztus 18-án 10.00 órát jelölték meg. A részvételi felhívás 7. pontjában az ajánlati felhívás elküldésének határidejét 1997. szeptember 7-ben jelölték meg. A 9. pontban a résztvevõk pénzügyi, gazdasági és mûszaki alkalmasságának igazolására többek között kérték a mérlegadatokat az elõzõ három évrõl, a Kbt. 46. § (2) bekezdésében foglalt hatósági igazolások és nyilatkozatok "bemutatását", cégbejegyzés igazolását, a 15%-nál nagyobb arányban bevonni szándékozott alvállalkozók adatait a fentebb jelzettek szerint. <br>
A 13. pontban felsorolt egyéb információk között kikötötték többek között, hogy az elõminõsítési eljárás részletes anyaga 1997. július 30-ig vásárolható meg 30 000 Ft+áfa összegért, és hogy a jelentkezési dokumentációt településenként 3 példányban, zárt borítékban kell benyújtani.<br>
A Közbeszerzési Értesítõ 1997. évi 40. számában, 1997. október 15-én közzétett tájékoztatóban – összevontan, azaz nem településekre bontva – hirdették ki az elõminõsítési eljárás eredményét. A beérkezett tizenkilenc jelentkezõbõl hetet minõsítettek indokolás nélkül ajánlattételre alkalmasnak az ajánlatkérõk a következõ felsorolással: PVCS Építõ Kft., Magyar Aszfalt Kft., Betonútépítõ Rt., Betonút Rt., Arbau Kft., Swietelsky Kft. és a Földfém Konzorcium. Ez utóbbi címéül 2220 Vecsés, Dózsa Gy. u. 2. számot jelölték meg. A hét ajánlattételre alkalmasnak minõsített jelentkezõbõl Gyál Város Önkormányzata ötöt, Üllõ Önkormányzata hatot, míg Vecsés Önkormányzata hetet tartott alkalmasnak ajánlattételre.<br>
A tájékoztató hatodik pontjában sorolták fel a tizenkét alkalmatlannak minõsített jelentkezõt szintén a minõsítésük indokolása nélkül.<br>
A Creal-Team Kft. értesítése alapján vásárolták meg a dokumentációt az elõminõsítési eljáráson ajánlattételre alkalmasnak minõsített cégek. Az ebben szereplõ "Utasítások az ajánlattevõk részére" (a továbbiakban: "utasítás") címû kilenclapos kiadványban az ajánlatok benyújtásának határidejét 1997. október 30-án 10.00 órában jelölték meg. Ajánlattételi határidõre hat ajánlattevõtõl összesen 10 ajánlat érkezett be.<br>
Az ajánlatok 1997. október 30-i bontásakor derült ki, hogy az elõminõsítési eljárás eredményeként alkalmasnak minõsített hét jelentkezõ közül hat tett ajánlatot, amelybõl öt ajánlattevõt ugyanolyan névvel és címadatokkal jegyzõkönyvezett az ajánlatkérõk képviselõje, mint ahogy azok az elõminõsítésben szerepeltek, míg a Földfém Konzorcium (2220 Vecsés, Dózsa Gy. u. 2.) helyett a Vecsési Közmûépítõ Kft.-t (Vecsés, Dózsa Gy. u. 86.) nevezte meg.<br>
Az ajánlatok bontása kapcsán nyújtott be jogorvoslati kérelmet 1997. november 14-én a Betonútépítõ Rt., míg az 1997. november 18-i kérelmét 1997. november 19-én kiegészítve a jogsértés tudomásra jutásának november 7-i idõpontjával a PVCS Építõipari Kft.<br>
A Betonútépítõ Rt. sérelmezte kérelmében, hogy az alkalmasnak minõsített jelentkezõként részére megküldött "Utasítás" 3. pontja szerint csak cégbejegyzéssel rendelkezõk lehetnek ajánlattevõk, ezzel szemben az 1997. október 30-i bontáson készült jegyzõkönyv szerint a Vecsési Közmûépítõ Kft. is ajánlatot tett, annak ellenére, hogy az elõminõsítésrõl szóló eredménykihirdetés-ben nem lett e pályázó megnevezve. Ennek kapcsán sérelmezi, hogy ajánlatkérõ nem minõsítette érvénytelennek a Vecsési Közmûépítõ Kft. ajánlatát és ezzel megsértette a Kbt. 52. és 53. §-át.<br>
Fentiek alapján kérte ideiglenes intézkedéssel az eljárás felfüggesztését, valamint azt, hogy a Döntõbizottság hívja fel ajánlatkérõt a törvényes eljárásra és ajánlatkérõ döntésének megtételét kösse feltételhez. Kérte továbbá az eljárási költségei megtérítését és egyben tárgyalás tartását is.<br>
A PVCS Építõ Kft. sérelmezte, hogy az elõminõsítési eljárásban cégbírósági bejegyzéssel nem rendelkezõ "gazdasági társaság" (Konzorcium), mint alkalmi társulás lett kihirdetve egyik alkalmasnak minõsített jelentkezõként. Kifogásolta továbbá, hogy az 1997. október 30-i bontási eljárás során a beérkezett 6 ajánlat között a Konzorcium helyett a Vecsési Közmûépítõ Kft.-t is mint ajánlattevõt hirdették ki.<br>
A Konzorcium eredményes jelentkezõnek minõsítése azért sem lehetséges kérelmezõ szerint, mert a Kbt. 36. § (2) bekezdése alapján több ajánlattevõ csak akkor tehet közös ajánlatot, ha erre az ajánlati felhívásban felhívták a figyelmet. Álláspontja szerint ajánlatkérõ a Pályázati felhívásban nem biztosított lehetõséget közös ajánlattételre, sõt a Konzorcium részvételét ki is zárta, ezért annak részvétele és alkalmassá minõsítése az elõminõsítéskor törvény- és utasításellenes volt.<br>
Kérelmezõ az 1997. szeptember 18-án kelt kérelmét 1997. november 19-én a jogsértés tudomásra jutásának idõpontja megjelölésével kiegészítve kérte a fenti sérelmek alapján, hogy a Döntõbizottság semmisítse meg a Kbt. 88. § (1) c) pontja alapján az elõminõsítés során alkalmasnak minõsített jelentkezõként a Földfém Konzorcium megjelölését és egyben a Vecsési Közmûépítõ Kft. vonatkozásában semmisítse meg az ajánlatkérõ 1997. október 30-i döntését is, mert ez a társaság nem vett részt az elõminõsítési eljárásban.<br>
Kérte továbbá ideiglenes intézkedésként a közbeszerzési eljárás felfüggesztését a verseny tisztaságának biztosítása érdekében és indítványozta felhívni ajánlatkérõt a Kbt. 88. § (1) b) pontja alapján a törvényes eljárásra.<br>
Ajánlatkérõ (Vecsés Önkormányzata) észrevételében közölte, hogy a lefolytatott közbeszerzési eljárás jogszerû volt, ezért álláspontja szerint a jogorvoslati kérelem alaptalan. Ezen észrevételét a másik két önkormányzat részérõl egyetértõleg is aláírták, de olyan kitétellel, hogy Gyál város polgármestere nem tudott és nem kívánt nyilatkozni a Konzorcium vonatkozásában. Kérték az ideiglenes intézkedést tartalmazó – felfüggesztést elrendelõ – határozat visszavonását.<br>
Üllõ és Vecsés nagyközségek képviseletében az 1997. november 27-i meghatalmazás alapján eljáró dr. Hrabéczy Miklós ügyvéd (2200 Monor, Kossuth L. u. 82.) a meghatalmazás napján kelt észrevételében kifejtette, hogy mindkét kérelmezõ elmulasztotta a részére nyitva álló szubjektív jogorvoslati határidõt olyan megjegyzéssel, hogy a "Betonútépítõ által benyújtott kérelem érkezése még határidõn belülinek lenne tekinthetõ", ezért elsõdlegesen kérte jogorvoslati kérelem érdemi vizsgálat nélküli elutasítását.<br>
Állítása szerint a konzorcium 4 bejegyzett jogi személy tagja egyenként is eleget tett a feltételeknek, ezért mint az általuk alapított, cégbejegyzés alatt álló kft. is megfelel a feltételeknek.<br>
Vitatja továbbá a PVCS Építõ Kft. közös ajánlattételi lehetõségre vonatkozó okfejtését is a Kbt. 36. § (2) bekezdése kapcsán.<br>
Iratellenesnek is tartja a felvetést, tekintettel az ajánlattevõk részére kiadott "utasítás" 21. pontjára.<br>
Iratellenesnek tartja a PVCS Építõ Kft. jogorvoslati kérelmében leírt azon állítását is, miszerint az ajánlatot a Vecsési Közmûépítõ Kft. tette, mert szerinte a konzorciumot alkotó cégek tettek ajánlatot.<br>
Fentiek alapján kérte a jogorvoslati kérelmek elutasítását és felmerült költségei megtérítését, mivel jogsértés nem történt a lefolytatott közbeszerzési eljárásban.<br>
A Döntõbizottság az egyesített kérelemre határozatot hozott ideiglenes intézkedés keretében az eljárás felfüggesztésérõl és a felek indítványa alapján tárgyalást tartott.<br>
Az érintettek közül a Swietelsky Kft. egyetértett a jogorvoslati kérelemmel. Azzal pontosította, hogy a pályázatot benyújtó Vecsési Közmûépítõ Kft. nem nyújthatott be érvényes pályázatot, mivel cégbejegyzési kérelmét 1997. október 1-jén adta csak be.<br>
A Földfém Konzorciumnak küldött értesítés kapcsán a Vecsési Közmûépítõ Kft. (2220 Vecsés, Dózsa Gy. u. 86., képviseli: dr. Gregorits János ügyvéd, 1052 Budapest, Régiposta u. 5.) észrevételezte, hogy a kérelmek elkéstek, mivel álláspontja szerint kérelmezõk a Creal-Team Kft. 1997. október 22-i levelébõl tudomást szerezhettek a létezésükrõl, mint ajánlattevõkrõl.<br>
Kérte az eljárást felfüggesztõ határozat visszavonását és a jogorvoslati kérelem elutasítását.<br>
Álláspontja szerint a konzorciumot alkotó jogi személyek megfeleltek külön-külön a kiírásban foglaltaknak és a konzorciumi megállapodásban vállalt kötelezettség egyezik a Kbt. 36. § (2) bekezdésében írt kívánalmakkal, így a törvény szellemével is. Véleménye szerint a közbeszerzési eljárás törvényes volt. Észrevételét 3 nappal késõbb kiegészítette azzal, hogy kérelmezõk elkéstek és csak azért indították el az eljárást, mert pályázatuk értékelése alulmaradt az övékénél. Ez utóbbi kiegészítést a tárgyaláson visszavonta.<br>
A Betonút Rt. írásos észrevételében kifejtette, hogy a jogorvoslati kérelmekben foglaltakkal egyetért. Kijelentette, hogy "a települések pályázatait az egyes önkormányzatok – bár ugyanazon megbízott közremûködésével – külön bírálták el, egyik önkormányzat sem vett részt a másik településre beadott pályázatok elbírálásában."<br>
Fentiek alapján indítványozta a Kbt. 88. § (1) bekezdés b) pontjának alkalmazásával ajánlatkérõ felhívását a törvényes eljárásra és a Vecsési Közmûépítõ Kft. kizárását az eljárásból.<br>
A Magyar Aszfalt Kft. észrevételében jelezte, hogy a tárgyi eljárásban érdektelen, mivel csak az elõminõsítési eljáráson vett részt.<br>
A Döntõbizottság a rendelkezésre álló iratok és a tárgyaláson elhangzott nyilatkozatok alapján a jogorvoslati kérelemmel támadott közbeszerzési eljárás egészérõl a következõket állapította meg:<br>
A Betonútépítõ Nemzetközi Építõipari Rt. törvényes határidõn belül benyújtott kérelme megalapozott.<br>
A Döntõbizottságnak a kérelem vizsgálatakor alapvetõen azt kellett tisztáznia, hogy az elõminõsítési eljárásban a Földfém Konzorcium néven részvételi jelentkezést benyújtó négy Kft. lehetett-e közösen alanya az eljárásnak, és hogy az ilyen néven ajánlattételre alkalmasnak minõsített társulás más néven, korlátolt felelõsségû társaságként tehet-e érvényes ajánlatot a nyílt közbeszerzési eljárásban?<br>
A Kbt. 36. § (2) bekezdése szerint több ajánlattevõ közösen is tehet ajánlatot. Az ajánlatkérõ az ajánlat megtételét nem kötheti gazdasági társaság létrehozásához, a közös ajánlatot tevõ nyertesektõl azonban ezt megkövetelheti, ha az a szerzõdés teljesítése érdekében indokolt. Erre az ajánlati felhívásban fel kell hívni az ajánlattevõk figyelmét.<br>
Ebbõl a szabályból kiindulva a Döntõbizottság álláspontja szerint az elõminõsítési eljárásban is megengedett, hogy többen közösen jelentkezhessenek a részvételi felhívásra.<br>
Ez abból is levezethetõ, hogy az elõminõsítési eljárásra vonatkozó Kbt. 42. § (1) bekezdése szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A hivatkozott 36. § (2) bekezdése alapján közösen ajánlatot tevõknek külön-külön rendelkezniük kell úgy az elõminõsítési, mint a nyílt közbeszerzési eljárásban a pénzügyi, gazdasági és mûszaki alkalmasságuk igazolására vonatkozó adatokkal, hatósági igazolásokkal és nyilatkozatokkal tekintettel a Kbt. 42. § (2) és 46. § (2) bekezdéseire.<br>
Jelen ügyben a magát Földfém Konzorciumnak nevezõ társulás négy önálló Kft. tagja közös részvételi jelentkezést nyújtott be. Az ajánlatkérõk közül Vecsés és Üllõ Község Önkormányzatai a konzorcium jelentkezését elfogadták, õt ajánlattételre felhívták. A társult Kft.-ék – mint közös ajánlattevõk – az eljárásban ezek után közösen tehettek volna ajánlatot, de nem ezt tették, hanem a Vecsési Közmûépítõ Kft. néven általuk alapított kft. ajánlatát nyújtották be.<br>
A Döntõbizottság álláspontja szerint, az 1997. október 1-jén alakuló és a közbeszerzési eljárás során cégbírósági bejegyzés alatt lévõ, még be nem jegyzett, jogelõd nélküli Vecsési Közmûépítõ Kft. az elõminõsítési eljárásban való részvételi jelentkezés nélkül nem tehet jogszerûen ajánlatot mint ajánlattevõ. Azt, hogy nem lehet jogutódja a Földfém Konzorciumot alakító társaságoknak a Vecsési Közmûépítõ Kft., alátámasztja a gazdasági társaságokról szóló 1988. évi VI. törvény 4. § (5) bekezdése, amely kimondja, hogy ha a gazdasági társaság az alapító (alapítók) tevékenységét folytatja, a környezetvédelmi jogok és kötelezettségek tekintetében jogutódnak kell tekintetni. Ez azt jelenti, hogy egyéb kötelezettségek és jogosultságok tekintetében az alapított Kft. nem jogutódja az alapítóknak.<br>
Ezen túlmenõen a be nem jegyzett társaság ajánlattevõként való részvétele az elõminõsítési eljárás feltételeivel is ellentétes, mivel a Kft. nem rendelkezik a részvételi felhívásban és a dokumentációban kötelezõen elõírt cégbejegyzéssel. Maga a Vecsési Közmûépítõ Kft. is elismeri a cégbejegyzés jelentõségét az általa becsatolt "Társasági szerzõdés" VIII/16. pontjának elsõ bekezdésében, mely szerint "A társaság tagjai tudomásul veszik, hogy a társaság létrejöttéhez cégbírósági bejegyzés szükséges".<br>
A Kbt. 52. § (1) bekezdés b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni, az 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság álláspontja szerint a Vecsési Közmûépítõ Kft. az elõbbiekben kifejtettek alapján nem jogosult ajánlatot benyújtani, ezért az ajánlatkérõ akkor jár el a Kbt. szabályai szerint, ha a kft.-t – az érvénytelen ajánlatra tekintettel – kizárja az eljárásból.<br>
A Pest Megyei Víz- és Csatornamû Építõ Kft. jogorvoslati kérelme elkésett, ezért azt a Döntõbizottság a Kbt. 79. § (5) bekezdése alapján elutasítja. A hivatkozott törvényhely ugyanis kimondja, hogy az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ.<br>
A jogorvoslati eljárás során az 1997. november 25-én Vecsés nagyközség polgármestere által becsatolt iratokból a Döntõbizottság kétséget kizáróan megállapította, hogy a PVCS Építõ Kft. képviselõje 1997. október 30-án jelen volt a pályázatok bontásakor, ezért a jogsérelem ekkor tudomására jutott, így az 1997. november 18-án kelt és november 19-én kiegészített jogorvoslati kérelem a 15 napos határidõn túl került beadásra.<br>
A Döntõbizottság a továbbiakban a teljes közbeszerzési eljárást vizsgálta a becsatolt iratok és a tárgyaláson elhangzottak alapján és a következõket állapította meg:<br>
A Kbt. 79. § (1) bekezdése kimondja, hogy a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. A hivatkozott törvény 66. § (2) bekezdése alapján – különös tekintettel a Magyar Köztársaság Legfelsõbb Bírósága Kf.III.27827/1997/4. számú ítéletének indokolásában kifejtettekre –, a Döntõbizottság a tárgyi közbeszerzési eljárást megvizsgálta tekintet nélkül arra, hogy ki, milyen okból nyújtott be jogorvoslati kérelmet.<br>
Az elõminõsítési eljárásra vonatkozó iratok alapos vizsgálata alapján a Döntõbizottság megállapította, hogy ajánlatkérõk törvénysértõen minõsítették ajánlattételre alkalmasnak a Földfém Gépgyártó Kft. által vezetett Földfém Konzorciumot és a Swietelsky Kft.-t.<br>
A Kbt. 26. § (2) bekezdése kimondja, hogy a nyílt és meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
Ajánlatkérõ a részvételi felhívás 9. pontjában a résztvevõk pénzügyi, gazdasági alkalmassága igazolására kérte többek között a mérlegadatokat az elõzõ három évrõl, pénzintézeti adatokat a fizetõképességrõl, a Kbt. 46. § (2) bekezdésében foglalt hatósági igazolásokat és nyilatkozatokat, valamint a cégbejegyzés igazolását.<br>
A Földfém Konzorcium a becsatolt konzorciumi megállapodás szerint a Földfém Kft., az M+A Kft., a K+B Kft. és a Simplex-Épker Kft. részvételével jött létre. A Konzorcium létrejöttének célja a megállapodás szerint, hogy:<br>
"Szerzõdõ felek Vecsés Nagyközség Önkormányzata elõzetesen kiadott ajánlatkérõ pályázatára, amely Vecsés, Üllõ és Gyál települések szennyvízcsatorna-hálózatának építésére, beruházáskivitelezésére vonatkozik, és amelyet az önkormányzat megbízásából a Creal-Team Kft. a Közbeszerzési Értesítõ 28. számában tett közzé, közösen vállalkoznak a beruházás pályázati kiírás szerinti megvalósítására". Tehát õk közös ajánlattevõk.<br>
Ennek értelmében a konzorcium tagjait megtestesítõ cégek az alábbiak szerint (külön-külön) önálló dokumentációban nyújtották be részvételi jelentkezésüket. Ezekbõl megállapítható, hogy:<br>
– A Földfém Kft. (Vecsés, Dózsa Gy. u. 86.) nem csatolta be a jelentkezési határidõig a hatósági igazolások közül a Nemzeti Kulturális Alapra vonatkozót, az Útalapra vonatkozóan pedig nem az õ címére kiállított igazolást mellékelt.<br>
– Az M+A Kft. (Vecsés, Temetõ u. 14.) teljeskörûen becsatolta a hatósági igazolásokat.<br>
– A K+B Kft. (1185 Budapest, Üllõi u. 616.) csak az APEH és az illetékes egészségbiztosítási pénztár igazolást csatolta, így a többi igazolása hiányzott.<br>
– A Simplex Kft. a kötelezõ hatósági igazolásokból csak 2 db-ot (APEH; tb) csatolt be, így a dokumentációból több igazolás is hiányzott.<br>
A Döntõbizottság a becsatolt iratok alapján azt is megállapította kétséget kizáróan, hogy a Swietelsky Építõipari és Kereskedelmi Kft. részvételi jelentkezési dokumentációjából is hiányzik a helyi adóhatóság kötelezõen becsatolandó igazolása.<br>
Figyelemmel a Kbt. 42. § (2) bekezdésére, mely szerint az elõminõsítési eljárásban nem vehet részt, aki a 46. § hatálya alá tartozik, valamint a Kbt. 46. § (2) bekezdésére, mely kimondja, hogy az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá, a Döntõbizottság álláspontja szerint kétséget kizáróan bizonyítást nyert, hogy az elõminõsítési eljárásban már nem vehetett volna részt, így ajánlattételre sem lehetett volna alkalmasnak minõsíteni a Földfém Konzorciumot, mivel a négy tagjából három nem felelt meg a részvételi felhívás 9. a) pontjában írt feltételeknek, és ugyanúgy nem felelt meg, tehát nem volt ajánlattételre alkalmas a Swietelsky Kft. sem, ezért ajánlatkérõk megsértették a Kbt. 26. § (2) és a 42. § (2) bekezdésében foglaltakat, amikor õket alkalmasnak minõsítették.<br>
Az elõbbiekbõl következõen az ajánlatkérõknek a Swietelsky Építõipari és Kereskedelmi Kft.-t az eljárás további szakaszából a Kbt. 53. § (1) bekezdés a) pontjára tekintettel ki kell zárnia. A Földfém Konzorcium tagjai az elõbbi okból sem vehettek volna részt az eljárás jelenlegi szakaszában.<br>
A Kbt. 42. § (7) bekezdését azzal szegték meg ajánlatkérõk, hogy az elõminõsítési eljárás eredményét közzétevõ hirdetményében nem jelölték meg a kötelezõen elõírt minõsítési indokokat, melyeket mind az alkalmasnak, mind az alkalmatlannak minõsített jelentkezõknél megkövetel a Kbt., továbbá azzal is, hogy a hirdetmény Üllõ és Gyál önkormányzatainak az elõminõsítésben hozott döntését nem tartalmazta.<br>
Az indokolásban kifejtettek alapján a Döntõbizottság – a Kbt. 76. § (1) bekezdésének c) pontjában biztosított jogkörében eljárva, figyelemmel az Áe. 66. § (2) bekezdésére – megállapította, hogy az ajánlatkérõ megsértette a Kbt. 26. § (2), a 42. § (2) és (7) bekezdéseit, ezért a Kbt. 88. § (1) bekezdésének b), d) és g) pontjai szerinti jogkövetkezményeket alkalmazta.<br>
A Döntõbizottság az indokolásban kifejtettek szerint azt is megállapította, hogy a PVCS Építõ Kft. jogorvoslati kérelme elkésett, ezért azt elutasította, így a 30 000 Ft igazgatási szolgáltatási díj megtérítésére ajánlatkérõket csak a Betonútépítõ Rt. vonatkozásában kötelezte.<br>
A Döntõbizottság az ügyben ideiglenes intézkedést alkalmazott, mert az annak meghozatalakor rendelkezésre álló iratokból arra a következtetésre jutott, hogy a Kbt.-ben foglalt szabályok megszegésének veszélye fennállt.<br>
Egyéb költségek megfizetését kérelmezõk részére a Döntõbizottság – a költségek megjelölésének hiányában és az elkésettség miatt – nem rendelte el. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. december 16.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozat nem jogerõs, azt a bíróság elõtt támadták.<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>