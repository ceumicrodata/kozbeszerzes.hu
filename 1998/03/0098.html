<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0098)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D. 214/13/1997.<br>
<br>
Tárgy: Városi Vízügyi Beruházási Kft. (Szeged) jogorvoslati kérelme a Tószeg Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Városi Vízügyi Beruházási Kft., Szeged, Széchenyi tér 5. I/3. képviseli: Novák Gyula ügyvezetõ igazgató (továbbiakban: kérelmezõ) jogorvoslati kérelmét, amelyet a Tószeg Község Önkormányzata, 5091 Tószeg, Rákóczi út 37., képviseli: dr. Czifra Károly ügyvéd, 5000 Szolnok, Dózsa Gy. u. 2. I/2. (továbbiakban: ajánlatkérõ) "vállalkozási szerzõdés Tószeg, Tiszavárkony, Vezseny, Tiszajenõ települések szennyvízcsatorna-hálózata átemelõi és külterületi nyomóvezetékei megvalósításának mûszaki lebonyolítására és mûszaki ellenõrzésére" tárgyú közbeszerzési eljárása ellen nyújtott be, mint alaptalant elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
Az ajánlatkérõ a Közbeszerzési Értesítõ 1997. augusztus 21. napján megjelent 32. számának 4869. és következõ oldalán tette közzé felhívását nyílt eljárás megindítására a rendelkezõ részben foglalt tárgyú közbeszerzési eljárásban. Az önkormányzat által közzétett ajánlati felhívásra több vállalkozó cég jelentkezett, közöttük a kérelmezõ is. Az említett ajánlati felhívás 6. a) pontja tartalmazza, az "ajánlattételi határidõ, az ajánlattételi felhívás közzétételét követõ 41. napján 10. órája", azaz 1997. október 1. napjának 10. órája.<br>
Ajánlatkérõ az ajánlati felhívásban megjelölt napon megkezdte a beérkezett ajánlatok bontását. Errõl a jogszabálynak megfelelõen jegyzõkönyvet vett fel. 1997. október 1. napján 10.03-kor érkezett meg a kérelmezõ képviselõje az ajánlatok felbontásának helyszínére, ezt a jegyzõkönyv a 2. oldal második sorában tartalmazza. Tekintettel a késésre, az ajánlatkérõ a kérelmezõ ajánlatát nem fogadta be. A kérelmezõ 1997. október 13-án kelt és a Döntõbizottsághoz október 16-án érkezett beadványában jogorvoslati kérelmet terjesztett elõ, amelyben sérelmezi azt, hogy a 3 perces késés miatt nem fogadta be ajánlatkérõ az õ ajánlatát. Kifogás tárgyává teszi azt is, hogy nem egyértelmû és nem meggyõzõ számára az, hogy valóban késve jelentkezett az õ képviselõje az ajánlatkérõ által megjelölt helyszínen.<br>
A Döntõbizottság felhívására 1997. október 27-én érkezett beadványában részben kiegészítette jogorvoslati kérelmét továbbra is fenntartva azt, hogy álláspontja szerint nem hitelt érdemlõen állapította meg ajánlatkérõ azt a tényt, hogy õ 3 perces késéssel jelentkezett ajánlatával és emiatt tulajdonképpen õ nem vehet részt ebben a közbeszerzési eljárásban. Nem kérte tárgyalás tartását.<br>
Az ajánlatkérõ tárgyalás tartására irányuló kérelmet terjesztett elõ. A Döntõbizottság felhívására a közbeszerzési eljárásban ajánlattevõként részt vevõ MAKETT Tervezõ, Beruházó és Szolgáltató Kft., 2700 Cegléd, Kossuth tér 4., az 1997. október 28-án érkezett beadványában közölte, hogy jelen volt az ajánlatok bontásakor és az ajánlatbontási eljárás pontosan 10.00 órakor kezdõdött meg, a kérelmezõ képviselõje késõbb érkezett az ajánlatbontás helyszínére. Ugyanilyen tartalmú nyilatkozatot tett a "KZ" Horizontál Beruházásszervezõ és Kivitelezõ Kft., 6000 Kecskemét, Juhász u. 2., az 1997. október 30-án érkezett beadványában.<br>
Az Ingatlan Rt., 5000 Szolnok, Mészáros L. u. 18. a Döntõbizottsághoz október 27-én érkezett beadványában szintén azt nyilatkozta, hogy az ajánlatok bontása pontosan 10.00 órakor kezdõdött meg, és a kérelmezõ képviselõje ezt követõen 10.03-kor jelent meg és akkor kívánta leadni ajánlatát, amelyet az ajánlatkérõ megtagadott.<br>
A SADE-Magyarország Mélyépítõ Kft., 6728 Szeged, Budapesti út 8. és az Országos Vízügyi Beruházási Mérnöki Konzulens és Tervezõ Kft., Budapest V., Alkotmány u. 27. egyéb érdekeltek a kérelmezõ által sérelmezett témakörben érdemi észrevételt nem tettek.<br>
A Döntõbizottság az ajánlatkérõ kérelmének megfelelõen 1997. november 11-én 13.30-ra tárgyalást tûzött ki. Ezen megjelent az ajánlatkérõ, a kérelmezõ nem jelent meg a tárgyaláson.<br>
A Döntõbizottság megállapította, hogy a tárgyalásra történõ értesítés szabályszerû, az errõl szóló és ezt tanúsító tértivevény szerint a kérelmezõ a tárgyalás idõpontjára szóló értesítést 1997. november 5-én átvette. Az ajánlatkérõ a tárgyaláson az írásban benyújtott nyilatkozatát, amelynek értelmében kéri a kérelmezõ jogorvoslati kérelmének megalapozatlanság okából történõ elutasítását, fenntartotta. Hangsúlyozta, hogy a jogszabályoknak megfelelõen járt el, az ajánlatok bontásáról jegyzõkönyvet vett fel, a jegyzõkönyv 2. oldalának második sora egyértelmûen és vitathatatlanul rögzíti azt, hogy 10.03-kor jelent meg a kérelmezõ képviselõje az ajánlatbontás helyszínén, erre tekintettel a Kbt.-ben foglalt szabályok értelmében az ajánlatkérõ ezt az ajánlatot nem fogadta be.<br>
A Döntõbizottság a rendelkezésre álló iratok tartalma, továbbá a tárgyaláson jelen lévõ ajánlatkérõ nyilatkozata alapján kétséget kizáró módon tudta megállapítani azt, hogy a kérelmezõ valóban 1997. október 1-jén az ajánlati felhívásban meghatározott idõponton túl, azt mintegy 3 perccel lekésve jelent meg az ajánlatkérõnél az ajánlatok felbontásának helyszínén. Erre tekintettel az ajánlatkérõ az õ képviselõje által benyújtani kívánt ajánlatot nem fogadta be. A Kbt. 51. § (1) bekezdése tartalmazza "az ajánlatokat tartalmazó zárt iratokat az ajánlattételi határidõ lejárta idõpontjában kell felbontatni. A Kbt. 52. § (2) bekezdés a) pontja szerint érvénytelen az ajánlat, ha azt az ajánlati felhívásban meghatározott ajánlati határidõ lejárta után nyújtották be." Miután a Döntõbizottság egyértelmûen meg tudott gyõzõdni a már részletezett dokumentumok tartalma alapján arról, hogy a jogorvoslati kérelmet benyújtó nem az ajánlattételi határidõt megelõzõen adta le ajánlatát, hanem akkor kívánta leadni ajánlatát; amikor az ajánlatok felbontása már megkezdõdött, tehát a határidõt követõ idõpontban, ezért az ajánlatkérõ a Kbt. 51. és 52. §-ai alapján helyesen járt el. Mindezekre tekintettel a Döntõbizottság a jogorvoslati kérelmet a Kbt. 88. § (1) bekezdés a) pontja alapján elutasította.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. november 13.<br>
<br>
Kalmárné Diósy Ildikó s. k.	Dr. Monory Bulcs s. k.<br>
közbeszerzési biztos		közbeszerzési biztos<br>
<br>
Hámori András s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>