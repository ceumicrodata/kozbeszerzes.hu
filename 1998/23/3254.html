<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3254)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 175-5819<br>
Fax: 155-5082<br>
Ikt. sz.: D.67/20/1998<br>
<br>
Tárgy: a Contor Bau Kft. jogorvoslati kérelme Vecsés és Üllõ Nagyközségek Önkormányzatának szennyvízvezeték kiépítésére közzétett közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a CONTUR BAU Kft. (1148 Budapest, Fogarasi út 10–14., képviselõ: dr. Petrik Ferenc ügyvéd 1012 Budapest Mikó u. 14., a továbbiakban: kérelmezõ) kérelmének – melyet a Vecsés Nagyközség Önkormányzata, mint gesztor önkormányzat által közzétett "Vecsés és Üllõ települések szennyvízcsatorna-hálózat kiépítése tárgyú közbeszerzési eljárása ellen nyújtott be – részben helyt ad, egyebekben a jogorvoslati kérelmet elutasítja.<br>
A Döntõbizottság megállapítja, hogy Vecsés Nagyközség Önkormányzata (2220 Vecsés, Szent István tér 1.) és Üllõ Nagyközség Önkormányzata (2225 Üllõ, Templom tér 3.) mindkettõt képviseli dr. Hrabéczy Miklós (2200 Monor, Kossuth L. u. 82.) – mint ajánlatkérõ – az elõminõsítési eljárásban meghozott döntésével megsértette a közbeszerzésekrõl szóló 1995. évi XL. törvény (a továbbiakban: Kbt.) 42. § (1) bekezdését.<br>
A Döntõbizottság felhívja Vecsés Nagyközség Önkormányzatát és Üllõ Nagyközség Önkormányzatát – mint jogsértést megvalósító ajánlatkérõt – a tárgy közbeszerzési eljárásban a Kbt. szabályainak megfelelõ eljárásra.<br>
Ennek értelmében a Döntõbizottság felhívja Vecsés Nagyközség Önkormányzat ajánlatkérõt, hogy<br>
a) Penta Kft.,<br>
b) Vecsési Közmûépítõ Kft.<br>
c) AGROÉPSZER Rt.,<br>
míg Üllõ Nagyközség Önkormányzat ajánlatkérõt, hogy a Penta Kft. részvételi jelentkezést benyújtókat a tárgyi közbeszerzési eljárásból zárja ki.<br>
Kötelezi a Döntõbizottság ajánlatkérõket, hogy a kérelmezõ részére egyetemlegesen – fizessenek meg 30 000 Ft igazgatási szolgáltatási díjat a határozat kézhezvételét követõ 15 nap alatt.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõként megjelölt Vecsés Nagyközség Önkormányzat ténylegesen két ajánlatkérõt – Vecsés és Üllõ Önkormányzatait – képviselve tette közzé részvételi felhívását – a Közbeszerzési Értesítõ 1998. január 28-án megjelent, 4. számának 515–516. oldalain – szennyvízcsatorna kivitelezésére, azaz építési beruházásra. A két település szennyvízcsatorna-hálózata két mûszakilag elkülönült létesítmény, ezért a két községre külön-külön kell majd részajánlatot tenni. A részvételi jelentkezéseket is külön-külön, a két községre kellett benyújtani, tehát a részekre jelentkezés kötelezõ (de nem feltétel a mindkét részre való jelentkezés).<br>
A közös jelentkezõktõl külön-külön kéri ajánlatkérõ a pénzügyi, gazdasági, mûszaki alkalmasság igazolását a felhívás 9. a) és b) pontjai szerinti formában:<br>
A résztvevõk pénzügyi, gazdasági és mûszaki alkalmassága igazolására kért adatok és tények:<br>
a) Pénzügyi és gazdasági alkalmasság igazolása:<br>
– mérlegadatok az elõzõ három évrõl, pénzintézeti nyilatkozat a fizetõképességrõl,<br>
– a Kbt. 46. § (2) bekezdésében foglalt hatósági igazolások és nyilatkozatok,<br>
– cégbejegyzések kivonata.<br>
b) Mûszaki alkalmasság igazolása:<br>
– az elõzõ 3 év legnagyobb beruházásainak ismertetése és a hasonló jellegûek bemutatása,<br>
– a mûszaki, technikai felszereltség ismertetése, kiemelve a beruházásnál alkalmazni kívánt eszközöket,<br>
– a végrehajtásért felelõs mûszaki személyzet megnevezése, képzettség, gyakorlat,<br>
– a 15%-nál nagyobb arányban bevonni szándékozott alvállalkozók adatai a fentiek szerint.<br>
Az elõminõsítésre történõ jelentkezéshez ajánlatkérõ jelentkezési lapot bocsátott rendelkezésre. Ez az irat 2 lapból áll, benne a jelentkezõ adatait, a becsatolt okmányok tételes felsorolását kell megnevezni. A Kbt. 46. § szerinti hatósági igazolások érvényességét ajánlatkérõ úgy szabályozza, hogy az igazolás tanúsítsa a jelentkezés idõpontját követõ 60 napig: nincs egy évnél régebben lejárt tartozás.<br>
A jelentkezés határidejéig 20 cég adta be részvételi jelentkezését, közülük többen mindkét községre, néhányan csak egy-egy községre vonatkozóan az alábbi megoszlásban:<br>
Sorszám	Jelentkezõ	Vecsésre	Üllõre	Döntés <br>
		(alkalmas)<br>
	1.	Magyar Aszfalt	igen	igen	2 igen<br>
	2.	Alterra Kft.	igen	igen	2 igen<br>
	3.	PVCS Kft.	igen	igen	igen/nem<br>
	4.	Mélyépítõ <br>
		Budapest Kft.	igen	igen	2 igen<br>
	5.	Penta Kft.	igen	igen	2 igen<br>
	6.	Vecsési<br>
		 Közmûépítõ Kft.	igen	igen	igen/nem<br>
	7.	Betonútépítõ Rt.	igen	igen	2 igen<br>
	8.	Hoffmann Rt.	igen	igen	2 igen<br>
	9.	Betonút Rt.	nem	igen	igen<br>
	10.	M+A Kft.	nem	igen	igen<br>
	11.	Hídépítõ Rt.	igen	nem	igen<br>
	12.	Agroépszer Rt.	igen	igen	igen/nem<br>
	13.	KÖZ-VIZ Kft.	igen	igen	nem/igen<br>
	14.	KÉV-METRÓ Kft.	igen	igen	2 igen<br>
	15.	Vegyépszer Rt.	igen	igen	2 nem<br>
	16.	Olajterv Rt.	igen	igen	nem/igen<br>
	17.	Contur Bau Kft.	igen	igen	2 nem<br>
	18.	Force Kft.	igen	igen	2 nem<br>
	19.	Aknabau Kft.	igen	igen	2 nem<br>
	20.	Délpesti T és T Kft.	nem	igen	nem<br>
Ajánlatkérõ szakértõi véleményt készíttetett az eljárásba bevont lebonyolítóval minden jelentkezésrõl, majd mindkét község képviselõtestülete – elõterjesztés átvétele után – külön-külön döntött az alkalmas, ajánlattételre felkérhetõ jelentkezõkrõl (ezt a fenti táblázat utolsó oszlopa tartalmazza).<br>
Vecsés és Üllõ is 11-11 alkalmas jelentkezõt állapított meg, személyük nem mindig ugyanaz, mert volt, aki csak 1 községnél jelentkezett, és volt 5 ajánlattevõ, aki mindkét feladatra jelentkezett, de csak az egyik község minõsítette õt alkalmasnak (PVCS Kft., Vecsési Közmûépítõ Kft., Agroépszer Rt., KÖZ-VIZ Kft., Olajterv Rt.).<br>
Vecsés Nagyközség Önkormányzata ajánlatkérõ – az elõterjesztés szerint – a következõ adatokat vizsgálta:<br>
Pénzügyi, gazdasági alkalmasság:<br>
– törzstõke, vagyon nagysága, eredmény alakulása,<br>
– a minimálisan szükségesnek tartott pénzügyi, gazdasági háttér meghatározása, a jelentkezõk ehhez viszonyítása,<br>
– éves termelési volumen és jelen munka volumen- arány.<br>
Mûszaki alkalmasság:<br>
– referencia (hasonló munkákra),<br>
– technikai felszereltség (géppark),<br>
– szakképzettség (vezetés, kivitelezés szakmai színvonal),<br>
– alvállalkozó (bevonás aránya, azok minõsítése).<br>
Az elõterjesztett javaslat és indokolása:<br>
– alacsony törzstõke miatt alkalmatlan a Délpesti T és T Kft., Force Kft., Aknabau Kft., Contur Bau Kft., PVCS Kft., míg a<br>
– referenciák nem elégségesek Force Kft., Aknabau Kft., Agroépszer Kft., Contur Bau Kft., KÖZ-VIZ Kft. esetében.<br>
Az Olajterv Rt. és a Vecsési Közmûépítõ Kft. jelentkezési dokumentációja szerint a teljes munkát alvállalkozásba adja.<br>
Üllõ Nagyközség Önkormányzata elõminõsítési eljárása lényegében azonos szempontrendszert tükröz, az elõterjesztés hivatkozik a két település által felkért szakértõ – Kreatív 2000 Kft. – kialakított véleményére.<br>
Megállapítja a pénzügyi-gazdasági alkalmasság hiányát az M+A Kft-nél. A Vecsési Közmûépítõ Kft.-t, mint fõvállalkozói jelentkezõt e gyakorlat (referencia) teljes hiánya miatt nem javasolja a megbízott szakértõ.<br>
A megnevezett Önkormányzatok elõminõsítés tárgyában hozott döntésüket a K. É. 1998. április 1-jén megjelent számában tették közzé. A jelentkezõk külön értesítést a döntésrõl nem kaptak, így arról csak a K. É.-bõl értesülhettek.<br>
Kérelmezõ a döntés megismerését követõen jogorvoslati kérelmet nyújtott be a Döntõbizottsághoz, ebben kérte, hogy a Döntõbizottság ideiglenes intézkedésként függessze fel a közbeszerzési eljárást. Nézete szerint:<br>
<br>
1. Iratellenes és a Kbt. elõírásaival ellenkezõ mind a Vecsés, mind az Üllõ Önkormányzat döntése, amikor azt állítja, hogy a kérelmezõ gazdasági háttere nem megfelelõ. Álláspontja szerint az elõminõsítési eljárásban nincs helye semmiféle mérlegelésnek, hanem csupán az ajánlatkérõ regisztrálhatja azt, hogy a jelentkezõ a megkívánt és szükséges igazolásokat, referenciákat becsatolta.<br>
<br>
2. A kérelmezõ szerint a "szelektáló döntés" eleve ellentétes a Kbt. 33. § (2) bekezdésével, 42. § (1) bekezdésével és 44. §-sal. Úgy gondolja, hogy az õ jelentkezésének elutasításában szereplõ "nem megfelelõ" "kevés" szóhasználat is erre a súlyozó értékelésre utal, amelyet viszont a törvény nem enged meg.<br>
<br>
3. Rámutat arra: egy és ugyanazon szempontrendszer tekintetében, egy és ugyanazon munkára vonatkozóan már eleve törvénysértõ kell legyen az a döntés, amikor is az egyik megnevezett önkormányzat a Vecsési Közmûépítõ Kft.-t alkalmasnak minõsíti, ugyanakkor a másik önkormányzat nem minõsíti alkalmasnak. Hivatkozik arra is, hogy a megnevezett Kft. a részvételi felhívásban foglalt elõírásoknak több okból nem felel meg, így pl. azért sem, mert 1997. októberben történt megalapítására tekintettel nem lehet korábbi évekre vonatkozó mérlegadata, és nem lehetnek figyelembe vehetõ referenciái. Úgy ítéli meg, hogy a Vecsési Önkormányzat a hivatkozott törvényi szakaszokon túl még a Kbt. 24. § (2) bekezdésében foglalt esélyegyenlõség elvét is megsértette azzal a tevékenységével, amikor a kérelmezõt kizárta (bár valamennyi megkívánt igazolást és egyéb dokumentumot csatolt), ugyanakkor az ilyen megfelelõ igazolásokkal nem rendelkezõ jelentkezõnek lehetõséget nyújtott az ajánlatok konkrét kidolgozására.<br>
Az ajánlatkérõk írásbeli beadványukban hangoztatták: nem sértették meg a Kbt. elõírásait, nem alkalmaztak diszkriminációt, döntésük törvényszerû. Kifejtették, hogy az általuk alkalmazott – szakmai tudással rendelkezõ Kreatív 2000 Kft. javaslatait többségében figyelembe vették, de mind a két önkormányzat esetében a képviselõtestület jogosult dönteni, és nézetük szerint a képviselõtestületnek akkor is joga van eltérni a szakmai indokolástól, ha annak nem adja okszerû tételes magyarázatát.<br>
A Döntõbizottság 1998. április 28-án megtartott tárgyalásán mind a kérelmezõ, mind az ajánlatkérõk, fenntartották korábbi álláspontjukat.<br>
A Döntõbizottság tényfeltáró tevékenysége során számos olyan kérdést tett fel az ajánlatkérõ jelenlévõ képviselõinek, amelyeknek tényszerû megválaszolása elvezethetett volna a tárgyi ügyben a döntés kialakítás hátterének pontos és precíz feltárásához. Ez az igyekezet sajnos nem vezetett eredményre, mert a tárgyaláson jelenlévõ képviselõ sorozatosan olyan válaszokat adott, amelyek ezt nem segítették elõ, így pl. több esetben közölte "erre a kérdésre nem tudok nyilatkozni", "a terveket részleteiben nem ismerem, a szükséges információval nem rendelkezem". Konkrét esetben – amikor a képviselõtestület döntése homlokegyenest ellentétes a szakértõként igénybe vett lebonyolító javaslatával a "miért" kérdésre többszörösen is az volt a válasz "azért döntött úgy a képviselõtestület, mert úgy látta jónak", illetve "nem tudok erre nyilatkozni, talán meg kellene kérdezni a képviselõtestületet, errõl nekem információm nincs".<br>
Éppen fenti okok miatt a Döntõbizottság álláspontjának kialakításához csak az írásbeli dokumentumok nagyon részletes, egymással tényszerû adataiban összevetett analízise útján juthatott el.<br>
A Döntõbizottság a kérelmezõ elõterjesztett és tárgyaláson fenntartott jogorvoslati kérelme megjelölt 1. pontjában foglaltakat elutasította. A Döntõbizottság meggyõzõdése szerint – és ezt alátámasztják nemcsak a Kbt. elõminõsítést szabályozó rendelkezései, hanem ezen túlmenõen a törvény preambuluma is – az ajánlatkérõnek törvény adta joga és egyben kötelezettsége is, hogy a jogszabály által elõírt esetekben a jelentkezõket a benyújtott dokumentumok értékelése alapján olyan módon állítsa rangsorba, hogy az adott közbeszerzési feladat megoldására már ténylegesen csak azok kaphassanak felhívást, akik az elõminõsítési kérdések tekintetében megfelelõt bizonyítottak. Az ezzel ellentétes kérelmezõi álláspont alaptalan. Számos esetben rámutatott a Fõvárosi Bíróság és a Legfelsõbb Bíróság is arra, hogy az elõminõsítési eljárás fontos helyet foglal el a közbeszerzés folyamatában. A fentebb kifejtettekkel azonosan és azt magyarázva mutattak rá e bírósági fórumok arra, hogy a törvény szellemével és kifejezett rendelkezéseivel összhangban végrehajtott elõminõsítési eljárás összhangban áll a jogalkotó által szándékolt és a törvényben kifejezett akaratával.<br>
A tárgyi ügyben közel 2 milliárd forintos beruházásról van szó, tehát a törvény cogens elõírása érvényesül, amikor elõminõsítési eljárást kell lefolytatnia az ajánlatkérõnek. A több éven keresztül, folyamatában megvalósuló kivitelezés során az éves teljesítési összeg Vecsésnél 1997–2000-ig évi 232 727 E Ft, 2001-ben 190 481 E Ft, míg Üllõnél 1997–2000-ig 440 920 E Ft, 2001-ben 360 883 E Ft, tehát a két önkormányzatnál együttesen az éves teljesítés összege meghaladja a 600 millió forintot.<br>
Ugyanakkor a Döntõbizottság a kérelmezõ jogorvoslati kérelme 2. és 3. pontjában részletezett sérelmeinek helyt adott, mert megállapította, hogy az ajánlatkérõi pozícióban megjelenõ önkormányzatok a törvény kifejezett rendelkezései ellenére hozták meg az elõminõsítési eljárást lezáró döntésüket. Ebben a vonatkozásban tetten érhetõ – az alábbiakban részletezettek szerint – a jelentkezõk közötti esélyegyenlõség be nem tartása, a törvény elõírásainak és az ezt visszatükrözõ részvételi felhívás elõírásainak következetes be nem tartása.<br>
A kérelmezõ jelentkezéséhez valamennyi a törvény által és a felhívásban közölt igazolást, referenciamunkát csatolt, és bizonyította, hogy a 14 befejezett szennyvízcsatorna-építési feladat végrehajtása megfelelõ referenciamunkaként vehetõ figyelembe.<br>
Cégkivonatával igazolta, hogy az 1996. márciusi megalapítását követõen dinamikusan fejlõdik, ezt tanúsítja az is, hogy éves árbevételei alábbiak szerint alakultak: 1996-ban 279 millió Ft, 1997-ben már 681 millió Ft. A becsatolt igazolások egyértelmûen nyereséges vállalkozást mutatnak be. A közbeszerzési eljárásban körülírt feladathoz a kérelmezõ rendelkezik pénzügyi, gazdasági megalapozottsággal, megfelelõ mûszaki felszereltséggel, és olyan szakembergárdával, amely képes lehetne a feladat jó színvonalú elvégzésére. Ezzel szemben a Vecsési Közmûépítõ Kft. jelentkezési dokumentációjának tartalma szerint kizárólag alvállalkozók bevonásával kívánná a feladatot végrehajtani. A rendelkezésre álló dokumentumok szerint kétséget kizáró módon megállapítható: a fõvállalkozói feladatvégrehajtásra mûszakilag teljeskörûen alkalmatlan. Ehhez egyetlen szakértelemmel rendelkezõ, fõvállalkozói referenciát felmutatni tudó szakemberrel nem rendelkezik, ilyen értelmû referenciája egyáltalán nincs. Bizonyított, hogy 1997. október 1-jén alakult, ebbõl fakadóan korábbi mérlegadatokkal nem rendelkezhet. Cégkivonata szerint a Kft. tagjegyzéke a Földfém Kft., az M+A Kft., a Simplex Kft. és a K+B Kft. tagjaiból áll. Összes vagyona mindössze 25 millió forint.<br>
A Döntõbizottság megállapította azt is a tények ismeretében, hogy tárgyi közbeszerzésben gravitációs PVC csõ anyagú csatorna építésérõl van szó, ezért igen kérdéses lehet a Földfém Kft. és az M+A Kft. szakterületi referenciája, hiszen az õ bemutatott mûszaki alkalmasságuk erre a kivitelezési megvalósítási tevékenységre egyáltalán nem igazolt. A szakértõként igénybe vett Kft. nem javasolta a Vecsési Közmûépítõ Kft. ajánlatadásra történõ felkérését, a döntés mégis igenlõ. A kérelmezõ alkalmatlanná minõsítése mellett – fenti okok miatt – ésszerûtlen, logikátlan és egyben törvénysértõ a Vecsési Közmûépítõ Kft. alkalmassá minõsítése. Elfogadható magyarázat erre nincs. A benyújtott dokumentációk alapján megállapítható, hogy pl. az Olajterv Rt. kizárólagosan alvállalkozókkal végeztetné el a közbeszerzési feladatot, õ maga fõvállalkozói feladatkört töltene be, amelyhez több mint 2 évtizedes megfelelõ mûszaki színvonalú szakreferenciával is rendelkezik. Ennek ellenére nevezett Rt.-t nem minõsítették alkalmasnak a feladat végrehajtására, szemben a Vecsési Közmûépítõ Kft.-vel, amely ugyancsak fõvállalkozói feladatkört töltene be, de ehhez referenciája, eszközei, szakemberei és gyakorlata egyáltalán nincs. A nyilvánvaló jogsértés e vonatkozásban is tetten érhetõ!<br>
A bemutatott példa egyértelmûen bizonyítja a döntést hozó önkormányzat megalapozatlan döntéshozatalát. Miután a Vecsési Önkormányzat döntése egyértelmûen megalapozatlan, ezért a Döntõbizottság a törvény 88. § (1) bekezdés b) pontja alapján felhívta a jogsértés okozóját a törvény szabályainak megfelelõ eljárásra.<br>
A határozat rendelkezõ részében a Döntõbizottság tételesen felsorolta azon jelentkezõk körét, amelyeknél a Vecsési Önkormányzatnak a kizárást kell alkalmaznia, e döntést a rendelkezésre álló jelentkezési dokumentumok analízise alapján tudta meghozni a Döntõbizottság. A Penta Kft.-t alkalmasnak minõsítette annak ellenére, hogy mindössze 6 db alacsony értékû, fõvállalkozói referenciát sorakoztatott fel, s közülük csupán egy éri el a 66 millió Ft értéket.<br>
Az Agroépszer Rt. esetében mindössze egy 45 km hosszúságú és 65 M Ft értékû, a jelen közbeszerzési eljárásban megjelölthöz hasonlítható referencia került bemutatásra.<br>
Összehasonlítva a most megjelölt részvételre jelentkezõk referenciamunkáit a kérelmezõével szintén tapasztalható a részrehajló, nem objektív döntés: egyértelmû a jogsértés.<br>
Az Üllõi Önkormányzat meghozott döntése szintén nélkülözi bizonyos tekintetben a jogszerûséget és a szakszerûséget.<br>
A rendelkezõ részben megjelölt Kft. esetében a szakszerûtlen döntés olyannyira kirívó és oly mértékben megalapozatlan, hogy ez esetben nem tekinthetett el a Döntõbizottság megnevezett gazdasági szervezetnek a közbeszerzési eljárásból történõ kizárására irányuló felhívástól.<br>
A tárgyban megnevezett közbeszerzési eljárásban a Döntõbizottságnak fél éves idõintervallumon belül immáron negyedízben kell döntésével közbeavatkoznia a törvényben megfogalmazott célok érvényre juttatásának érdekében.<br>
A közbeszerzési eljárásban résztvevõ mindkét önkormányzat az eddigi eljárásokban hozott döntések és a jelen eljárásban feltárt hiányosságok szerint is sorozatosan és súlyos mértékben sértette meg a Kbt. elõírásait.<br>
A Döntõbizottság a törvény preambulumában és számos egyedi rendelkezésében is megfogalmazott iránymutatását követve azt tartotta szem elõtt, hogy lehetõség szerint hozza összhangba a Kbt. rendelkezéseit a megvalósításra kerülõ, és közel 30 ezer polgár létérdekeit befolyásoló önkormányzati testületi döntésekkel. Éppen ezért nem élt a Döntõbizottság a jogszabály 88. § (1) bekezdés c) pontjában biztosított döntés megsemmisítési lehetõséggel, mert még az eljárás jelen fázisában is egzakt lehetõséget látott arra, hogy az iránymutató döntéssel helyes döntés-elõkészítõ munka alapozható meg az ajánlatkérõi önkormányzati testületekben. Fentiekre figyelemmel csak és kizárólag akkor élt a Döntõbizottság a kategorikus imperativus megfogalmazással, amikor a meghozott döntés más módon már nem volt helyrehozható.<br>
Helytálló a Döntõbizottság meggyõzõdése szerint a kérelmezõ jogorvoslati kérelme 3. pontjában foglalt megállapítás, miszerint az ugyanazon részvételi felhívásban megjelent, egy és ugyanazon közbeszerzési feladat megvalósítására irányuló, egy és ugyanazon szempontrendszer szerinti elbírálás során jogsértõ magatartást valósít meg, ha az egyik ajánlatkérõ a megnevezett részvételi jelentkezõt alkalmasnak minõsíti, ugyanakkor pedig a másik ajánlatkérõ nem minõsíti alkalmasnak ugyanezt a jelentkezõt.<br>
Arra figyelemmel, hogy mind a két ajánlatkérõi pozícióban megjelenõ önkormányzat esetében a Döntõbizottság a jogsértést a Kbt. 88. § (1) bekezdés d) pontja alapján megállapította, és egyértelmûvé tette az e jogsértést megvalósító ajánlatkérõi magatartást is, ezért a Kbt. 88. § (1) bekezdés g) pontja alapján kötelezte a jogsértõket az eljárási díj egyetemleges megfizetésére.<br>
A kérelmezõ beadványában ugyan jelezte, hogy költséget kíván érvényesíteni, ezt azonban sem írásban, sem szóban tételesen nem jelölte meg, és nem nyilatkozott a vonatkozásban sem, hogy az eredetileg jelzett költséget ténylegesen követeli, erre figyelemmel a Döntõbizottság a költségekrõl nem rendelkezett.<br>
A Döntõbizottság a kérelem ellenére nem hozott a jelen eljárás során ideiglenes intézkedést, azaz nem függesztette fel a közbeszerzési eljárást, mert a törvény által lehetõvé tett döntés meghozatala idõszakában nem látta fennforogni a Kbt. 82. § (1) bekezdésében írott törvényi elõfeltételeket.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. május 11.<br>
<br>
Dr. Monory Bulcs s. k. 	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>