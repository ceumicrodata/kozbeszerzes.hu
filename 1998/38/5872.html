<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5872)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D. 123/14/1998<br>
<br>
Tárgy: Magyar Gépjármû Importõrök Egyesületének jogorvoslati kérelme a MATÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Eõrsi és Társai Ügyvédi Iroda, ügyintézõ dr. Bihari Tibor (1056 Budapest, Belgrád rkp. 13–15.) ügyvéd által képviselt Magyar Gépjármû Importõrök Egyesülete (1134 Budapest, Dózsa Gy. út 53., továbbiakban: kérelmezõ) Magyar Távközlési Rt. (1122 Budapest, Krisztina krt. 6–8., továbbiakban: kérelmezett) ellen közbeszerzési eljárás mellõzése miatt indult jogorvoslati eljárásban a kérelmezõ kérelmét a Döntõbizottság elutasítja. <br>
Az eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A kérelmezõ jogorvoslati kérelme, az ajánlatkérõ érdemi észrevétele, a tárgyaláson tett érdemi nyilatkozatok, valamint az eljárás során keletkezett egyéb okirati bizonyítékok alapján a Döntõbizottság az alábbi tényállást állapította meg.<br>
A kérelmezett 1998. május 26-án kelt levelében 14 magyarországi gépjármû-vezérképviseletet tájékoztatott arról, hogy személyi használatú gépkocsikat kíván 1998. évben megvásárolni. Ezzel kapcsolatosan dokumentációt is készített, és a dokumentáció átvételét követõen ajánlatokat kért ezen vezérképviseletektõl.<br>
A kérelmezõ a jogorvoslati eljárást megelõzõen a kérelmezettnél 1998. június 5-én kelt levelében kifogásolta, hogy kérelmezett mellõzi a közbeszerzési eljárás lefolytatását gépkocsibeszerzések tárgyában. Álláspontja szerint a közbeszerzésekrõl szóló 1995. évi XL. törvénynek (a továbbiakban: Kbt.) mind a személyi, mind a tárgyi hatálya kiterjed a kérelmezettre, illetõleg beszerzésére. A kérelmezett 1998. június 9-én kelt válaszlevelében vásárlási szándékát változatlanul fenntartotta a közbeszerzési eljárás mellõzése mellett. A FIAT márka-vezérképviselettõl (FIAT Magyarország Kft.) 51 db gépkocsit vásárolt meg vezetõ beosztású dolgozóinak. A szerzõdés megkötésre került.<br>
A kérelmezõ 1998. június 11-én nyújtott be jogorvoslati kérelmet a Döntõbizottsághoz.<br>
Kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján hívja fel a kérelmezettet a Kbt. szabályainak megfelelõ eljárásra. Sérelmezte, hogy a MATÁV Rt. a vezetõ beosztású munkatársainak gépkocsit szerez be, közbeszerzési eljárás mellõzésével. Álláspontja szerint jelen beszerzése a Kbt. hatálya alá tartozó beszerzés. A vezetõ beosztású munkatársak gépkocsi-használata nem tekinthetõ kizárólag személyes használatnak, miután ezek a dolgozók alapvetõen munkaviszonyukra tekintettel jogosultak a gépkocsi használatára, és a gépkocsihasználat elsõsorban hivatali célokat és csak másodsorban személyi célokat szolgál. Így a MATÁV Rt. közszolgáltatói tevékenységét vezetõi, irányítói szinten kiszolgáló munkatársak alapvetõen hivatalos célokra használják a gépkocsikat, ez pedig nem jelenti azt, hogy ezen tevékenysége nem lenne közvetlenül összefüggõ a beszerzéssel. Életszerûtlen is lenne, ha a közszolgáltató tevékenység fogalmából kirekesztésre kerülne a vezetési, szervezõi, irányítói tevékenység.<br>
A kérelmezett a jogorvoslati kérelmet mint alaptalant kérte elutasítani. Álláspontja szerint a MATÁV Rt. a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja hatálya alá tartozó gazdálkodó szervezet, azonban a Kbt. 2. § (2) bekezdése szerint kizárólag közszolgáltató tevékenységével közvetlenül összefüggõ beszerzéseiket kell a Kbt. szabályai szerint lebonyolítani. Jelen beszerzés nincs közvetlen összefüggésben a MATÁV Rt. közszolgáltató tevékenységével. A Kbt. értelmezõ rendelkezése meghatározza a közszolgáltató tevékenység fogalmát, amelyet szigorúan ily módon kell szûken értelmezni. Álláspontja szerint a kérelmezõ jelen beszerzése a közszolgáltató tevékenységgel csak áttételesen összefüggõ kapcsolatban áll. A MATÁV Rt. komplex juttatási rendszert alkalmaz vezetõ beosztású dolgozók vonatkozásában. A velük megkötött ún. menedzserszerzõdésekben biztosítja a munkabért és a premizálás mellett a gépjármû személyes használatát.<br>
A jelen beszerzés a MATÁV Rt. által vállalt munkáltatói juttatásokat szolgálja, és így nincs közvetlen kapcsolatban a MATÁV Rt. közszolgáltató tevékenységével, mivel a személygépjármû-használat biztosítása elsõsorban munkaerõ-alkalmazási, -gazdálkodási szempontokhoz kapcsolódik, és nem a közszolgáltató feladatok közvetlen ellátásához. <br>
A jogorvoslati kérelem alaptalan.<br>
A Kbt. meghatározza a törvény személyi és tárgyi hatályát. Ennek értelmében a Kbt. 1. § e) pontja szerint a törvény személyi hatálya alá tartozik a gazdálkodó szervezet, ha országos, regionális vagy helyi közszolgáltató tevékenység gyakorlására a beszerzéssel érintett piac egészén jogszabály alapján kizárólagos jogosítvánnyal rendelkezik. Továbbá a Kbt. 2. § (2) bekezdése deklarálja, hogy az 1. § e) pontjában szereplõ szervezetek közbeszerzésén kizárólag a közszolgáltató tevékenységükkel közvetlenül összefüggõ beszerzéseket kell érteni. Ezen törvényi rendelkezésekbõl az következik, hogy a Döntõbizottságnak azt kellett megvizsgálnia, hogy a törvény személyi hatálya alá tartozó kérelmezett beszerzése valóban közvetlenül összefügg-e a közszolgáltatói tevékenységgel.<br>
A MATÁV Rt. közszolgáltatói tevékenységét szabályozza az 1992. évi LXXII. törvény, mely a távközlésrõl szól. Ez a törvény meghatározza a távközlési szolgáltatások nyújtásának módját és feltételeit, a távközlési szolgáltatásban részt vevõk jogait és kötelezettségeit a távközlõhálózat tervezésének, létesítésének, üzemben tartásának, a távközlõeszközök és -berendezések használatának feltételeit, a távközlés védelmére vonatkozó rendelkezéseket, valamint a távközléssel kapcsolatos állami feladatokat.<br>
A távközlési szolgáltatások körét jelen jogszabály 3. § (1) bekezdése határozza meg. Ezen szolgáltatásokon belül közcélú távbeszélõ-szolgáltatást végez a MATÁV Rt., amely közszolgáltatói tevékenysége körébe tartozik. Ez a közcélú távbeszélõ-szolgáltatás nem más, mint díj ellenében végzett távközlési forgalmi szolgáltatás és a távközlõhálózat hozzáférési szolgáltatások. Tartalmazza a helyi, a belföldi távolsági és a nemzetközi hívások kezdeményezésének, továbbításának és fogadásának, a segélykérõ hívásoknak, a kezelõi szolgáltatásoknak, a tudakozónak, az elõfizetõi névsornak (telefonkönyv) és a nyilvános állomásoknak igénybevételére vonatkozó lehetõségeket.<br>
Mindebbõl a törvény által meghatározott definícióból következik, hogy a kérelmezett közszolgáltatói tevékenysége a korábban kifejtett alaptevékenységeken keresztül valósul meg. Így mindazon beszerzések, amelyek tehát: a távbeszélõ-hálózat, szolgáltatás, hozzáférési pontjainak igénybevétele, helyi belföldi, távolsági, nemzetközi hívások kezdeményezése, továbbítása, fogadása, kezelõi szolgáltatások, tudakozó, elõfizetõi névsorok és nyilvános állomások igénybevételével kapcsolatosak, csak ezek függnek össze közvetlenül a kérelmezett közszolgáltatói tevékenységével, és így ezek beszerzése nem minõsül közbeszerzésnek. Közvetlenül az függ össze ezen közszolgáltatói tevékenységével, amely nélkül ezeket a feladatköröket – amelyeket részletesen szabályozott a törvény – képtelen lenne ellátni, illetve az a mód és eszköz, amellyel vagy amelyekkel a közszolgáltató tevékenységet végzi.<br>
Megállapítható volt, hogy a megvásárolni kívánt gépjármûvek kifejezetten személygépkocsik, nem pedig a közszolgáltatói tevékenység vagy feladat elõsegítésére használatos pl. mûhelykocsik, szervizkocsik. Vezetõ beosztású dolgozók közlekedtetése az nem közszolgáltatói tevékenysége a kérelmezettnek, hanem a közszolgáltatói feladatával ugyan összefüggõ, de csak közvetetten. Így a kérelmezett személyi használatra vonatkozó gépkocsi- vásárlása, -beszerzése nem tartozik a Kbt. szerinti közbeszerzések körébe.<br>
Így a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján a jogsértõt lehet kötelezni az eljárás során felmerült igazgatási szolgáltatási díj és költség megfizetésére, mivel azonban jogsértés nem került megállapításra, így a Döntõbizottság a rendelkezõ részben foglaltak szerint döntött az eljárás során felmerült költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 30.<br>
<br>
Dr. Deli Betty s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>