<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5870)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 79/8/1998.<br>
Üi.: dr. Deli Betty<br>
Telefon: 156-8530<br>
Fax: 155-5082<br>
<br>
Tárgy: Kanizsaber Építõipari Beruházási és Vállalkozási Kft. jogorvoslati kérelme a Pénzügyi és Számviteli Fõiskola (Zalaegerszeg) közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Kanizsaber Építõipari Beruházási és Vállalkozási Kft. (8800 Nagykanizsa, Ady E. u. 50., továbbiakban: kérelmezõ) Pénzügyi és Számviteli Fõiskola (8900 Zalaegerszeg, Zárda u. 21–23., továbbiakban: ajánlatkérõ) a Pénzügyi és Számviteli Fõiskola zalaegerszegi intézetének elhelyezésére 1997. december hóban készült, módosított II. tanulmányterv szerinti I. ütemmel kapcsolatos lebonyolítói és mûszaki ellenõrzési tevékenység ellátása tárgyában indult közbeszerzési eljárás ellen benyújtott jogorvoslati kérelmének részben helyt ad.<br>
A Döntõbizottság megállapítja, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontját, ezért 500 000 Ft, azaz ötszázezer forint bírsággal sújtja, ezt meghaladóan a jogorvoslati kérelmet elutasítja.<br>
Kötelezi a Döntõbizottság ajánlatkérõt, hogy a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára a pénzbírságot fizesse be.<br>
Kötelezi továbbá, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli érdemi nyilatkozata, a becsatolt közbeszerzési eljárás során keletkezett iratok alapján az alábbi tényállást állapította meg.<br>
Az ajánlatkérõ vagyonkezelésébe került a Zalaegerszeg, Gasparich M. u. 18. szám alatti ingatlan és az ingatlanon lévõ épületek egy része. Az ajánlatkérõ megbízta a Z-ÉP-Ber Bt.-t, Baracska József vezetõ tervezõt és a Zalai Földmérõ és Földrendezõ Kft.-t, hogy többek között az ingatlanon lévõ épületek állagának vizsgálatát, az épületek felmérését, a közmûhálózatok vizsgálatát és felmérését készítse el, továbbá tanulmányt állítson össze az ajánlatkérõ intézménye elhelyezésének lehetõségérõl az átvett ingatlanon és épületekben.<br>
A fenti feladatokra a megbízást az 1997. június 1-jén, szeptember 2-án és 1998. január 10-én kelt megbízási szerzõdésekkel a Z-ÉP-Ber Bt. kapta meg. A fenti megállapodásokat a megbízott nevében Malomsoki Jenõ ügyvezetõ írta alá. A megállapodások alapján a tanulmányokat – azok rajzi és szöveges munkarészeit – az ajánlatkérõnek 1997. decemberében elkészítette.<br>
Ilyen elõzmények után a K. É. 1998. február 25-én megjelent 8. számában nyílt közbeszerzési eljárást hirdetett meg a fenti tárgyban ajánlatkérõ. Az ajánlati felhívás 3. a) pontjában részletesen meghatározta az ajánlattevõi feladatokat, melyek az alábbiak voltak:<br>
– az építési, engedélyezési tervdokumentáció elkészítése a Kbt. elõírásai szerint,<br>
– a kivitelezõk ajánlatához az ajánlati dokumentáció elkészítése,<br>
– a kivitelezõi pályázat lebonyolítása a Kbt. szerint,<br>
– mûszaki ellenõri feladatok ellátása a kivitelezés során,<br>
– szükségessé váló egyéb lebonyolítási feladat ellátása,<br>
– részletes rendezési terv, illetve fõiskola kezelési jogának a telekkönyvbe történõ bejegyzésével kapcsolatos intézkedés megtétele, ami a beruházó feladatát képezi.<br>
Az ajánlatkérõ dokumentációt is bocsátott az ajánlattevõk rendelkezésére. A dokumentáció az ajánlati felhívás mellett változás nélkül tartalmazta a tervezett I. ütemre vonatkozó részeket a Z-ÉP-Ber Bt. 1997 decemberében készített II. sz. módosított tanulmányából. A dokumentációban fellelhetõ Malomsoki Jenõ ügyvezetõ aláírása.<br>
Az ajánlattételi határidõ, illetõleg az ajánlatok bontásának idõpontja 1998. április 7-én volt. Ezen idõpontig az alábbi ajánlatok érkeztek: '96 Beruházásszervezõ és Fõvállalkozó Kft., Dolomit Építõipari Kft., Zalaber Vállalkozási Kft., Z-ÉP Beruházási Bt., Griff Építõipari, Kereskedelmi és Szolgáltató Kft. és kérelmezõ.<br>
Az ajánlatkérõ a bontást követõen azonnal megvizsgálta a benyújtott ajánlatokat a tartalmi kellékek tekintetében, és a Griff Kft. ajánlatát több hatósági igazolás hiánya miatt érvénytelenné nyilvánította. Errõl jegyzõkönyv készült.<br>
1998. április 14-én hirdetett eredményt, és nyertesként a Z-ÉP-Ber Bt.-t hirdette ki az ajánlatkérõ. Az eredményhirdetésrõl jegyzõkönyv készült, ennek mellékletét képezte a jelenléti ív, amelyben a nyertes cég képviseletében Malomsoki Jenõ volt jelen, ezt aláírásával igazolta.<br>
1998. április 23-án nyújtott be jogorvoslati kérelmet a kérelmezõ. Kérte, hogy a Döntõbizottság semmisítse meg az ajánlatkérõnek a közbeszerzési eljárást lezáró döntését, állapítsa meg, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és 59. § (1) bekezdését, továbbá indítványozta, hogy a Döntõbizottság tiltsa el a Z-ÉP Beruházási Bt.-t a közbeszerzési eljárásban részvételtõl, és kötelezze a Döntõbizottság az eljárás során felmerült költségek és díjak megfizetésére.<br>
Indokaként elõadta, hogy álláspontja szerint a nyertes ajánlata érvénytelen, mert a nyertes ügyvezetõje részt vett a dokumentáció elkészítésében, és így a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése értelmében nem vehettek volna részt, illetõleg nem tehettek érvényes ajánlatot ezen közbeszerzési eljárásban. Továbbá a nyertes ajánlata eltér az ajánlati felhívástól. Sérelmezte azt is, hogy második helyezettet is kihirdetett az ajánlatkérõ, ugyanakkor ezt korábban nem írta elõ. Indítványozta, hogy a Döntõbizottság ideiglenes intézkedést hozzon, és tiltsa meg a szerzõdéskötést.<br>
A kérelmezõ jogorvoslati kérelme az alábbiak szerint megalapozott.<br>
A Kbt. VI. fejezete részletesen szabályozza az ajánlatkérõ nevében eljáró, illetõleg az eljárásba bevont személyekkel kapcsolatos szigorú összeférhetetlenségi szabályokat. Ezek a szabályok a felhívás és az elbírálás és a döntés során kerülnek érvényesítésre.<br>
Ezen VI. fejezet 31. § (2) bekezdése kimondja, hogy az ajánlati felhívás, a részvételi felhívás, illetõleg a dokumentáció elkészítése során az ajánlatkérõ nevében eljáró, illetõleg eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban, vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõ, továbbá ezen személyek hozzátartozói. Ezen törvényi szabályozásból megállapítható, hogy az ajánlatkérõ nevében eljáró személyekre vonatkozó szabályozásról van szó, azaz azokra vonatkozik a kizárási szabály, akik az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljárnak, illetõleg akiket az ajánlatkérõ bevon ezen elõbb részletezett eljárásba.<br>
A becsatolt iratokból egyértelmûen megállapítható volt, hogy a nyertes ajánlattevõ, illetõleg annak ügyvezetõje készítette azt a dokumentációt, amely változtatás nélkül az ajánlati felhívási dokumentáció részévé vált. Ez a körülmény önmagában megalapozta az összeférhetetlenséget, s ily módon a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján a nyertes ajánlattevõ nem lehetett volna ajánlattevõ ezen közbeszerzési eljárásban. A Kbt. 52. § (1) bekezdése szerint az ajánlatkérõ az ajánlatok bontásakor, illetõleg azt követõen megállapíthatja, hogy mely ajánlatok érvénytelenek. Az 52. § (2) bekezdése taxatíve felsorolja, hogy mely esetben érvénytelen az ajánlat. Ennek b) pontja értelmében érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
Minderre tekintettel tehát megállapítható volt, hogy aki vonatkozásában összeférhetetlenségi ok áll fenn, az nem jogosult a közbeszerzési eljárásban részt venni, azaz a nyertes érvénytelen ajánlatot tett, s ily módon az 53. § (2) bekezdése értelmében az eljárás további szakaszában nem vehetett volna részt. Az ajánlatkérõ nem észlelte, hogy a Z-ÉP-Ber Bt. ajánlata érvénytelen, és nyertesnek hirdetette ki. Ezen rendelkezésbõl következik, hogy az ajánlatkérõt az eljárás teljes szakaszában terheli az a kötelezettség, hogy vizsgálja az érvénytelenséget. Ezen kötelezettségének az ajánlatkérõ nem tett eleget, és egy érvénytelen ajánlatot nyertesnek hirdetett ki.<br>
Az érvénytelen ajánlat benyújtása az adott közbeszerzési eljárásból történõ kizárást alapozza meg. Ez nem jelentheti azt, hogy a Döntõbizottság általában meghatározott ideig zárja ki a közbeszerzési eljárásban való részvételtõl a nyertes ajánlattevõt.<br>
A Döntõbizottság álláspontja szerint nincs relevanciája annak a körülménynek, hogy mikor készült a dokumentáció részét képezõ tanulmány, hanem csupán annak van jelentõsége, hogy ez szerves részét képezte a felhívás dokumentációjának, és így a Döntõbizottság ezt tette vizsgálata tárgyává.<br>
Minderre tekintettel nem volt megállapítható a nyertes ajánlattevõ részérõl olyan jogsértés, amely esetében a közbeszerzési eljárásban való részvételtõl eltiltás indokolt lett volna, így az erre irányuló kérelmét a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el.<br>
Nem megalapozott a kérelmezõ további jogorvoslati kérelme az alábbiak szerint sem.<br>
Megállapítható volt, hogy a felhívásban valóban nem határozta meg az ajánlatkérõ, hogy második helyezettet is hirdet. Ugyanakkor arra vonatkozó szabályozást nem tartalmaz a Kbt., mely szerint a második helyezett kihirdetése jogszabályba ütközõ lenne. Ha akarta volna az ajánlatkérõ, az értékelés teljes végeredményét is közölhette volna az eredményhirdetés során. Szerzõdéskötési szándék nem állapítható meg a rendelkezésre álló iratok szerint, ami alapjául a második helyezettel kötne szerzõdést az ajánlatkérõ. Így nem állapítható meg jogsértés elkövetése azzal az ajánlatkérõi magatartással, hogy kihirdette a nyertest követõ legjobb ajánlatot tevõt. Így a kérelmének ezen részét is a Döntõbizottság a Kbt. 88. § (1) bekezdés a) pontja alapján mint alaptalant utasította el.<br>
A Döntõbizottság nem tudta elfogadni az ajánlatkérõ védekezését, mely szerint a hivatkozott beszerzése nem éri el az értékhatárt, tehát önként folytatta le a közbeszerzési eljárást. Az értékhatár megállapításánál az általában kért vagy kínált legmagasabb összegû ellenszolgáltatásokat kell érteni. A mérnöki kamara "a mérnöki szolgáltatások díjszabásában" a mûszaki képviselet beruházáslebonyolítás díjaként a díjalap 2–5%-át jelöli meg a létesítmény nagysága és bonyolultsága figyelembevételével. A díjalap nem más, mint a tevékenység tárgyát képezõ létesítmény becsült megvalósítási költsége. Jelen esetben a dokumentáció bruttó 700 millió forintos becsült megvalósíthatósági költséget határoz meg. Ez nettó 560 millió forintnak felel meg. Ennek 2–5%-a 11,2–28 millió forint. Tehát még a legalacsonyabb ár is várhatóan a szolgáltatási értékhatár (7,5 millió forint) fölött van. Az eljárásban tett ajánlatok között is volt több értékhatár feletti ajánlat, mint pl. a Kanizsaber Kft., Dolomit Kft. ajánlata.<br>
Mindebbõl tehát az következik, hogy az ajánlatkérõnek kötelessége volt kiírni a közbeszerzési eljárást. Rámutat arra a Döntõbizottság, hogy abban az esetben, ha egyébként értékhatár alatti lenne a beszerzés, de közbeszerzési eljárást hirdetett meg, ebben az esetben is kötelezõ a Kbt. szabályainak alkalmazása.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján, figyelemmel a megkötött szerzõdésre, a jogsértést megállapította az alapos kérelem tekintetében. A 88. § (1) bekezdés f) pontja alapján bírságot szabott ki a rendelkezõ részben foglalt mértékben. Ezt a mértékû bírságot tartotta arányban állónak az elkövetett jogszabálysértés súlyával. A 88. § (1) bekezdés g) pontja alapján kötelezte a jogsértõt 30 000 Ft igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. április 30.<br>
<br>
Dr. Deli Betty s. k.	Kalmárné Diósy Ildikó s. k.<br>
beszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>