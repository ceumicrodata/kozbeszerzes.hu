<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5865)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 160/11/1998.<br>
<br>
Tárgy: A Szekszárd–Paksi Vízgazdálkodási és Környezetvédelmi Kft. jogorvoslati kérelme a Tiszántúli Vízügyi Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Szekszárd–Paksi Vízgazdálkodási és Környezetvédelmi Kft. (7100 Szekszárd, Bogyiszlói u. 1., a továbbiakban: kérelmezõ) jogorvoslati kérelmét, melyet a Tiszántúli Vízügyi Igazgatóság (4025 Debrecen, Hatvan u. 8–10., képviseli: dr. Horváth Heléna jogtanácsos, a továbbiakban: ajánlatkérõ) Berettyó bal parti védtöltés építési munkáival kapcsolatos közbeszerzési eljárása ellen nyújtott be, elutasítja. <br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 20. számában, 1998. május 20-án ajánlati felhívást tett közzé nyílt eljárás megindítására a Berettyó bal parti védtöltés 64+000-67+050 és 68+100-71+450 tkm közötti szakaszain töltéserõsítés kivitelezésére vállalkozási szerzõdés keretében.<br>
Az ajánlati felhívás 11. pontjában meghatározta ajánlattevõk pénzügyi, gazdasági és mûszaki alkalmassága igazolására kért adatokat és tényeket. Így többek között elõírta, hogy ajánlattevõknek igazolniuk kell a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (1) bekezdés b) pontjában meghatározott hatóságok és egyéb elkülönített pénzalapokkal szemben nem áll fenn egy évnél régebben lejárt tartozásuk, vagy azt a tényt, hogy a hitelezõ írásban fizetési haladékot adott a tartozás rendezésére.<br>
Az ajánlattétel határidejéig (1998. június 30. 11.00 óra) kérelmezõn kívül még négy ajánlattevõ nyújtotta be ajánlatát a közbeszerzési eljárásban. <br>
Ajánlatkérõ 1998. július 7-én nyilvánosan eredményt hirdetett, és kérelmezõt kizárta a közbeszerzési eljárásból, mivel ajánlata nem tartalmazta az adóhatóság igazolását a helyi adó vonatkozásában.<br>
Kérelmezõ a törvényes határidõn belül jogorvoslati kérelmet nyújtott be a Döntõbizottsághoz. Kérte a Döntõbizottságot, hogy semmisítse meg ajánlatkérõ reá vonatkozó kizáró döntését a jogsértés megállapítása mellett, az alábbiak miatt.<br>
Ajánlatkérõ a bontás idõpontjában ajánlatával kapcsolatban hiányt nem állapított meg. Álláspontja szerint ajánlatkérõ tévesen értelmezte a Közbeszerzések Tanácsa 4/1996. (K. É. 31.) számú ajánlását, mert módja lett volna a bontáskor és az eredményhirdetés idõpontja között a helyi adóról is bekérni az igazolást. Elismerte, hogy ajánlata nem tartalmazta a helyi adóról az igazolást, de hivatkozott cégszerû nyilatkozatára, mely szerint egy évnél régebben lejárt adó-, illeték-, tb-járulék-tartozás és elkülönített állami pénzalappal szemben fennálló tartozása nem áll fenn.<br>
Ajánlatkérõ érdemi ellenkérelmében a jogorvoslati kérelem alaptalanság címén történõ elutasítását kérte. Elõadta, hogy kérelmezõ ajánlata nem felelt meg ajánlati felhívása 11. pontjában elõírt valamennyi feltételnek, így a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés b) pontja szerint kizárta kérelmezõt a közbeszerzési eljárásból. Álláspontja szerint a törvény és a Közbeszerzések Tanácsa ajánlásában megfogalmazott elõírások szerint járt el, amikor kérelmezõt kizárta a további eljárásból, mivel a Kbt. 46. § (1) bekezdés b) pontja szerint a helyi adótartozásról szóló igazolás is hozzátartozik az ajánlatok formai követelményeihez.<br>
Egyéb érdekeltek a jogorvoslati eljárásban érdemi észrevételt nem tettek.<br>
A Döntõbizottság a rendelkezésre álló iratokból és a felek tárgyaláson elhangzott nyilatkozataiból megállapította, hogy kérelmezõ jogorvoslati kérelme alaptalan.<br>
Ajánlatkérõ a felhívás 11. pontjában jelölte meg azokat a nyilatkozatokat és igazolásokat – figyelemmel a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ára –, melyeket az ajánlatoknak tartalmazniuk kellett.<br>
A Döntõbizottság az ajánlat átvizsgálásakor – kérelmezõ által is elismerten – megállapította, hogy a helyi adóra vonatkozóan az adóhatóság igazolását nem tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint "a közbeszerzési eljárásban nem lehet ajánlattevõ, aki egy évnél régebben lejárt adó-, illeték- vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult."<br>
Ugyanezen törvényhely (2) bekezdése pedig elõírja, "az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése elõírja, "az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
d) az nem felel meg az ajánlati felhívásban, illetõleg a dokumentációban meghatározott feltételeknek".<br>
Az 53. § (2) bekezdése elõírja, "az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak". <br>
A Döntõbizottság nem tudta elfogadni kérelmezõ azon állítását, mely szerint a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ára vonatkozó cégszerû nyilatkozata helyettesíti a Kbt. 46. § (1) bekezdés b) pontjában megjelölt hatóság igazolását (adóhatóság).<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése egyértelmûen elõírja, hogy a köztartozások és egyéb elkülönített állami pénzalappal szembeni tartozások fennállásának nemlegességét a hatóság által kiállított hivatalos igazolással kell bizonyítani ajánlattevõknek.<br>
A Közbeszerzések Tanácsa 4/1996. (K. É. 31.) számú ajánlása szerint is, ha az ajánlatkérõ megállapítja a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti igazolások valamelyikének hiányát, ajánlatkérõ jogosan zárja ki az eljárás további szakaszából az ajánlattevõt.<br>
Ugyanakkor az ajánlás az ajánlatok bontása és az elbírálás idõpontja között az ajánlatkérõ mérlegelési jogkörébe vonja, hogy hiánypótlást – az ajánlattevõk esélyegyenlõségére figyelemmel az ajánlati felhívásban megjelölve – engedélyez-e az ajánlattevõk számára.<br>
Összegezve, a Döntõbizottság megállapította, hogy ajánlatkérõ jogsértést nem követett el, amikor a kérelmezõt a közbeszerzési eljárásból kizárta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint az alaptalan kérelmet elutasította.<br>
A jogorvoslati eljárásban felmerült költségeket a felek maguk viselik, mivel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja szerint csak a jogsértõt lehet kötelezni ezek viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 30.<br>
<br>
Dr. Engler Magdolna s. k.	Dr. Eke Pekács Tibor s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>