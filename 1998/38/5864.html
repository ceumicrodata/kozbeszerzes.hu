<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5864)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.53/9/1998.<br>
Üi.: dr. Deli Betty<br>
Telefon: 156-8530<br>
<br>
Tárgy: MIKTO-COOP Kft. jogorvoslati kérelme a Fõvárosi Gázmûvek Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
MIKTO-COOP Kft. (1118. Budapest, Regõs u. 2., továbbiakban: kérelmezõ) a Fõvárosi Gázmûvek Rt. (1081 Budapest, Köztársaság tér 20., továbbiakban: ajánlatkérõ) gépjármû-alkatrészek beszerzésére kiírt közbeszerzési eljárása ellen benyújtott jogorvoslati kérelmét elutasítja.<br>
Az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, a tárgyaláson tett szóbeli nyilatkozatok, írásbeli észrevételek, valamint a rendelkezésre álló okirati bizonyítékok alapján az alábbi tényállást állapította meg.<br>
A kérelmezett a K. É. 1998. január 14-i 2. számában nyílt közbeszerzési eljárást tett közzé FIAT típusú gépjármû-alkatrészek beszerzése tárgyában. A felhívásában az ajánlatkérõ nem biztosított részajánlat-tételi lehetõséget. A dokumentációban meghatározott cikkszám, megnevezés, típus, mennyiség szerint eredeti, illetõleg után- gyártott alkatrészek tekintetében kért ajánlatot. Az ajánlati felhívás 13. pontjában meghatározta az ajánlatok elbírálásának szempontjait, mégpedig az ajánlatkérõ az összességében legelõnyösebb ajánlat benyújtójával kívánt szerzõdést kötni, s megadta az ajánlatok elbírálásának szempontjait, azok fontossági sorrendjében.<br>
Ezek az alábbiak voltak: <br>
– áru minõsége,<br>
– az áru ára (belföldi ár+áfa), mely magában foglalja a megadott teljesítési helyre történõ szállítási költséget is,<br>
– az ajánlattevõ által megjelölt fizetési feltétel,<br>
– szállítói rugalmasság.<br>
Az ajánlattételi határidõ 1998. február 24-e volt, mely idõpontig három ajánlat érkezett. Autóház Boldizsár Kft. a dokumentációban szereplõ táblázat alapján úgy tett ajánlatot minden egyes cikkszámmal ellátott tételre, hogy megajánlott vagy gyári eredeti, vagy utángyártott alkatrész szállítását. Az ajánlati ára az eredeti alkatrészekre 23 437 220 Ft volt, míg az utángyártott alkatrészek tekintetében 11 395 849 Ft. Láng Kft. csak az utángyártott alkatrészekre tett ajánlatot; amely 7 546 060 M Ft volt. Kérelmezõ, MIKTO-COOP Kft. gyári eredeti alkatrészek megajánlása mellett, ahol utángyártott alkatrész is fellelhetõ volt, ott egyidejûleg arra vonatkozóan is tett ajánlatot, azonban pl. a dokumentációmelléklet 11. oldalán (7774646 cikkszám) szereplõ kapcsolóvilla, 17. oldalán (9567635888 cikkszám) szereplõ szinkron komplett III.–IV. tekintetében egyáltalán nem tett ajánlatot, Eredeti alkatrészekre az ajánlati ára 44 850 442 Ft volt, míg az utángyártott alkatrészekre 10 017 774 Ft volt.<br>
Értékelési szempontonként pontozott az ajánlatkérõ úgy, hogy a maximálisan adható pontszámok következõképpen alakultak: 10, 8, 5, 4. Az eredményhirdetésre 1998. március 11-én került sor, ahol nyertesként hirdették ki az FIAT Autóház Boldizsár Kft.-t (25 pont), míg a második legkedvezõbb ajánlattevõként a MIKTO-COOP Kft.-t (23 pont).<br>
A Láng Kft. ajánlatát érvénytelennek nyilvánították, tekintettel arra, hogy nem tett teljes körû ajánlatot, mivel csak az utángyártott alkatrészekre adott ajánlatot, és az ajánlati felhívás a részajánlat-tételi lehetõséget kizárta.<br>
A kérelmezõ 1998. március 11-én nyújtott be jogorvoslati kérelmet, törvényes határidõn belül. Kérte, hogy a Döntõbizottság az eljárást lezáró döntést semmisítse meg, valamint ideiglenes intézkedésként a szerzõdés megkötését tiltsa meg.<br>
Indokaként elõadta, hogy álláspontja szerint a nyertes ajánlattevõ Autóház Boldizsár Kft. ajánlata is érvénytelen volt; tekintettel arra, hogy a megadott alkatrészeknek csak egy részére tett ajánlatot. Álláspontja szerint így az ajánlata nem volt teljes körû, mely következtetését az ajánlatok bontásakor kihirdetett ajánlati árakból vonta le. Nézete szerint így lehetett teljes körû ajánlatot tenni, ha az eredeti és az utángyártott alkatrészek minden tételére tesznek ajánlatot az ajánlattevõk.<br>
Az ajánlatkérõ érdemi észrevételében a jogorvoslati kérelem alaptalanság címén történõ elutasítását kérte. Álláspontja szerint a döntés meghozatala során jogszerûen jártak el. A kérelmezõ ugyan nem tett teljes körû ajánlatot, de a verseny biztosítása érdekében elbírálta az ajánlatát, és minden ajánlat bírálatakor szem elõtt tartotta az ajánlati felhívásban megadott értékelési szempontokat. Tény, hogy az árakat tekintve 16,4%-kal jobb volt a kérelmezõ ajánlata, azonban szem elõtt tartva az elbírálási szempontokat, összességében a nyertesét találta jobbnak.<br>
FIAT Autóház Boldizsár Kft. egyéb érdekelt érdemi észrevételében kifejtette, hogy teljes körû ajánlatot tett, oly módon, hogy azoknál az alkatrészeknél, amelyeknél nincs utángyártott megfelelõ, ott a gyári árat közölték.<br>
Kérelmezõ kérelme alaptalan.<br>
A Döntõbizottság megvizsgálta mind a nyertes, mind a kérelmezõ ajánlatát, szem elõtt tartva az ajánlati felhívásban és dokumentációban foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt eljárásban az ajánlatkérõ az ajánlati felhívásában meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban a meghatározott feltételekhez, az ajánlattevõ pedig az ajánlatához kötve van.<br>
A Döntõbizottság megállapította, hogy a nyertes ajánlattevõ az ajánlati felhívás 3. c) pontjában, illetõleg a dokumentációban foglaltaknak megfelelõen teljes körû ajánlatot tett, azaz minden, a dokumentációban megjelölt tételre vonatkozóan tett ajánlatot, vagy eredeti gyári vagy utángyártott alkatrészek megajánlásával. A kérelmezõ ezzel ellentétben ajánlatát oly módon készítette el, hogy az eredeti gyári alkatrészekkel párhuzamosan, ahol utángyártott alkatrészek is léteztek, ott azt is megajánlotta a kért mennyiségben. A Döntõbizottság álláspontja szerint a kérelmezõ alternatív ajánlatot adott azzal, hogy mind az eredeti, mind az utángyártott alkatrészekre egyidejûleg tett ajánlatot, hiszen így az ajánlatkérõnek döntési lehetõséget biztosított arra, hogy válasszon az eredeti gyári vagy az utángyártott alkatrész között. Ebbõl következik, hogy tévesen értelmezte az ajánlati felhívás rendelkezéseit, nevezetesen a teljeskörûséget.<br>
Hiszen a teljes körû ajánlattétel az azt jelenti, hogy az ajánlati dokumentáció részét képezõ táblázati anyagban megjelölt alkatrészek mindegyikére kell ajánlatot tenni, amely adott esetben természetesen lehet vagy az eredeti gyári alkatrészre vonatkozó ajánlat, vagy utángyártottra szóló ajánlat. Ennek megfelelõen járt el a nyertes ajánlattevõ, hiszen õ minden egyes tételre tett ajánlatot, csak adott esetben õ választott, hogy az eredeti vagy az utángyártott tételre tegyen-e ajánlatot.<br>
Ezt támasztja alá továbbá az a körülmény is, hogy az utángyártott alkatrészek vonatkozásában a teljeskörûség a kérelmezõ szerinti értelmezésben nem is kezelhetõ, hiszen az utángyártott alkatrészeket forgalmazó cégek és ezzel együtt a fellelhetõ utángyártott alkatrészek köre állandóan bõvül, és így ebben a tekintetben teljeskörûség nem is létezik. <br>
Mindebbõl következõen tehát megállapítható, hogy nem lehetett érvénytelennek tekinteni a nyertes ajánlatát, hiszen az ajánlati felhívásnak és a dokumentációnak megfelelõen tette meg az ajánlatát, figyelemmel az ajánlati felhívás 3. a) pontjára, és szem elõtt tartva az ajánlati felhívás 14. pontját, mely szerint nem lehet többváltozatú ajánlatot tenni.<br>
A Döntõbizottság észlelte, hogy a kérelmezõ nem tett teljes körû ajánlatot a felhívásnak és a dokumentációnak megfelelõen (kapcsolóvilla, szinkron komplett III-IV.), mivel azonban ennek ellenére ajánlatkérõ az ajánlatot érvényesnek fogadta el, a Döntõbizottság ennek megfelelõen vizsgálta meg az ajánlatkérõ közbeszerzési eljárást lezáró döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése értelmében az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat vagy a legalacsonyabb összegû ellenszolgáltatás, vagy az összességében legelõnyösebb ajánlat szempontja alapján bírálja el. Ez utóbbi esetben köteles meghatározni az általa választott elbírálási szempontokat és azok fontossági sorrendjét is. Az ajánlatkérõ ennek megfelelõen járt el, és határozta meg az ajánlati felhívás 13. pontjában az elbírálási szempontokat.<br>
Ezt követõen a Döntõbizottság megvizsgálta, hogy az értékelési szempontok szerint hasonlította össze az ajánlatkérõ az ajánlatokat, betartva azok fontossági sorrendjét is.<br>
Az áru minõsége elbírálási szempontból az eredeti gyári alkatrészek vonatkozásában nincs különbség a két ajánlat között, mivel mindketten a FIAT hivatalos forgalmazói (a kérelmezõ alvállalkozója FIAT Angyalföld Kft.). Az utángyártott alkatrészek esetén a nyertes és a kérelmezõ is egyaránt csak minõségtanúsítvánnyal rendelkezõ alkatrészek szállítására vállalt kötelezettséget, azonban a nyertes ezekre az alkatrészekre is vállalta a teljes körû minõségi garanciát. Így tehát ebbõl a szempontból a nyertes ajánlata kedvezõbbnek tekinthetõ, így indokolt volt az ajánlatkérõ pontozása, mely szerint a maximális 10 pontból a maximumot kapta a nyertes, míg 9-et a kérelmezõ.<br>
A Döntõbizottság elvégezte az ajánlati árak vizsgálatát oly módon, hogy a kérelmezõ ajánlatában a tételes alkatrészlistán az utángyártott alkatrészek változatlanul hagyása mellett az ugyanarra tételre vonatkozó eredeti gyári alkatrészt nem vette figyelembe, így egy teljes körû ajánlat képzõdött, amely azonos elvek szerint ugyanolyan elrendezésû lett, mint a nyertes ajánlat, azaz azzal összehasonlíthatóvá vált az árak szempontjából is. A tételesen átszámolt ajánlati árak így eredeti esetében 20 028 525 Ft, utángyártott esetében 10 017 777 Ft, ez mindösszesen 30 046 302 Ft lett.<br>
A nyertes ajánlati ára 34 833 069 Ft volt, tehát a kérelmezõ ajánlata az ár szempontjából 4,8 M Ft-tal kedvezõbbnek tekinthetõ. Ezt egyébként maga az ajánlatkérõ is elismerte, hiszen úgy nyilatkozott, hogy az ajánlati ár tekintetében 16,5%-kal volt jobb a kérelmezõ ajánlata. Ennek megfelelõen helyesen a maximális 8 pontból kérelmezõ 8-at, míg a nyertes ajánlattevõ 6-ot kapott.<br>
A fizetési feltételek tekintetében mindkét ajánlattevõ 30 napos banki fizetési határidõt kötött ki, azonban a nyertes ajánlattevõ heti összevont számlázási lehetõséget is biztosított ezen túlmenõen. Ezáltal például a hétfõi, illetve a hét többi napján leszállított alkatrészek közös számlán kerülnek a megrendelõnek leszámlázásra a következõ héten, amellyel 30 napon túli fizetési lehetõséget biztosított ajánlattevõ a megrendelõ ajánlatkérõnek. Ez kedvezõbbnek ítélhetõ az ajánlatkérõ érdekeit figyelembe véve, mint a kérelmezõé. Az ajánlatkérõ azonban azonos színvonalúnak tekintette mind a két ajánlatot, és maximális 5-5 pontszámot adott.<br>
A szállítási rugalmasság tekintetében a nyertes ajánlattevõ napi két alkalommal történõ alkatrészszállítást vállal, saját szállítóeszközeivel, ingyenesen a kb. 60–70 millió Ft-os raktárkészletébõl, továbbá vállalja az alkatrészlistán nem szereplõ tételek esetén a szállítást öt napon belül.<br>
Ezzel szemben a kérelmezõ napi egy alkalommal történõ alkatrészszállítást vállal, saját szállítóeszközzel, ingyenesen kb. 30 millió Ft-os raktárkészletébõl. Ez az adat csak az eredeti alkatrészekre vonatkozik, az utángyártott árukészletre nyilatkozatot nem tett. Ezen túlmenõen összevont alkatrész-értékesítés esetén részegységenként is vállal szállítást.<br>
Így tehát megállapítható, hogy lényegesen kedvezõbb a nyertes ajánlata, mint a kérelmezõé, indokolt volt az ajánlatkérõi pontozás, miszerint a maximális 4 pontból 4-et kapott a nyertes ajánlattevõ, míg 1-et a kérelmezõ. <br>
Mindezekre tekintettel tehát az elsõ, a harmadik és a negyedik elbírálási szempont szerint a nyertes ajánlata kedvezõbbnek tekinthetõ, és ezt az arányt nem változtatja meg az sem, hogy az ár (a második elbírálási szempont) tekintetében kedvezõbb volt a kérelmezõ ajánlata.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el, és a Kbt. 59. § (1) bekezdése értelmében az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. A Döntõbizottság megállapította, hogy a fenti jogszabályhelyeknek megfelelõen hozta meg ajánlatkérõ a közbeszerzési eljárást lezáró döntését.<br>
Mindezekre tekintettel tehát a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján a jogsértõt lehet kötelezni az eljárási költségek megfizetésére, tekintettel arra, hogy jogsértés megállapításra nem került, ezért a rendelkezõ részben foglaltak szerint határozott a költség viselésérõl a Döntõbizottság.<br>
A Döntõbizottság ideiglenes intézkedést nem alkalmazott, mivel a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában szabályozott ideiglenes intézkedés törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. április 16.<br>
<br>
Dr. Deli Betty s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>