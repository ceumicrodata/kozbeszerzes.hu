<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5866)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 62/7/1998.<br>
Üi.: dr. Deli Betty<br>
Telefon: 156-8530<br>
<br>
Tárgy: Sárhegyi és Társai Ügyvédi Iroda jogorvoslati kérelme a Magyar Energetikai Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Sárhegyi és Társai Ügyvédi Iroda (1114 Budapest, Ulászló u. 38., továbbiakban: kérelmezõ) jogorvoslati kérelmét, melyet a Magyar Energia Hivatal (1081 Budapest, Köztársaság tér 7., továbbiakban: ajánlatkérõ) hatósági tevékenység engedélyezése ellátása, valamint ezekhez kapcsolódó jogszabálytervezetek, irányelvek, állásfoglalások, szakmai anyagok elkészítéséhez jogi tanácsadás, jogi képviselet ellátása tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költséget maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS <br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a tárgyaláson elhangzott szóbeli nyilatkozatok, egyéb érdekelt érdemi nyilatkozata, valamint a közbeszerzési eljárás során keletkezett iratok alapján az alábbi tényállást állapította meg.<br>
Az ajánlatkérõ a  K. É. 1998. január 14. napján megjelent 2. számában nyílt közbeszerzési eljárást hirdetett meg a fenti beszerzés tárgyában. Az ajánlatkérõ az ajánlati felhívás 3. a) pontjában meghatározta a beszerzés tárgyát és mennyiségét, mely szerint villamosenergia-termelés, -szállításról és -elosztásról szóló, módosított – 1994. XLVIII. törvény, valamint a gázszolgáltatásról szóló, az 1997. évi XX. törvénnyel módosított, 1994. évi XL. – törvény alapján az ajánlatkérõ hatáskörébe tartozó hatósági tevékenység engedélyezési eljárás ellátásához, valamint az ezekhez kapcsolódó jogszabálytervezetek, irányelvek, állásfoglalások, szakmai anyagok elkészítéséhez jogi tanácsadás, a jogi képviselet ellátása.<br>
– Az energetika, az árak jogi szabályozásának elõkészítése, fogyasztóvédelmi ügyek intézésében közremûködés, jogi tanácsadás, jogi képviselet ellátása. Ezen területen belül 1 fõ villamos energia hatósági engedélyezése területére, 1 fõ gázenergia hatósági engedélyezése területére, 1 fõ az energetikával kapcsolatos árak, díjak fogyasztóvédelmi területre. Beszerzés mennyisége éves átlagban az alábbiak szerint került meghatározásra:<br>
– a villamosenergia-engedélyezés területére havi minimum 10, maximum 35 óra,<br>
– gázenergia-engedélyezés területére havi minimum 10 óra, maximum 35 óra<br>
– az energetika, az árak, díjak, fogyasztóvédelem területére minimum 10 óra, maximum 35 óra.<br>
Részajánlat-tételi lehetõséget biztosított az ajánlatkérõ villamosenergia-engedélyezési területre, gázenergia-engedélyezési területre, energetika, az árak, díjak, fogyasztóvédelmi területére. Az ajánlattételi határidõ az ajánlati felhívás közzétételét követõ 41. nap, azaz 1998. február 24. volt. Az ajánlati felhívás 11. pontjában meghatározták az ajánlattevõk pénzügyi, gazdasági és jogi alkalmassága az ajánlattevõnek ajánlatához csatolnia kellett a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdésben elõírt, pénzintézettõl származó nyilatkozatot, melynek tartalmaznia kellett, hogy az ajánlattevõ számláját mióta vezeti, és fizetési kötelezettségének pontosan eleget tesz-e.<br>
Írásbeli nyilatkozatot arról, hogy vele szemben nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), c), d) és e) pontjában foglalt kizáró okok, továbbá hatósági igazolásokat arról, hogy vele szemben nem áll fenn a Kbt. 46. § (1) bekezdés b) pontjában meghatározott köztartozás, az elõzõ 3 évben a beszerzés tárgykörében kiírt feladatok végzésének ismertetését, a referenciák igazolását, tevékenységének rövid bemutatását. A fentieken túlmenõen szükséges minimum 2 éves ügyvédi gyakorlat, azaz szakterületen ügyvédi kamarai tagság. A felhívás 13. pontjában meghatározták az ajánlatok elbírálásának szempontjait oly módon, hogy az összességében a legelõnyösebb ajánlat szempontja szerint bírálja el az ajánlatokat, meghatározta az elbírálási szempontok fontossági sorrendjét, melyek az alábbiak voltak:<br>
– az energiaszektorban és az államigazgatásban hasonló munkákra vonatkozó referencia,<br>
– óradíj,<br>
– szakmai felkészültség és alkalmasság, felsõfokú angol nyelvvizsga, az angol szakmai nyelv ismerete.<br>
Az ajánlatkérõ az ajánlati felhívás mellett úgynevezett ajánlati dokumentációt készített, melyet minden ajánlattevõ részére ingyenesen rendelkezésre bocsátott. Az ajánlati dokumentáció többek között tartalmazta (3. fejezet) az ajánlattevõvel szemben támasztott követelményeket, melyek a következõk voltak.<br>
– Az ajánlattevõnek rendelkeznie kell magyar jogi diplomával és jogi szakvizsgával,<br>
– közigazgatási, gazdasági, pénzügyi, az energiaipar szabályozására vonatkozó jogi ismeretekkel,<br>
– minimum 2 éves szakmai gyakorlattal, kamarai tagsággal, felsõfokú angol nyelvvizsgával, az angol szakmai nyelv ismeretével.<br>
Az ajánlatok bontásának idõpontjáig – 1998. február 24. – dr. Németh Erika ügyvéd villamos energia hatósági engedélyezés területére, Sárhegyi és Társai Ügyvédi Iroda gázenergia-engedélyezési területére, Bacher, Kálmán, Kolossváry, Sárközi és Szilasi Ügyvédi Iroda villamosenergia-engedélyezési terület és gázenergia-engedélyezési területre, dr. Korányi Mariann ügyvéd energetikával kapcsolatos árak, díjak, fogyasztóvédelem területén jogi tanácsadás és jogi képviselet ellátása vonatkozásában, valamint Hernádi és Kovács Ügyvédi Iroda ugyancsak ezen területre nyújtott be ajánlatot. 1998. március 2-án értékelték az ajánlatokat, és 1998. március 11-én eredményt hirdettek. Villamos energia hatósági engedélyezés területére nyertes ajánlattevõ dr. Németh Erika egyéni ügyvéd, gázenergia hatósági engedélyezés területére vonatkozóan megállapították, hogy az eljárás eredménytelen. Energetika, az árak, díjak, fogyasztóvédelem területére a nyertes ajánlattevõ a Hernádi és Kovács Ügyvédi Iroda. Az ajánlatkérõ az eredményhirdetésrõl szóló jegyzõkönyvében rögzítette és írásban tájékoztatta a Sárhegyi és Társai Ügyvédi Irodát, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>b), illetve d) pontja alapján nyilvánította részben az eljárást eredménytelennek.<br>
A Sárhegyi és Társai Ügyvédi Iroda ajánlata vonatkozásában megállapította, hogy az nem felelt meg a kiírás és dokumentációban meghatározott felsõfokú angol nyelvvizsga követelményének, ezért nem érvényes az ajánlata, illetõleg Bacher, Kálmán, Kolossváry, Sárközi Ügyvédi Iroda  magas ajánlati ára miatt nem tudta ajánlatát elfogadni.<br>
Kérelmezõ 1998. március 24-én nyújtott be jogorvoslati kérelmet a Döntõbizottsághoz. Kérte, hogy a Döntõbizottság állapítsa meg, hogy az ajánlatkérõ jogsértõen járt el, semmisítse meg az ajánlatkérõnek a közbeszerzési eljárást lezáró döntését, hívja fel az ajánlatkérõt a Kbt. szabályainak megfelelõ eljárásra, azaz ajánlatának elbírálására, kötelezze az ajánlattevõt az eljárási díj és költségek viselésére. Indokaként elõadta, hogy álláspontja szerint ellentétes tartalmú az ajánlatkérõ ajánlati felhívása, illetõleg dokumentációja. Az ajánlati felhívás 11. pontja határozza meg, hogy milyen igazolások, nyilatkozatok szükségesek a pénzügyi, gazdasági és mûszaki alkalmasságának igazolására. A felhívás 13. pontja meghatározza az ajánlatok elbírálási szempontjait, melyek között utolsó szempontként szerepel felsõfokú angol nyelvvizsga, illetõleg a szakmai angol nyelv ismerete, ugyanakkor beépítette ugyanezt a feltételt az ajánlati dokumentáció 3. fejezetébe, amelyet egyébként az ajánlati felhívásnak kellett volna tartalmaznia. Álláspontja szerint az ajánlatkérõ az ajánlati felhívás 14. pontjában meghatározta, hogy milyen általános és speciális feltételekkel kell rendelkeznie az ajánlattevõnek. A törvénybõl egyértelmûen következik álláspontja szerint, hogy az ajánlati dokumentáció csak részletezheti a felhívásban megállapított feltételeket, de azokat nem módosíthatja, nem állapíthat meg attól eltérõ rendelkezéseket, nem végezhet átcsoportosításokat. Álláspontja szerint ellentétes az ajánlati felhívás az ajánlati dokumentációval.<br>
Kifogásolta továbbá, hogy az ajánlatkérõ az eredményhirdetésrõl szóló jegyzõkönyvben olyan megállapítást tesz, mely szerint eredménytelennek nyilvánítja az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>b), illetõleg d) pontja alapján. Ez álláspontja szerint jogsértõ és egymásnak ellentmondó. Álláspontja szerint a Kbt. 53. § (1) bekezdés a), b) és c) pontja határozza meg, hogy mely esetekben lehet az ajánlattevõt kizárni az eljárásból. Az ajánlatából azonban megállapítható, hogy álláspontja szerint egyik kizárási feltétel sem állt fenn vele szemben. A jegyzõkönyvben az ajánlatkérõ álláspontja szerint nem kizárás miatt, azaz a Kbt. 60. § (1) bekezdés c) pontja alapján nyilvánította eredménytelennek az eljárást, hanem a b) és c) pontokra hivatkozással. Tehát ez az írásbeli tájékoztatás is jogsértõ és saját jegyzõkönyvével ellentétes. <br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint a döntése jogszerû volt, mely szerint kizárta a kérelmezõt arra tekintettel, hogy nem rendelkezett felsõfokú angol nyelvvizsgával.<br>
Nincs ellentmondás az ajánlati felhívás és a dokumentáció között, hiszen az ajánlati felhívásba azokat az adatokat, nyilatkozatokat rögzítette, amelyeket a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. §-</a>a kötelezõen elõír. Tekintettel azonban arra, hogy speciális feladat elvégzésérõl van szó, így a dokumentációba építette bele azokat a többletkövetelményeket, amelyeket szükségesnek látott, így a felsõfokú angol nyelvvizsgát.<br>
Egyéb érdekelt Bacher, Kálmán, Kolossváry, Sárközi és Szilasi Ügyvédi Iroda jogorvoslati kérelem elutasítását kérte alaptalanságra hivatkozással. <br>
A kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése értelmében az ajánlatkérõ- nek az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. Ugyanezen törvényhely (2) bekezdése értelmében az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását, így jogszerûen járt el az ajánlatkérõ, amikor ennek megfelelõen készítette el ajánlati felhívását.<br>
A felhívás 11. pontjában a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdésének megfelelõen meghatározva a pénzügyi, gazdasági és mûszaki alkalmasság igazolásának módját. Ugyanakkor a Kbt. 37. § (1) bekezdése szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. E rendelkezésbõl következõen az ajánlatkérõ az alkalmasságon túl a részletes szerzõdési feltételeket is jogosult, illetve köteles meghatározni, vagy az ajánlati felhívásában, vagy ha pedig ez ott nem lehetséges, az ehhez kapcsolódó dokumentációban. Jelen esetben az ajánlatkérõ dokumentációt készített, és a részletes szerzõdési feltételeket ebben határozta meg. Nevezetesen a szolgáltatás tárgyához kapcsolódóan rögzítette, hogy szerzõdési feltétel a felsõfokú angol nyelvvizsga, a szakmai nyelvismeret. E kikötés szerzõdési feltételnek tekintendõ, ugyanis a szolgáltatást, azaz a jogi képviselet ellátását, a jogi tanácsadást esetenként angol nyelven, vagy angol nyelvû anyagok felhasználásával kell teljesítenie ajánlattevõnek. Nyilvánvaló, hogy az az ajánlattevõ, aki nem rendelkezik megfelelõ szintû nyelvismerettel, a szolgáltatást az ajánlatkérõ által elvárt szinten teljesíteni nem tudja, így ez az ajánlattevõ nem felelt meg e szerzõdési feltételnek. A fentiekbõl következik az is, hogy kérelmezõ állításával ellentétben nincs ellentmondás az ajánlati felhívás és a dokumentáció között, ugyanis az ajánlatkérõ ajánlati felhívásában csak az alkalmassági körülményeket, míg a dokumentációjában az egyéb szerzõdéses feltételeket határozta meg.<br>
A Döntõbizottság ezt követõen megvizsgálta az ajánlatkérõnek a közbeszerzési eljárás során hozott döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése taxatíve felsorolja azokat az esetköröket, amikor eredménytelen az eljárás. A Kbt. 60. § d) pontja szerint eredménytelen az eljárás, ha egyik ajánlattevõ sem tett az ajánlati felhívásban foglaltaknak – ajánlatkérõ részére – megfelelõ ajánlatot.<br>
Megállapítható volt, hogy ezen területre tett részajánlatot Bacher, Kálmán, Kolossváry, Sárközi és Szilasi Ügyvédi Iroda is. Az õ ajánlatát el is bírálta az elbírálási szempontok szerint az ajánlatkérõ, de a túl magas vállalási ár miatt nem tudta alkalmasnak elfogadni az ajánlatát. Kérelmezõ esetében pedig megállapította, hogy az ajánlat nem felel meg a szerzõdéses feltételeknek, ily módon egyik ajánlat sem volt az ajánlatkérõ részére megfelelõ. <br>
Minderre tekintettel tehát a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja értelmében jogszerûen nyilvánította eredménytelennek a közbeszerzési eljárás ezen részét az ajánlatkérõ, mivel egyik ajánlattevõ sem tett az ajánlati felhívásban foglaltaknak az ajánlatkérõ részére megfelelõ ajánlatot. Rámutat arra a Döntõbizottság, hogy kétségtelen tény, hogy nem volt megfelelõ az ajánlatkérõ által megjelölt jogszabályi hivatkozás, mivel egybemosta a Kbt. 60. § b) és d) pontját, de tartalmát tekintve az ajánlatkérõi döntés jogszerû volt. A téves jogszabályhely-megjelölés a Kbt. szabályait figyelembe véve nem szankcionálható. Az ajánlatkérõi döntés, az ajánlatkérõi akarat mindenben megfelelt a Kbt. elõírásainak, így mindezekre tekintettel a Döntõbizottság jogorvoslati kérelmét a Kbt. 88. § (1) bekezdés a) pontjára tekintettel, mint alaptalant utasította el.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>g) pontja értelmében a jogsértõt lehet kötelezni az eljárás során felmerült díj és költségek viselésére, mivel azonban jogsértés megállapításra nem került, így a költségek viselésérõl a Döntõbizottság a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1997. március 21.<br>
<br>
Dr. Deli Betty s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>