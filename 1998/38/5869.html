<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5869)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 87/16/1998.<br>
Üi.: dr. Deli Betty<br>
Telefon: 356-8530<br>
Fax: 355-5082<br>
Tárgy: Betonútépítõ Rt. jogorvoslati kérelme Ostoros Község Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Soós Tibor ügyvéd által képviselt Betonútépítõ Rt. (1094 Budapest, Tûzoltó u. 31., továbbiakban: kérelmezõ) Ostoros Község Önkormányzata (3326 Ostoros, Hõsök tere 4., továbbiakban ajánlatkérõ) Ostoros szennyvízcsatornázása és szennyvíztisztítása tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
A Döntõbizottság megállapítja, hogy az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a becsatolt közbeszerzési eljárás során keletkezett iratok, a tárgyaláson elhangzott érdemi nyilatkozatok alapján az alábbi tényállást állapította meg.<br>
A Magyar Közlöny 1997/1996. számában a Belügyminisztérium és Pénzügyminisztérium együttes közleményt jelentetett meg a céltámogatásra jogosult és 1997. évtõl céltámogatásban részesülõ önkormányzatok kiegészítõ jegyzékérõl, mely jegyzék alapján céltámogatásra jogosult és 1997. évtõl céltámogatásban részesül szennyvíztisztító telep, valamint szennyvízcsatorna-hálózat építésére Ostoros község.<br>
Erre tekintettel ajánlatkérõ 1997. december 3. napján megjelent K. É. 47. számában elõminõsítési eljárást hirdetett meg Ostoros szennyvízcsatornázása és szennyvíztisztítása tekintetében. Az ajánlati felhívása az elõminõsítési eljárásra történõ felhívásában meghatározta a beszerzés tárgyát és mennyiségét az alábbiak szerint:<br>
– NÁ 250 UPVC 1430 fm<br>
– NÁ 200 UPVC 9920 fm<br>
– NÁ 160 UPVC 7030 fm<br>
– NÁ 63 KPV 250 fm<br>
– 1 db községi átemelõ,<br>
– 7 db kisátemelõ,<br>
– 200 m3/nap kapacitású szennyvíztisztító telep.<br>
Felhívásában ajánlatkérõ lehetõséget adott arra, hogy külön tegyenek ajánlatot az ajánlattevõk a szennyvíztisztító telepre és külön a szennyvízcsatornázásra. A teljesítés határidejét 1999. október 31. napjában határozták meg. A felhívásában meghatározta (annak 9. pontjában) a résztvevõk pénzügyi, gazdasági, mûszaki alkalmasságára kért adatokat és tényeket, továbbá a 10. pontban meghatározta az ajánlatok elbírálásának szempontjait, mely szerint az összességében legelõnyösebb ajánlat szempontja szerint bírálja el azokat, s megadta egyidejûleg azok fontossági sorrendjét is, amelyek a következõk:<br>
– mûszaki, szakmai alkalmasság, megbízhatóság,<br>
– pénzügyi stabilitás,<br>
– elõnyösebb fizetési feltételek mellett mûszaki elõteljesítéssel való vállalkozás,<br>
– kedvezõbb pénzügyi konstrukció ajánlása, s abban való közremûködés,<br>
– ajánlati ár,<br>
– mûszaki tartalom,<br>
– referenciák.<br>
A részvételi jelentkezésnek határideje 1998. január 6 volt. Ezen idõpontig 14 jelentkezés érkezett, amelyek közül 13-at mûszakilag, gazdaságilag és pénzügyileg alkalmasnak tartott az ajánlatkérõ, és ajánlattételre felhívott.<br>
Az ajánlatok bontására 1998. március 6-án került sor. Nyolc ajánlat érkezett a Simplex-Épker Kft., Bodkõ Kft., Erro '96 Kft., Egri Útépítõ Rt., Olajterv Rt., S és G Kft., Betonútépítõ Rt., Tengelyközmû Kft. ajánlattevõktõl.<br>
Az ajánlatok bontását követõen, 1998. március 17-én az ajánlatkérõ az ajánlattevõket meghívta személyes megbeszélésre, ahol az ajánlatok pontosítására került sor.<br>
Ajánlatkérõ képviselõ-testülete 1998. április 15-én meghozta 23/1998 (IV. 15.) számú határozatát, amelyben a legelõnyösebb ajánlattevõként az Erro '96 Kft.-t, míg második helyezettként az Egri Útépítõ Rt. ajánlatát nevezte meg nyertesnek. Az eredményhirdetésre 1998. április 20-án került sor, és ezt követõen a szerzõdés megkötésre került.<br>
A kérelmezõ 1998. május 6. napján nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság semmisítse meg az ajánlatkérõnek a közbeszerzési eljárás folyamán hozott döntését, amennyiben szerzõdéskötésre sor került, akkor állapítsa meg a jogsértést, és bírságot szabjon ki. Kötelezze a jogsértõt az eljárási díj viselésére, és ideiglenes intézkedésként függessze fel az eljárást, a szerzõdéskötést tiltsa meg. Álláspontja szerint a pénzügyi, gazdasági és mûszaki alkalmasság vizsgálata az elõminõsítés során már megtörtént, és õt is alkalmasnak minõsítette az ajánlatkérõ. Tehát a végsõ döntésnél a két ajánlat között ebbõl következõen nem lehetett lényeges különbség. Indokaként elõadta, hogy álláspontja szerint az összességében legkedvezõbb ajánlatot õk tették, és így nem az összességében legelõnyösebb ajánlat történt kiválasztásra, és ezzel a magatartásával megsértette az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését. Az ajánlatkérõ a jogorvoslati kérelem elutasítását kérte alaptalanságra való hivatkozással. Álláspontja szerint a közbeszerzési eljárást jogszerûen folytatták le, a döntésüket az elbírálási szempontok szerint azok fontossági sorrendjét betartva hozták meg. Egyéb érdemi észrevételt nem tett.<br>
A kérelmezõ jogorvoslati kérelme alaptalan.<br>
A Döntõbizottság az iratok vizsgálata, illetve az ajánlatok összehasonlítása során észlelte, hogy nyílt eljárás ellenére az ajánlatkérõ, illetõleg az ajánlattevõk az ajánlat benyújtását követõen még szóban tárgyaltak az ajánlatok tartalmáról.<br>
Ezeket a tárgyalásokat az ajánlattevõk egyike sem kifogásolta, azonban a Döntõbizottság rámutat arra, hogy nyílt eljárásban az ajánlatok tartalmának tisztázására kizárólag a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1)–(2) bekezdésében szabályozott tartalomban és formában van törvényes lehetõség. Az azonban megállapítható volt, hogy nem a módosított ajánlatokat, hanem a határidõig beadott ajánlatokat hasonlította össze ajánlatkérõ, és ezt vizsgálta a Döntõbizottság is. Mint ahogy korábban megállapításra került, a részvételi felhívás 3. c) pontja lehetõséget biztosított arra, hogy az ajánlattevõk külön a szennyvízcsatornára és a szennyvíztisztító telepre is ajánlatot adjanak. Ebbõl következõen a részajánlatokat külön-külön kell az elbírálási szempontok szerint értékelni, és mind a két részre külön kell összességében legelõnyösebb ajánlatot megállapítani. A becsatolt elbírálási, értékelési dokumentumokból megállapítható volt, hogy a kötelezõ részajánlatokat külön-külön nem értékelte az ajánlatkérõ, hanem minden ajánlatot egységesen kezelt. Így a Döntõbizottság elvégezte az ajánlatok részenkénti összehasonlítását is. Nyertes ajánlattevõ ajánlatát az elsõ két elbírálási szempont vonatkozásában azonos színvonalúnak értékelte az ajánlatkérõ. Ez a megállapítása helytálló, hiszen az elõminõsítés keretében már a mûszaki, pénzügyi alkalmasság igazolása megtörtént, és pénzügyi, mûszaki szempontból mind a két ajánlatot megfelelõnek értékelte az ajánlatkérõ. A 3. elbírálási szempont vonatkozásában vizsgálta az elõfinanszírozást, az elõteljesítésre és a fizetési határidõre tett ajánlatokat. A nyertes ajánlattevõ elõfinanszírozást vállalt az ajánlatkérõ saját forrásának 77%-ára, az alapok támogatásának lehívásáig. Vállalta az elõteljesítést, illetõleg az utolsó teljesítési határidõt 1999. október 31-ban állapította meg, míg a fizetési határidõt 45 napban jelölte meg. A kérelmezõ ezzel szemben az elõfinanszírozásra nem tett ajánlatot, õ is vállalta a kiírás szerinti teljesítési határidõt, illetõleg 60 napos fizetési határidõre tett ajánlatot. Mindezekbõl te<br>
hát megállapítható, hogy helyes volt az ajánlatkérõ döntése, amikor is a nyertest jobbnak ítélte ezen 3. elbírálási szempont vonatkozásában. A nyertes kedvezõbb pénzügyi konstrukciót ajánlott, hiszen folyamatos számlázási lehetõséget biztosított a finanszírozási lehetõség megnyitásától, míg ezt a kérelmezõ nem vállalta, így helyes volt az ajánlatkérõ döntése, amikor a nyertest e tekintetben is jobbnak értékelte. Egyértelmûen megállapítható volt, hogy az ajánlati ár vonatkozásában a kérelmezõ ajánlata volt a kedvezõbb, hiszen a kérelmezõ bruttó 351 669 070 Ft-ra tett árajánlatot, míg a nyertes 378 879 375 Ft-ra. A mûszaki tartalom tekintetében nem volt különbség a két ajánlat között. Ezt maga az ajánlatkérõ is megállapította helyesen, hiszen az ajánlati felhívás és a dokumentáció elõírásai szerint tett mind a két ajánlattevõ ajánlatot.<br>
A referenciák vonatkozásában a Döntõbizottság is azonos színvonalúnak ítélte meg mind a két ajánlattevõ referenciamunkáit. Mindezekbõl következik tehát, hogy a szennyvízcsatornázásra tett ajánlatok vonatkozásában összességében valóban kedvezõbb ajánlatot tett a nyertes ajánlattevõ, hiszen összefoglalva, az elsõ és második elbírálási szempontból azonos színvonalúnak kellett tekinteni az ajánlatukat, a 3–4-ben jobb a nyertesé, 5-ben a kérelmezõé, míg 6–7-ben azonos színvonalú volt mind a két ajánlat.<br>
A Döntõbizottság ezt követõen összehasonlította a szennyvíztisztító telepre tett ajánlatokat. Az értékelés hasonlóan történt, mint a csatornahálózat építésére vonatkozóan, hisz az elbírálási szempontok ugyanazok voltak. Az elsõ két elõzõ szempont vonatkozásában a korábban kifejtett indokok alapján mind a két ajánlat azonos tartalmú volt. Ugyanígy a fizetési feltételek vonatkozásában: fizetési feltételek azonosak voltak a korábban kifejtettek szerint, így tehát a nyertes ajánlata jobb volt. Ugyanígy a kedvezõbb pénzügyi konstrukció tekintetében is jobb a nyertes ajánlata. Az ajánlati ár vonatkozásában azonban nyertesé volt e tekintetben jobb, hiszen 78 091 000 Ft volt a bruttó ajánlati ára, míg a kérelmezõé 102 375 000 Ft. A mûszaki tartalom tekintetében hasonlóak az ajánlatok, mert a korábbi indokok szerint a dokumentációban foglaltak alapján adta meg mind a kettõ ajánlatát, azonos tartalmú volt mind a két ajánlat. A referenciák vonatkozásában jobb a kérelmezõ, hiszen egyáltalán nem rendelkezett a nyertes telepépítési referenciával, míg a kérelmezõ igen. Mindezekre tekintettel azonban megállapítható volt, hogy a szennyvíztisztító telep vonatkozásában is összességében a nyertes ajánlattevõ tette a legjobb ajánlatot, hiszen az 1. és 2. elbírálási szempont vonatkozásában azonos színvonalú volt az ajánlat, a 3., 4. és 5. vonatkozásában jobb volt a nyertesé. Mûszaki tartalom tekintetében azonos színvonalú volt mind a két ajánlat, és a referencia vonatkozásában jobb volt a kérelmezõ.<br>
Megállapítható volt, hogy az ajánlatkérõ az ajánlati felhívásában a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja szerint az összességében legelõnyösebb ajánlat szempontja szerinti ajánlat kiválasztását választotta, s egyben meghatározta az elbírálási szempontokat és azok fontossági sorrendjét is.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempont alapján bírálja el, és az 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban meghatározott feltételek alapján) a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Mindebbõl tehát megállapítható volt, hogy az ajánlatkérõ helyesen járt el, és figyelembe vette eljárása során mind a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdését, mind pedig az 59. § (1) bekezdését, hiszen az elbírálási szempontok szerint azok fontossági sorrendjét betartva hozta meg döntését, és hirdette ki nyertesnek az összességében legelõnyösebb ajánlatot tett ajánlattevõt.<br>
Minderre tekintettel a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el. A Kbt. 88. § (1) bekezdés g) pontja alapján a jogsértõt lehet kötelezni az eljárási díj és költségek megfizetésére, miután azonban jogsértés megállapításra nem került, így az eljárás során felmerült költségeket a felek maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. június 12.<br>
<br>
Dr. Deli Betty s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>