<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5867)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.150/2/1998.<br>
Elõadó: dr. Deli Betty<br>
Telefon: 356-8530<br>
Fax: 355-5082<br>
<br>
Tárgy: Jogorvoslati kérelem elutasítása.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Komár Gábor (2000 Szentendre, Szûcs u. 8.) ügyvéd által képviselt Országos Egészségbiztosítási Pénztár (Budapest, Váci u. 73/A, továbbiakban kérelmezõ) MÁV Kórház Budapest (1062 Budapest, Podmaniczky u. 111., a továbbiakban ajánlatkérõ) egyszer használatos anyagok 1 évi szükséglete (infúziós, transzfúziós szerelék, tû, szike, szikepenge, vénakanül) beszerzése tárgyú közbeszerzési eljárása ellen benyújtott jogorvoslati kérelmét hivatalból elutasítja.<br>
A határozat ellen jogorvoslatnak helye nincs. <br>
<br>
INDOKOLÁS<br>
<br>
A K. É. 1998. június 24. napján megjelent 25. számában nyílt közbeszerzési eljárásra felhívást tett közzé az ajánlatkérõ. A felhívás megjelenését követõen 1998. július 1-jén a kérelmezõ jogorvoslati kérelmet nyújtott be a Döntõbizottsághoz. Kérte, hogy a Döntõbizottság jogsértést állapítson meg és semmisítse meg az eljárást, valamint ideiglenes intézkedésként indítványozta az eljárás felfüggesztését is. Indokaként elõadta, hogy álláspontja szerint az ajánlatkérõ nem rendelkezik a szerzõdés teljesítését biztosító anyagi fedezettel, az erre vonatkozó biztosítékkal, hiszen az ajánlatkérõnek a kérelmezõ álláspontja szerint mûködési célú 10 847 000 Ft tartozása van, míg egyéb beruházói tartozási állománya 39 252 000 Ft összegû, s ezen túlmenõen felújítási tartozása 3 971 000 Ft. Így tehát azzal a magatartásával, hogy ennek ellenére közbeszerzési eljárást hirdetett meg, az ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (2) bekezdését. Ezen túlmenõen megsértette a Kbt. 24. § (1) és (2) bekezdését azzal a magatartásával, hogy az ajánlati felhívás 13. pontjába foglalt 4. bírálati szempontot úgy határozta meg, hogy abban nem biztosítja a verseny tisztaságát, illetõleg az esélyegyenlõséget. A bírálati szempont olyan mértékû, elõre kalkulálhatatlan és ezért utóbb összehasonlíthatatlan feltételt határoz meg, amely alapelveket sért.<br>
Kérelmezõ korábbi ügyben kifejtett álláspontja szerint az Országos Egészségbiztosítási Pénztárnak, mint a magyar egészségügyi ellátás finanszírozójának jogos érdekét és jogát is érintik az egyes egészségügyi intézmények jogsértõ magatartásai, hiszen a többször módosított 103/1991 (VIII. 21.) kormányrendelet és a 9/1993. (IV. 2.) többször módosított MN-rendeletek alapján finanszírozza az ország különbözõ egészségügyi intézményeit. A közbeszerzés területén tapasztalt szabálytalanságok eredménye lehet drágán és szabálytalanul vásárolt egyes termékek köre, mely az OEP deficitjét növelheti. Ha adott esetben szabálytalan és jogszerûtlen eljárások folytán kerülnek eszközök beszerzésre, akkor egyes esetekben kárt okoz az OEP-nek.<br>
A Döntõbizottság a becsatolt iratokból megállapította, hogy a kérelmezõ nem tartozik a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésének hatálya alá az alábbiak miatt. <br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése értelmében a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint kérelmet az ajánlatkérõ, az ajánlattevõ vagy olyan egyéb érdekelt nyújthat be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti. Jelen esetben az kétségen kívül megállapítható, hogy a kérelmezõ nem ajánlatkérõ és nem ajánlattevõ. Tehát a Döntõbizottságnak azt kellett megvizsgálnia, hogy az adott közbeszerzési ügy kérelmezõ jogát vagy jogos érdekét sérti vagy veszélyezteti-e.<br>
A Döntõbizottság álláspontja szerint az elõtte folyó jogorvoslati eljárásban az egyéb érdekelti ügyféli képességet önmagában az egészségügyi intézmények feletti ellenõrzési jogosítvány sem alapozza meg.<br>
Figyelemmel arra, hogy a fentiek alapján kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján nem tekinthetõ ügyfélnek, a Döntõbizottság pedig hivatalból eljárást nem folytathat le, az érdemi vizsgálatra nem volt mód. Utal ugyanakkor a Döntõbizottság arra, hogy az Országos Egészségbiztosítási Pénztárnak a közbeszerzési eljárások jogszerûtlenségét észlelve módja van a Közbeszerzések Tanácsa tagjának kezdeményezése alapján a Döntõbizottság elõtt eljárást indíttatni. A Kbt. 12. § (2) bekezdésének d) pontja alapján a Nyugdíj-biztosítási és Egészségbiztosítási Önkormányzat (vagy jogutódja) által kijelölt személy tagja a Közbeszerzések Tanácsának.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése csak az érdemében hozott határozat esetében teszi lehetõvé a bírósági felülvizsgálatot. A Kbt. 79. § (3) bekezdésén alapuló ügyfélképesség hiánya, illetõleg a Kbt. 79. § (6) bekezdése szerinti igazgatási, szolgáltatási díj meg nem fizetése esetén a Kbt. 80. § (3) bekezdése szerint a kérelmet a Döntõbizottságnak érdemi vizsgálat nélkül hivatalból kell elutasítania. Ebbõl következõen tehát az érdemi vizsgálat nélküli elutasítás estén kizárt a bírósági keresettel a határozat felülvizsgálatát kérni. Tehát a jogorvoslatra vonatkozó rendelkezés a Kbt. 89. § (1) bekezdésén alapul.<br>
<br>
Budapest, 1998. augusztus 3.<br>
<br>
Dr. Deli Betty s. k.	Pribelszkiné Mravik Erzsébet s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>