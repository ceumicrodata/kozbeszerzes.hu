<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5863)
</b></h2><FONT size=3><i><u></i></u><br>
1024. Budapest, Margit krt. 85.<br>
Ikt. sz.: D.176/13/1998.<br>
<br>
Tárgy: Az UTIBER Közúti Beruházó Kft. jogorvoslati kérelme a KHVM Útgazdálkodási és Koordinációs Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Hontváry és Társai Ügyvédi Iroda, ügyintézõ dr. Völgyesiné dr. Hontváry Zsuzsanna (1115 Budapest, Csóka u. 7–13.) ügyvéd által képviselt UTIBER Közúti Beruházó Kft. (1115 Budapest, Csóka u. 7–13., továbbiakban: kérelmezõ) a KHVM Útgazdálkodási és Koordinációs Igazgatóság (1024. Budapest, Fényes Elek u. 7–13., továbbiakban: ajánlatkérõ) – az M7 autópálya Balatonaliga–Zamárdi közötti szakaszán a meglévõ bal pálya felújításával és a hiányzó jobb pálya építésével összefüggõ "MÉRNÖK" (építéslebonyolítási, ellenõrzési és konzultációs) szolgáltatások ellátása tárgyú – közbeszerzési eljárása ellen benyújtott jogorvoslati kérelmének a Döntõbizottság helyt ad. Megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) bekezdésére tekintettel az 59. § (1) bekezdését, ezért az ajánlatkérõ közbeszerzési eljárást lezáró, a nyertesre (Transinvest Budapest Kft. és Veszprém Megyei Állami Közútkezelõ Kht.) vonatkozó döntését megsemmisíti. Kötelezi az ajánlatkérõt, hogy a határozat kézhezvételétõl számított 15 napon belül fizessen meg a kérelmezõnek 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli nyilatkozata, a tárgyaláson elhangzott szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ a K. É. 1998. május 13-án megjelent 19. számában nyílt közbeszerzési eljárást hirdetett meg az M7 autópálya Balatonaliga–Zamárdi (90,5–111,2 km-sz.) közötti szakaszán a meglévõ bal pálya felújításával és a hiányzó jobb pálya építésével (1 építési ütem, B projektelem) összefüggõ "MÉRNÖK" (építéslebonyolítási, ellenõrzési és konzultációs) szolgáltatások ellátására. <br>
Az ajánlatkérõ ajánlati dokumentációt is bocsátott az ajánlattevõk rendelkezésére. Az ajánlati felhívásának 11. pontjában az ajánlattevõk pénzügyi, gazdasági és mûszaki alkalmasság igazolására kért adatokat és tényeket határozta meg, illetõleg mind az ajánlati felhívásában, mint az ajánlati dokumentáció 7. oldalán rögzítette az ajánlatok elbírálásának szempontjait, nevezetesen az összességében legelõnyösebb ajánlat szempontja alapján bírálja el azokat, s ily módon elõírta az elbírálási szempontokat, azok fontossági sorrendjében is, ezek az alábbiak voltak:<br>
<br>
1. a cég jártassága és referenciái, hasonló jellegû, FIDIC rendszerben lebonyolított beruházások megvalósításában, projektmenedzsmentben és kivitelezõ vállalatok munkájának ellenõrzésében,<br>
<br>
2. a feladatra foglalkoztatni kívánt kulcsszemélyzet (fõ foglalkozású és megbízott szakértõ) mûszaki végzettsége, szakmai felkészültsége, referenciái és nyelvismerete,<br>
<br>
3. a szakmai részben megajánlott és kidolgozott szolgáltatás, módszer színvonala,<br>
<br>
4. a vállalkozási díj összege és kifizetések ütemezése,<br>
<br>
5. a cég stabil pénzügyi helyzete.<br>
Mind a részajánlat-tételi lehetõséget, mind az alternatív ajánlattétel lehetõségét kizárta az ajánlatkérõ.<br>
Az ajánlati dokumentáció általános részének 1/2. pontjában rögzítették az ajánlatkérõi elvárásokat, nevezetesen, hogy az ajánlattevõtõl elvárják, hogy hitelt érdemlõen igazolja saját, vagy az ajánlatában megnevezett alvállalkozója/társvállalkozója stb., hazai tapasztalatát autópályák felújításában, új pályák építésében, illetõleg ellenõrzésében.<br>
Meghatározta ugyanezen általános rész 11. oldalán, hogy a közbeszerzés tekintetében milyen feladatai lesznek az ajánlattevõnek. Nevezetesen a pálya és tartozékainak felújítása, mûtárgyak felújítása, a hiányzó jobb pálya megépítése során adódó lebonyolítói mérnöki feladat ellátása.<br>
Az ajánlatok bontására 1998. június 23-án került sor, ahol az alábbi ajánlattevõk nyújtották be ajánlatukat: Transinvest Budapest Kft. és Veszprém Megyei Állami Közútkezelõ Kht. közös ajánlat, UTIBER Kft. kérelmezõ, "M7 Konzorcium" (FÕBER Rt. és UVATERV Rt. részvételével), M7 "B" Konzorcium (Euroút Kft., Sztráda Teszt Kft. és a Fejér Megyei Általános Közútkezelõ Kht. résztvevõivel).<br>
Az ajánlatkérõ az ajánlatok bontását követõen 13 fõs bírálóbizottságot állított fel szakértõkbõl, akik egyenként értékelték az ajánlatokat pontozásos rendszer felállítása mellett. Megállapították az értékelési szempontok súlyát oly módon, hogy 6 elbírálási szempontot jelöltek meg, mert a vállalkozási díj összege és a kifizetések ütemezését különálló elbírálási szempontként értékelték. Így tehát a súlyarányok a következõképpen alakultak: 1. szempont 30, 2. szempont 20, 3. szempont 20, 4. szempont 20, 5. szempont 5, 6. szempont 5%-ot képviselt.<br>
1998. július 9-én meghozta a közbeszerzési eljárást lezáró döntését az ajánlatkérõ, és ily módon a nyertes a Transinvest Budapest Kft. és a Veszprém Megyei Állami Közútkezelõ Kht. közös ajánlata volt 93,9 ponttal, míg a második legjobb a kérelmezõ volt 93,6 ponttal, míg a harmadik helyezett az M7 "B" Konzorcium 81,3 ponttal és negyedik az "M7" Konzorcium 77,85 ponttal.<br>
Az eredményhirdetésre 1998. július 23-án került sor a döntésnek megfelelõen.<br>
A kérelmezõ törvényes határidõn belül, 1998. július 27-én nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság jogsértést állapítson meg, semmisítse meg az ajánlatkérõnek a közbeszerzési eljárást lezáró döntését, és hozzon ideiglenes intézkedést, nevezetesen a még meg nem kötött szerzõdés megkötését tiltsa meg. Indokaként elõadta, hogy álláspontja szerint nem az összességében legelõnyösebb ajánlatot választotta ki nyertesként az ajánlatkérõ.<br>
Az elbírálási szempontokat figyelembe véve álláspontja szerint összességében õ adta a legkedvezõbb ajánlatot, hiszen eddig az összes Magyarországon épült autópálya esetében õ, illetõleg jogelõdje, a Közúti Beruházó Vállalat látta el a beruházás mérnöki lebonyolítói szolgáltatásokat, így kiemelkedõ ezzel kapcsolatosan a referenciája. A feladatra jelölt kulcsszemélyzetük végzettsége, felkészültsége és tapasztalata alkalmassá teszi õket ilyen jellegû feladatok ellátására, akik hasonló autópálya-beruházásokon gyakorlatot szereztek.<br>
Szolgáltatásaik egyenletesen magas színvonalú és auditált ISO 9001 szabvány szerinti minõségbiztosítási rendszerrel is rendelkeznek. Az ajánlati áruk egyértelmûen alacsonyabb volt, mint a nyertesé, illetõleg a cég tõkeerõs pénzügyi helyzete stabil, nyereségesen mûködik, mérlegeivel és pozitív tartalmú banknyilatkozattal ezt alá is támasztották.<br>
Kérték, hogy a Döntõbizottság kötelezze ajánlatkérõt az igazgatási szolgáltatási díj megfizetésére.<br>
Az ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint õk a megadott elbírálási szempontok szerint szakértõk bevonásával, az elbírálási szempontok fontossági sorrendjét betartva, pontozásos módszerrel értékelték az ajánlatokat, és az összességében legelõnyösebb ajánlatot hirdették ki nyertesnek. A szerzõdést még nem kötötte meg az ajánlatkérõ a nyertesekkel. <br>
A kérelmezõ jogorvoslati kérelme alapos.<br>
A Döntõbizottság a rendelkezésre álló iratok alapján megvizsgálta, hogy az ajánlatkérõ az elbírálási szempontoknak megfelelõen s azok fontossági sorrendjét betartva bírálta-e el az ajánlatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése értelmében az ajánlatkérõ az ajánlati felhívásban, illetõleg a dokumentációban meghatározott feltételeknek megfelelõ ajánlatokat a) vagy a legalacsonyabb összegû ellenszolgáltatás, vagy b) az összességében legelõnyösebb ajánlat szempontja alapján bírálja el.<br>
Az ajánlatkérõ a 34. § (1) bekezdés b) pontja szerinti értékelést választotta. Ily módon a 34. § (2) bekezdése értelmében köteles volt ajánlati felhívásában meghatározni a választott elbírálási szempontokat azok fontossági sorrendjében.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>( 1) bekezdésének megfelelõen az ajánlatkérõ szükséges dokumentációt is készített, és a részletes szerzõdési feltételeket rögzítette.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészíteni, és így az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Mindezen törvényi szabályozásból következik, hogy az ajánlatkérõ pedig mindvégig kötve van az ajánlati felhívásban és a dokumentációban foglaltakhoz. Ebbõl következõen és a 26. § (2) bekezdés második fordulata értelmében az ajánlatkérõ az ajánlati felhívásban, illetve részletes szerzõdési feltételeket tartalmazó dokumentációban a meghatározott feltételekhez, az ajánlattevõ pedig az ajánlatához kötve van.<br>
A Döntõbizottság megállapította, hogy mind a nyertes, mind a kérelmezõ ajánlata érvényes volt, és kizárásról sem kellett intézkedni, így elvégezte az ajánlatok értékelési szempontok szerinti összehasonlítását.<br>
A becsatolt iratokból, illetõleg az ajánlatkérõ által a tárgyaláson tett nyilatkozatokból nem lehetett egyértelmûen megállapítani, hogy a végleges döntés tekintetében hogyan érvényesültek az elbírálási szempontok, illetõleg azok fontossági sorrendje, így a Döntõbizottság egyenként az ajánlatokat az elbírálási szempontok alapján hasonlította össze.<br>
Az elbírálási szempontok áttanulmányozása során az megállapítható volt, hogy a negyedik elbírálási szempontot kettéválasztották, és külön elbírálási szempontként értékelték az árat, illetõleg a fizetési ütemezést, annak ellenére, hogy sem a felhívást, sem a dokumentációt nem módosították.<br>
Az ajánlatkérõ egyfajta pontrendszert állapított meg. A pontrendszere értelmében a nyertes ajánlattevõ az elsõ elbírálási szempontra 28,35-öt, a második elbírálási szempontra 18,60, harmadik 18,70, negyedik 19, ötödik 4,25, hatodik 5 pontot kapott. A kérelmezõ 28,65, második 15,80, harmadik 18,40, negyedik 20, ötödik 4,75, hatodik 5 pontot kapott.<br>
A Döntõbizottság figyelmen kívül hagyta az ajánlatkérõ pontozásos rendszerét, és egyértelmûen abból a szempontból vizsgálta meg az ajánlatokat, hogy egyes elbírálási szempontok vonatkozásában kinek az ajánlata bizonyult jobbnak.<br>
Mindezt arra való tekintettel tette, hogy azt nem írja elõ a Kbt., hogy milyen rendszerben, milyen mechanizmus szerint válassza ki az ajánlatkérõ az összességében legelõnyösebb ajánlatot, csupán azt kell figyelembe venni, annak kell érvényre jutnia, hogy az elbírálási szempontok szerint történjen a bírálat és érvényesüljön a bírálati szempontok fontossági sorrendje.<br>
Így tehát nincs relevanciája annak, hogy a belsõ ügyrendjében az ajánlatkérõ milyen értékelési technikát választ, lényeg az, hogy az értékelés végeredményének kell tükröznie a szempontoknak történõ megfelelést és fontosságot. Ezért tehát a Döntõbizottság egyenként az elbírálási szempontok szerint ismételten összehasonlította az ajánlatokat.<br>
A nyertes befejezett referenciamunkák között autópálya építése és FIDIC rendszerû szerzõdés teljesesítése körében lebonyolítói – "MÉRNÖKI" – feladatok végzését nem tudta megjelölni. A beszerzés tárgyával azonos – vagy ahhoz hasonló – feladatokat jelenleg még folyamatban lévõ projektnél végez.<br>
Kérelmezõ ugyanakkor a jelen beszerzés tárgyával azonos feladatokat látott el több befejezett autópálya építése során, FIDIC-szerzõdések teljesítése kapcsán, és egyéb jelentõs referenciákra is hivatkozott. Kérelmezõ ajánlata tehát e szempontból kedvezõbb volt.<br>
A második elbírálási szempont vonatkozásában a személyzetre vonatkozó adatok áttanulmányozása után a Döntõbizottság megállapította, hogy kérelmezõ ajánlatában autópályák építésénél szerzett nagy gyakorlattal rendelkezõ szakemberek kerültek bemutatásra, míg a nyertes ajánlatában bemutatott szakemberek autópályák megvalósításában szerzett gyakorlattal nem rendelkeznek, általános útépítési gyakorlatra hivatkoznak. E tekintetben is jobbnak kell tekinteni kérelmezõ ajánlatát.<br>
Szolgáltatás színvonala vizsgálata tárgyában a harmadik elbírálási szempont vonatkozásában a kérelmezõ ajánlata jól kidolgozott, megfelelõ volt, az ajánlati felhívásnak és a dokumentációnak megfelelõen, míg a nyertes szövegesen, bemutatásszintûen nem ismertette a szolgáltatási részeket, csupán egy általános bemutatást adott. Kérelmezõ ajánlatából megállapítható volt, hogy a feladat részleteivel tisztában van, teljesítésére jól kidolgozott munkamódszerrel rendelkezik. Így ezen elbírálási szempontot, színvonalát tekintve, mindenképpen a kérelmezõ ajánlatát kellett jobbnak tekintetni.<br>
Az ár vonatkozásában a nyertes ajánlati ára 112 386 480 Ft volt, míg a kérelmezõé 106 250 Ft, tehát egyértelmûen a kérelmezõ ajánlatát kellett kedvezõbbnek tekinteni, és természetesen ezen elbírálási szempont vonatkozásában kellett a fizetési ütemezést is vizsgálni.<br>
A fizetési ütemezés vonatkozásában ajánlatkérõ nem tett elõírásokat, ezért az ajánlatok lényeges különbségeket e tekintetben nem mutattak. Ezen 4. elbírálási szempontból tehát a kérelmezõ ajánlata volt jobb, ez tükrözõdik az értékelõlapok összesítõjébõl is, amelyet az ajánlatkérõ készített.<br>
A pénzügyi stabilitás vonatkozásában az ajánlatkérõ sem tett különbséget, azonos színvonalúnak ítélte meg a nyertes és a kérelmezõ ajánlatát, s ezt elfogadta a Döntõbizottság is, hiszen az alaptõke, az árbevétel és az eredmény között lényegi különbség az ajánlatok között nem volt. Összességében tehát kérelmezõ ajánlata volt kedvezõbb.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Míg az 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint, azaz a b) pont szerint a legkedvezõbb ajánlatot tette. <br>
Mindezekre tekintettel tehát megállapítható volt a rendelkezésre álló iratok alapján, hogy az ajánlatkérõ – figyelemmel a Kbt. elõbb hivatkozott 56. § (1) bekezdésére – megsértette az 59. § (1) bekezdését, hiszen nem azt hirdetette ki nyertesnek, aki az összességében legkedvezõbb ajánlatot tette.<br>
A Döntõbizottság megállapította a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján a rendelkezõ részben foglalt jogsértést.<br>
Tekintettel arra, hogy a szerzõdéskötés még nem történt meg, így a Döntõbizottság az ajánlatkérõ közbeszerzési eljárást lezáró döntését a nyertes vonatkozásában megsemmisítette a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján.<br>
Figyelemmel arra, hogy jogsértés megállapításra került, így kötelezte a Döntõbizottság az ajánlatkérõt 30 000 Ft igazgatási szolgáltatási díj megfizetésére a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján.<br>
A Döntõbizottság ideiglenes intézkedést nem alkalmazott, tekintettel arra, hogy a kérelem benyújtását követõ 3 napon belül a rendelkezésre álló iratok alapján úgy ítélte meg, hogy ideiglenes intézkedés törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 24.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>