<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5868)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 138/10/1998.<br>
<br>
Tárgy: Budaber Mérnöki Kft. jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Kõhalmi Alfréd (1119 Budapest, Fehérvári út 47.) ügyvéd által képviselt Budaber Mérnöki Kft. (1204 Budapest, Török Flóris u. 114.) Langóné dr. Kádár Éva (1066 Budapest, Teréz krt. 62. III. em. 306/A) ügyvéd által képviselt MÁV Rt. (1062 Budapest, Andrássy út 73–75.) személygépkocsi tisztítása tárgyú közbeszerzési eljárása ellen benyújtott jogorvoslati kérelmét elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele, a közbeszerzési eljárás során keletkezett iratok, valamint a tárgyaláson elhangzott érdemi nyilatkozatok alapján az alábbi tényállást állapította meg.<br>
Az ajánlatkérõ a K. É. 1998. április 29-én megjelent 17. számában nyílt közbeszerzési eljárást hirdetett meg vasúti személyszállító kocsik tisztítására. Egyrészt vasúti személyszállító kocsik külsõ, belsõ tisztítása Szeged Vontatási Fõnökség mûködési területén, valamint Debrecen Vontatási Fõnökség mûködési területén.<br>
Lehetõség volt részajánlattételre is. Az ajánlatkérõ ajánlati dokumentációt is készített.<br>
Az ajánlati felhívásának 11. pontjában meghatározta, hogy milyen módon igazolhatják az ajánlattevõk a pénzügyi, gazdasági és mûszaki alkalmasságukat.<br>
Az ajánlati dokumentációjában ajánlatkérõ rögzítette, hogy kötelezettséget kell vállalni az ajánlattevõknek többek között, hogy a tevékenységet jelenleg végzõ, megadott létszámú és bérû MÁV-dolgozókat azonos munkakörben és változatlan személyi alapbérrel átveszi és foglalkoztatja tartós kirendelés keretében, és a dokumentációban meghatározta még pontosan a kirendelésre kerülõ, mindösszesen 20 munkavállalóval kapcsolatos adatokat is.<br>
A felhívásában az ajánlatkérõ többváltozatú ajánlatot nem fogadott el. Rögzítette ajánlati felhívásában az ajánlatok elbírálási szempontjait is, amelyek az alábbiak voltak:<br>
– legkedvezõbb árajánlat,<br>
– ISO 9000... szerinti minõségbiztosítási rendszer megléte, vagy az akkreditációs folyamat megindítása,<br>
– a szolgáltatás minõsége (referenciák alapján).<br>
Az ajánlatok bontására 1998. június 9-én került sor. Öt ajánlat érkezett, melyek a következõk voltak: Biochipp Kft., RIC Szolgáltató Bt., ISS Servissystem Kft., Vako Kft.<br>
A RIC Szolgáltató Bt. csak Szeged Vontatási Fõnökség területére tett ajánlatot, míg a többi négy ajánlattevõ mind a két részterületre.<br>
1998. június 23-án értékelte az ajánlatkérõ az ajánlatokat, és az alábbi döntést hozta. Szeged Vontatási Fõnökség területén nyertes lett a Biochipp Kft., második a RIC Bt. Debrecen Vontatási Fõnökség területén nyertes a Vako Kft., míg második a kérelmezõ.<br>
A kérelmezõt az elsõ elbírálási szempont vonatkozásában 30, míg Debrecen vonatkozásában 40, a második elbírálási szempont tekintetében mind Szeged, mind Debrecen vonatkozásában 30-30, míg referencia tekintetében 25-25 ponttal értékelte.<br>
A Biochipp Kft.-t Szeged vonatkozásában elsõ elbírálási szempont tekintetében 45, Debrecen 35 pont, míg a második elbírálási szempont vonatkozásában a kérelmezõvel azonos 30-30, és a referencia vonatkozásában is a kérelmezõvel azonos 25-25 ponttal értékelte.<br>
A Vako Kft. árajánlatát Szeged vonzáskörzetében 35, Debrecen vonzáskörzetében 45, míg az összes többi elbírálási szempont vonatkozásában azonos 30-30, 25-25 ponttal értékelte.<br>
Az ajánlatkérõ ugyanezen a napon az eredményt kihirdette.<br>
A kérelmezõ 1998. június 25-én nyújtott be jogorvoslati kérelmet a Döntõbizottsághoz. Kérte, hogy a Döntõbizottság hozzon ideiglenes intézkedést és függessze fel az eljárást, a még meg nem kötött szerzõdés megtiltását rendelje el, valamint állapítsa meg a jogsértést, és az eljárást lezáró döntést semmisítse meg, valamint kötelezze a felmerült költségek megfizetésére az ajánlatkérõt.<br>
Indokaként elõadta, hogy álláspontja szerint az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) bekezdését, mert nem az ajánlati felhívásban meghatározott értékelési szempontok szerint bírálta el az ajánlatokat, továbbá az 57. § (2) bekezdésében foglaltakra figyelemmel a kirívóan alacsony ellenszolgáltatásról nem kért az ajánlatadótól magyarázatot, illetõleg megsértette az 59. § (5) bekezdés b) pontját, mert az ajánlattevõk minõségbiztosítási rendszerét egyenlõnek tekintette akkor is, ha az már egy év óta megvan, vagy majd meglesz.<br>
Álláspontja szerint nem értékelhette volna azonos módon azt a körülményt, ha valakinek megvan az ISO-minõsítése, illetõleg azt, akinek az ügyintézése még folyamatban van. Véleményük szerint a referenciákat sem lehetett azonos színvonalúnak ítélni. Álláspontja szerint csak az árat vette figyelembe az ajánlatkérõ az ajánlatok értékelésekor, továbbá, hogy kirívóan alacsony volt a nyertes ajánlattevõ Biochipp árajánlata, és ebbõl következõen erre mindenképpen rá kellett volna kérdeznie az ajánlatkérõnek.<br>
Ajánlatkérõ a jogorvoslati kérelem elutasítását kérte. Álláspontja szerint a jogszabályoknak megfelelõen jártak el, az értékelési szempontok szerint azok fontossági sorrendjét betartva értékelték az ajánlatokat, nem követtek el jogsértést. Továbbá a beadott árajánlatok között lényeges eltérés nem volt, így nem is volt szükséges a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. §-</a>ának alkalmazása.<br>
Egyéb érdekelt Biochipp Bt. képviselõje a jogorvoslati kérelem elutasítását kérte.<br>
A kérelmezõ jogorvoslati kérelme alaptalan.<br>
A Döntõbizottságnak a rendelkezésre álló adatok alapján meg kellett azt vizsgálnia, hogy az eljárást lezáró döntése az ajánlatkérõnek a jogszabályoknak megfelelõen történt, azaz a megadott elbírálási szempontok szerint, azok fontossági sorrendjét betartva értékelte az ajánlatkérõ az ajánlatokat.<br>
Az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat a) a legalacsonyabb összegû ellenszolgáltatás, vagy b) az összességében legelõnyösebb ajánlat szempontja alapján bírálja el. Ez utóbbi esetben azonban az ajánlati felhívásában köteles meghatározni a 34. § (2) bekezdése szerint az általa választott elbírálási szempontokat, azok fontossági sorrendjét. Ezen törvényi követelménynek megfelelõen határozta meg az ajánlatkérõ az elbírálási szempontokat.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján köteles elbírálni. Így tehát a Döntõbizottság vizsgálata tárgyává tette ezt a törvényi követelményt.<br>
A becsatolt ajánlatokból megállapítható volt, hogy a kérelmezõ árajánlata Szeged vonzáskörzetére 2 171 000 Ft/hó+áfa, míg Debrecen és vonzáskörzete vonatkozásában 79 000 Ft/hó+áfa árat adott. Ezzel szemben a Biochipp Kft. ára Szeged vonzáskörzetében 1 979 672 Ft/hó+áfa a VAKO Kft. ajánlata Debrecen területén 76 250 Ft/hó+áfa volt.<br>
Megállapítható volt az ajánlatokból, hogy ez a költségvonzat, ez az ár 25 fõ vonatkozásában került meghatározásra a kérelmezõnél, míg 20 fõ vonatkozásában a nyertes ajánlattevõ tekintetében. Nyilvánvaló, hogy ezen 5 fõnyi különbségre vezethetõ vissza az árban jelentkezõ különbség. Az ajánlatkérõ nem határozta meg, hogy hány fõvel köteles ezt a munkát megvalósítani az ajánlattevõ, csupán annyi feltételt szabott, hogy 20 fõt át kell vennie és alkalmaznia kell az ajánlattevõnek, ebbõl az következik, hogy minimálisan 20 fõt kellett alkalmaznia minden ajánlattevõnek. Tehát helyes volt az ajánlatkérõ döntése, amikor jobbnak ítélte a nyertes árajánlatát a kérelmezõ ajánlatánál.<br>
A második elbírálási szempont tekintetében a kérelmezõ ajánlatában igazolta az ISO 9002 tanúsítvány akkreditálását, míg a nyertes azt nyilatkozta, hogy a minõségbiztosítás kiépítés alatt áll, akkreditálása még nem történt meg, illetõleg a Vako Kft. esetében még a kiépítés sincs folyamatban, de szándékát jelezte a minõségbiztosítási rendszer kialakítására. Némileg jobbnak ítélhetõ tehát a kérelmezõ ajánlata mindkét nyertes ajánlatnál, azonban ajánlatkérõ elõírására tekintettel lényeges különbség a meglévõ és a kiépítés alatt álló minõségbiztosítási rendszerek között nincs. A referencia vonatkozásában nem tett különbséget az ajánlatkérõ.<br>
A Döntõbizottság álláspontja szerint e tekintetben helyesen hozta meg döntését, hiszen mindegyik ajánlattevõ hasonló körû referenciával rendelkezett, tehát nem lehetett különbséget tenni e tekintetben az ajánlatok között.<br>
Megállapítható tehát minderre tekintettel, hogy Szeged Vontatási Fõnökség területén kérelmezõ árajánlata lényegesen magasabb a nyertes ajánlattevõnél, és a 2. és 3. szempontokból sem tett elõnyösebb ajánlatot. Debrecen területén a nyertes árajánlata kisebb mértékben jobb a kérelmezõnél, míg a minõségbiztosítási rendszere tekintetében a kérelmezõ jobb helyzetben van, mint a nyertes, azonban ez a szempont csak másodlagos volt az értékelésben. A harmadik szempontból azonosak az ajánlatok.<br>
Így tehát az ajánlatkérõ az 59. § (1) bekezdése értelmében helyesen hozta meg a döntését, hiszen a törvény elõírásának megfelelõen az eljárás nyertese az, aki az ajánlatkérõ részére az ajánlati felhívásban, dokumentációban meghatározott feltételek alapján a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésében meghatározott elbírálási szempontok egyike szerint a legkedvezõbb árajánlatot tette.<br>
Az ajánlatok elbírálásában az 59. § (2) és (4) bekezdésének nincs szerepe, az 59. § (2) bekezdése szerint az ajánlatok elbírálása során legfeljebb 10%-os mértékû eltérés esetén azt az árra vonatkoztató ajánlatot is egyenértékûnek kell tekintetni, amely alapján a belföldön foglalkoztatottak által elõállított érték az árubeszerzés tárgya értékének 50%-át meghaladja, illetõleg a (4) bekezdés értelmében a (2)–(3) bekezdésben meghatározott tartalmú ajánlatok közül azt az ajánlatot kell elõnyben részesíteni, amely alapján a belföldön foglalkoztatottak által elõállított érték a legmagasabb. Azonban ezen törvényi követelményeket az ajánlatkérõnek ajánlatok elbírálása során nem kellett figyelembe venni, hiszen ezeknek nincs szerepe, mert valamennyi ajánlattevõ hazai munkaerõvel teljesített, illetõleg az ajánlatok az értékelési szempontok alapján nem tekinthetõk egyenlõnek.<br>
Nem követett el jogsértést az ajánlatkérõ továbbá akkor sem, amikor az 57. § (1) bekezdése szerint felvilágosítást nem kért a nem egyértelmû kijelentések tartalmának tisztázása érdekében, hiszen valóban elfogadható az az ajánlatkérõi nyilatkozat, mely szerint lényeges eltérés az ajánlati árak között nem jelentkezett, az eltérés a korábban kifejtettek miatt abból adódott, hogy a munkaerõ nagysága, mellyel meg kívánták valósítani a közbeszerzési eljárás tárgyát, eltérõ volt a nyertes ajánlattevõnél és a kérelmezõnél.<br>
Minderre tekintettel a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján csak a jogsértõt lehet kötelezni az eljárási költség megfizetésére, tekintettel azonban arra, hogy jogsértés megállapításra nem került, így e költségek viselésérõl a Döntõbizottság a rendelkezõ részben foglaltak szerint határozott.<br>
A Döntõbizottság az eljárás során ideiglenes intézkedést nem alkalmazott, mert annak a 82. §-ban megállapított törvényi feltételei nem álltak fenn. <br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. június 4.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>