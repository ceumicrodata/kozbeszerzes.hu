<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5871)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.140/19/1998<br>
Elõadó: Dr. Engler Magdolna<br>
Telefon: 375-8328<br>
Fax: 355-5082<br>
<br>
Tárgy: Betonút Rt. jogorvoslati kérelme Kunszentmárton Polgármesteri Hivatal közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Betonút Szolgáltató és Építõ Rt. (1132 Budapest, Pannónia u. 59–61., képviseli: Wesselyné Dr. Gellért Sylvia ügyvéd, a továbbiakban: kérelmezõ) jogorvoslati kérelmének – melyet a Kunszentmárton Polgármesteri Hivatal (5440 Kunszentmárton, Köztársaság tér 1., a továbbiakban: ajánlatkérõ) Cibakháza (5462 Cibakháza, Szabadság tér 5.), Csépa (5475 Csépa, Rákóczi u. 24.), Cserkeszõlõ (5465 Cserkeszõlõ, Köztársaság tér 1.), Nagyrév (5463 Nagyrév, Árpád u. 78.), Öcsöd (5451 Öcsöd, Kossuth tér 1.), Szelevény (5476 Szelevény, Kossuth L. u. 4.), Tiszainoka (5464 Tiszainoka, Kossuth L. u. 2.), Tiszasas (5474 Tiszasas, Rákóczi u. 32.), Tiszakürt (5471 Tiszakürt, Hõsök tere 1.), Tiszaug (5473 Tiszaug, Rákóczi u. 51.) társult önkormányzatok nevében tiszazugi regionális rendezett települési szilárdhulladék-lerakó építése tárgyában kiírt közbeszerzési eljárása ellen nyújtott be – helyt ad.<br>
A Döntõbizottság megállapította, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) bekezdését és az 59. § (1) bekezdését, ezért vele szemben 3 000 000 Ft, azaz hárommillió forint bírságot szab ki.<br>
Az ajánlatkérõket egyetemlegesen kötelezi a Döntõbizottság a bírság megfizetésére.<br>
Kötelezi ajánlatkérõt, hogy a Közbeszerzések Tanácsa MNB 10032000-01720361-00000000 sz. számlájára a határozat kézhezvételétõl számított 30 napon belül fizessen meg 3 000 000 Ft, azaz hárommillió forint bírságot.<br>
A Döntõbizottság egyetemlegesen kötelezi továbbá ajánlatkérõket, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Cibakháza, Csépa, Cserkeszõlõ, Kunszentmárton, Nagyrév, Öcsöd, Szelevény, Tiszainoka, Tiszakürt, Tiszasas, Tiszaug társult önkormányzatok megbízásából a K. É. 1998. január 7-én megjelent 1. számában tette közzé részvételi felhívását nyílt elõminõsítési eljárásra. A beszerzés tárgya: a társult községek regionális települési szilárdhulladék-lerakó építése. A nyertes ajánlattevõnek a létesítmény tervezési, építési, technológiai-szerelési, energiaellátási, irányítástechnikai és próbaüzem munkáinak elvégzésére kellett vállalkozási szerzõdést kötnie ajánlatkérõvel.<br>
A részvételi felhívás 3. c) pontja alapján részajánlatot, illetve a 11. pont alapján többváltozatú ajánlatot nem lehetett tenni.<br>
Az elõminõsítésre 23 cég jelentkezett, közülük ajánlatkérõ 17-et alkalmasnak minõsített, és õket ajánlattételre felhívta. Az ajánlattételi határidõre 14 cég nyújtotta be ajánlatát: Strabag Rt., Alterra Kft., Penta Kft., Magyar Aszfalt Kft., Hídépítõ Rt., Délépítõ Rt., Kész Kft., KÉV-Metró Kft., MÁV-VHM Építõ Kft., Víz- és Csatornamûvek Rt., Betonútépítõ Rt., KÖTIVIÉP Kft., R+R Konstrukt Kft. és kérelmezõ.<br>
Ajánlatkérõ 1998. május 28-án nyertest hirdetett az Alterra Kft. személyében, akivel a szerzõdést 1998. június 2-án megkötötte.<br>
A törvényes határidõn belül kérelmezõ jogorvoslati kérelmet terjesztett be a Döntõbizottsághoz.<br>
A jogorvoslati kérelmében kérelmezõ elõadta, hogy az ajánlati felhívásban ajánlatkérõ már lehetõséget adott alternatív ajánlatok benyújtására. A helyszíni bejárás alkalmával 1998. április 2-án már nyilvánvalóvá vált, hogy az eredeti kiviteli terv szerinti mûszaki tartalmat megvalósítani nem lehet a rendelkezésre álló elõirányzott összegbõl.<br>
Az ajánlatkérõ állami támogatásban részesült, és kérelmezõ véleménye szerint engedélyt kellett volna kérnie ajánlatkérõnek a támogatás nyújtójától, amennyiben a kiírástól eltérõ mûszaki tartalmat megvalósító ajánlatot fogad el. Ezt ajánlatkérõ elmulasztotta, így az eljárása törvénysértõ.<br>
Kérelmezõ álláspontja szerint az ajánlatkérõ a megadott elbírálási szempontok fontossági sorrendje alapján nem a legelõnyösebb ajánlatot tevõt hirdette ki nyertesnek.<br>
Véleménye szerint ajánlata a nyertesénél jobb volt. Árajánlata különösen kedvezõ volt.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése alapján az ajánlatkérõ indokolását elfogadni nem tudta.<br>
Kérte, a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján ajánlatkérõ döntését semmisítse meg, és a d) pont alapján pénzbírságot szabjon ki.<br>
Az ajánlatkérõ érdemi észrevételében a jogorvoslati kérelem elutasítását kérte. A közbeszerzési eljárást jogszerûen folytatták le.<br>
Az állami céltámogatással kapcsolatos törvénysértést nem követték el. Az alternatív ajánlat benyújtására lehetõséget adtak. Nem érkezett jelzés senkitõl arra vonatkozóan, hogy az alapajánlatot a tervkidolgozás során számításba vett összegbõl nem lehet megvalósítani.<br>
Az ajánlatok elbírálását a megadott értékelési szempontok alapján végezték el. <br>
A kérelmezõ árajánlata nem volt különösen kedvezõ, mert ajánlatkérõ jelezte, hogy a beruházás megvalósítását követõen a létesítményt önállóan kívánja üzemeltetni, így kérelmezõ jelzett részvételi szándékát pozitívan nem tudták értékelni.<br>
Álláspontjuk szerint az összességében legkedvezõbb ajánlatot tevõt hirdették ki nyertesnek.<br>
A nyertes Alterra Kft. a jogorvoslati kérelem elutasítását kérte, a közbeszerzési eljárás során jogsértõ esemény nem történt.<br>
A Döntõbizottság a rendelkezésre álló iratokból, a tárgyaláson tett nyilatkozatok alapján az alábbi tényállást állapította meg.<br>
Jelen közbeszerzési eljárást Kunszentmárton Polgármesteri Hivatal 11 társult önkormányzat megbízásából folytatta le. A Kunszentmárton Polgármesteri Hivatal megbízottja, az eljárás lebonyolítója az OVIBER Kft. volt.<br>
Ajánlatkérõ a pénzügyi, gazdasági és mûszaki alkalmasság igazolására a következõ adatokat kérte:<br>
a) Pénzügyi és gazdasági alkalmasság igazolása:<br>
– mérlegadatok az elõzõ három évre vonatkozóan,<br>
– pénzintézeti nyilatkozat a fizetõképességrõl,<br>
– nyilatkozat arról, hogy sem a ajánlattevõ, sem alvállalkozói nem tartoznak a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), továbbá c)–e) pont hatálya alá, valamint a hatóság igazolása csatolandó arról, hogy nem esnek a 46. § (1) § bekezdés b) pont hatálya alá.<br>
b) Mûszaki alkalmasság igazolása:<br>
– az elõzõ 3 év hasonló jellegû munkáinak ismertetése:<br>
– a megrendelõ,<br>
– a megvalósítás helye,<br>
– a teljes bekerülési összeg millió Ft-ban,<br>
– megvalósítás ideje (tól–ig megjelölésével),<br>
– a mûszaki, technikai felszereltség ismertetése, kiemelve a beruházásnál alkalmazni kívánt eszközöket, jelölve, hogy tulajdonról vagy bérletrõl van szó,<br>
– a végrehajtásért felelõs mûszaki személyzet megnevezése, különös tekintettel a minõség-ellenõrzésért felelõs személyekre, szakmai önéletrajz csatolásával,<br>
– a bevonni szándékozott alvállalkozók adatai a fentiek szerint, a 15%-ot meghaladó részvétel esetén,<br>
– ajánlattevõ minõségbiztosítási rendszerét tanúsító iratok, adatok.<br>
A felhívás 10. pontja szerint az ajánlatok elbírálásának szempontjai: összességében a legelõnyösebb ajánlat kerül kiválasztásra. Az elbírálási szempontok fontossági sorrendben:<br>
– a pályázó éves árbevétele a hatszázmillió forintot elérje vagy meghaladja,<br>
– jól leinformálható referenciamunkák,<br>
– megfelelõ, a feladat megoldásához alkalmas géppark, eszközállomány, technikai felszereltség,<br>
– jó referenciával rendelkezõ alvállalkozók,<br>
– pénzügyi és gazdasági stabilitás,<br>
– helyi adottságokat ismerõ kivitelezõ,<br>
– biztosítási garanciák.<br>
A fenti szempontok azonban nem az ajánlatok, hanem a részvételi jelentkezések elbírálására szolgáltak.<br>
Az elõminõsítéses eljárásban alkalmasnak nyilvánított jelentkezõket ajánlatkérõ közvetlenül kérte fel ajánlattételre. Az ajánlati felhívás szerint az ajánlatok benyújtásának határideje 1998. április 22., az eljárást lezáró döntés kihirdetésének idõpontja május 14. volt, ez szabályszerûen módosításra került. Az ajánlati felhívásban az ajánlatok elbírálásának szempontjait az alábbiak szerint határozta meg:<br>
<br>
1. leinformálható referenciamunkák,<br>
– hasonló jellegû mélyépítési munkák,<br>
– speciális szakterületi referenciák,<br>
<br>
2. részletes pénzügyi és hitelkonstrukció,<br>
<br>
3. megfelelõ, a feladat ellátásához alkalmas géppark, eszközállomány, technikai felszereltség,<br>
<br>
4. jó referenciával rendelkezõ alvállalkozók,<br>
<br>
5. pénzügyi és gazdasági stabilitás,<br>
<br>
6. ajánlati ár,<br>
<br>
7. helyi adottságokat ismerõ kivitelezõ,<br>
<br>
8. biztosítási garanciák.<br>
A fentiek nem azonosak a közzétett felhívásban találhatókkal.<br>
Ajánlatkérõ dokumentációt is készített. Ennek része volt az ajánlati feltételek, amelybe ajánlatkérõ részletes elõírásait foglalta. A 3.1. pontban – ellentétben a részvételi felhívás 11. pontjával – alternatív ajánlat kidolgozását is lehetõvé tette. Ennek feltétele volt, hogy ajánlattevõ engedélyezési terv szinten kidolgozott tervet és az engedélyezõ hatóságok elfogadó nyilatkozatát is csatolja az ajánlathoz, mely utóbbi biztosítja, hogy a meglévõ engedély módosítása "akadályba nem ütközik."<br>
A felhívási dokumentáció (Hidroven Kft. 1–87/97. sz. terve) és a létesítmény építési engedélye (Martfû város jegyzõje 4016-2/1997. sz. határozata) szerint a létesítmény fõbb mûszaki paraméterei a következõk szerint kerültek megállapításra:<br>
Szelevény közigazgatási területén 7,63 ha területen 4,48 ha területû lerakó, II. építési osztálynak megfelelõen szigetelve, csurgalékvízgyûjtés vasbeton medencében történik, csapadékvíz-elvezetés övárokkal elvezetve, helyi vízellátás és szennyvízelhelyezés, kocsimosó, monitoring rendszer. I. ütemben 172 800 m3 feltöltés, II. ütemben 125 200 m3 dombmûveléses feltöltés. A szigetelés 2 mm vastag HDPE lemezzel, hegesztéssel készül 1 réteg (20 cm) ásványi szigetelés fölött. Az alkalmazott drénrendszer szintén HDPE anyagú. A telepen kezelõ és szociális épület, porta és kocsimosó épül. A dokumentációhoz mennyiségi kimutatás is készült.<br>
Ajánlatkérõ 1998. május 27-én bizottságban értékelte a beérkezett ajánlatokat. Az itt készült jegyzõkönyv szerint az alternatív ajánlatok közül választott, miután "az alapajánlatok mindegyike meghaladja a rendelkezésre álló anyagi lehetõségeket". A nyertes az Alterra Kft. lett 409 500 E Ft-os alternatív ajánlatával, míg a második a Délépítõ Rt. alternatív ajánlata lett. A jegyzõkönyv tartalmazta a következõket is:<br>
Az ajánlatok elbírálása a következõ szempontok alapján történt:<br>
– az ajánlati ár nagysága,<br>
– a mûszaki tartalom,<br>
– a leinformálható referenciamunkák,<br>
– a hasonló jellegû mélyépítési munkák,<br>
– a speciális szakterületi referenciák,<br>
– megfelelõ, a feladat ellátásához alkalmas géppark, eszközállomány, technikai felszereltség,<br>
– jó referenciával rendelkezõ alvállalkozók,<br>
– pénzügyi és gazdasági stabilitás,<br>
– a helyi adottságokat ismerõ kivitelezõ,<br>
– biztosítási garanciák.<br>
Ezek alapján a legelõnyösebb ajánlat került elfogadásra.<br>
Összehasonlítva a fenti szempontrendszert az ajánlati felhívásban megjelölttel, megállapítható, hogy az ott közölt 8 szempont+2 alszempont helyett itt 10 van, új szempont a "mûszaki tartalom", elmaradt a korábban szerepeltetett "részletes pénzügyi és hitelkonstrukció", a szempontok fontossági sorrendje is durván megváltozott, ugyanis a 6. helyrõl az 1. helyre került az ajánlati ár, és az új szempont lett a második legfontosabb.<br>
Ajánlatkérõ a nyertessel a szerzõdést 1998. június 2-án megkötötte.<br>
A Döntõbizottság a fenti tényállás alapján az alábbiakat állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ ajánlati felhívását a szerzõdés megkötéséhez szükséges engedélyek megléte esetén teheti közzé. A Kbt. felhatalmazása alapján kiadott 1/1996. (II. 7.) KTM sz. rendelet szerint pedig építési beruházás esetén az e rendeletben meghatározott ajánlati dokumentációt köteles rendelkezésre bocsátani. E két rendelkezésbõl megállapítható, hogy olyan alternatív ajánlattételt nem tehet lehetõvé, amely megengedni a hatósági engedélytõl való eltérést, és nem határozza meg, hogy a rendelkezésre bocsátott tervdokumentáció mûszaki tartalmától milyen mûszaki tartalommal lehet eltérni. Az ajánlatkérõnek azt a közbeszerzési eljárás elõkészítõ szakaszában – esetleg egy tervpályázat útján – kell eldöntenie, hogy gazdaságossági és más szempontból számára milyen létesítmény megvalósítása lehetséges, igényeinek melyik felel meg. A közbeszerzési eljárás nem arra szolgál, hogy az ajánlatkérõ ennek menetében válassza ki, hogy igényeinek tulajdonképpen milyen mûszaki tartalmú létesítmény felel meg. A Kbt. ugyanis az ajánlatkérõ kötelességévé teszi, hogy az ajánlati felhívásban és az 1/1996. KTM rendelet szerint készített dokumentációban határozza meg az igényeit – mûszaki tartalmat –, nem pedig a közbeszerzési eljárás folyamata alatt.<br>
A jogvitás ügyben gyakorlatilag – a költségvetési fedezet miatt – az ajánlatkérõ nem döntötte el, hogy konkrétan milyen munkák elvégzését várja el a nyertes ajánlattevõtõl, hanem az alternatív ajánlatoktól várta el annak meghatározását, hogy miként lehet a rendelkezésre álló összegbõl a beruházást megvalósítani. <br>
Ajánlatkérõ a részvételi felhívásban az alternatív ajánlattételrõl nem rendelkezett, az ajánlati felhívásban azonban – a fentiek értelmében jogszerûtlenül – tette lehetõvé az alternatív ajánlattételt. Miután azonban e körülmény az ajánlattevõk mindegyike elõtt ismertté vált az ajánlati felhívás megjelenésekor vagy azt követõen, és e körülményt határidõben nem kifogásolták, a Döntõbizottság sem szankcionálhatja ezt a magatartást, az alternatív ajánlatokat az ajánlatkérõhöz hasonlóan erre tekintettel érvényesnek tekintette.<br>
Ezt követõen a jogorvoslati kérelem alapján a Döntõbizottságnak azt a kérdést kellett vizsgálnia, hogy az ajánlatkérõ a legelõnyösebb ajánlatot hirdette-e ki nyertesnek az elbírálási szempontok szerint.<br>
Ennek során megállapítható, hogy az ajánlatkérõ az ajánlati felhívásban meghatározott értékelési szempontokat megváltoztatta, továbbá az eredeti értékelési szempontok fontossági sorrendjét is módosította. Az eredetileg meghatározott értékelési szempontjai között a mûszaki tartalom nem szerepelt, az alternatív ajánlatok elbírálása során azonban – nyilván éppen az alternativitásból eredõen – a mûszaki tartalom értékelése lényeges szerepet kapott. Kiemelt szerepet kapott az értékelés során az ajánlati ár – az elsõ helyre került –, az eredetileg meghatározott hatodik helyrõl. E tényt egyértelmûen bizonyítja az, hogy az alapajánlatok a részletes és végleges értékelésben – éppen árfekvésük miatt – nem is vettek részt. A szempontok megváltozott sorrendjét az elbírálási jegyzõkönyvben (1998. május 27.) ajánlatkérõ is dokumentálja, tehát elismeri. A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok szerint köteles elbírálni. Az eljárás során megállapítható volt, hogy az ajánlatkérõ az elõre meghatározott értékelési szempontjaitól tartalmilag és sorrendileg is eltért.<br>
A nyertes és a kérelmezõ – ajánlatkérõ által is összehasonlított – alternatív ajánlatának vizsgálata során az ajánlatkérõ által az ajánlati felhívásban közzétett elbírálási szempontok alapján a Döntõbizottság az alábbiakat állapította meg.<br>
Az 1., 3., 4., 5. elbírálási szempontból az ajánlatokat azonosnak kell tekinteni. Ezek az elbírálási szempontok az elõminõsítéses eljárásban is bírálati szempontokként szerepeltek. Az ajánlatkérõ által is elismerten a nyertes és a kérelmezõ ajánlata is ezen elbírálási szempontból egyformán megfeleltek, hiszen ajánlattételre felhívást kaptak.<br>
A 2. elbírálási szempontból – a részletes pénzügyi és hitelkonstrukció – a kérelmezõ és a nyertes ajánlatát szintén azonosnak kell tekinteni, hiszen az üzemeltetésben való részvétel, melyre kérelmezõ ajánlatot nyújtott be, nem volt tárgya az eljárásnak, egyéb vállalást pedig egyikük sem tett.<br>
A pénzügyi ütemezése pedig a nyertesnek és kérelmezõnek is megfelelõ volt. <br>
A hatodik elbírálási szempont az ajánlati ár volt: A kérelmezõ ajánlati ára: 382,5 M Ft.<br>
A nyertes ajánlati ára: 409,5 M Ft. A kérelmezõ árajánlata kedvezõbb volt.<br>
A hetedik elbírálási szempont a helyi adottságokat ismerõ kivitelezõ. A kérelmezõnek szolnoki és nyíregyházi alvállalkozója, a nyertesnek szolnoki alvállalkozója van. Az ajánlatok e szempontból is egyenértékûek.<br>
A nyolcadik elbírálási szempontból a biztosítási garanciák vonatkozásában is az ajánlatok egyenértékûeknek minõsülnek.<br>
A fentiek alapján megállapítható, hogy a 6. elbírálási szempontból kérelmezõ ajánlata jobb, a többi elbírálási szempontból az ajánlatok között különbség nem állapítható meg. Az ajánlatok mûszaki tartalma az értékelést jogszerûen nem befolyásolhatta, mivel ez a szempont az ajánlati felhívásban az értékelési szempontok között nem szerepelt.<br>
A fentiekbõl következik, hogy a kérelmezõ – az alternatív ajánlatokat tekintve – kedvezõbb ajánlatot nyújtott be.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Az ajánlatkérõ a Kbt. fenti rendelkezését megsértette azáltal, hogy nem az összességében legelõnyösebb ajánlatot hirdette ki nyertesnek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában foglalt jogkörében eljárva a Kbt. 88. § (1) bekezdésének d), f) és g) pontjában foglalt jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 17.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>