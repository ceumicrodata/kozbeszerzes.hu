<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1232)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 270/10/1997<br>
<br>
Tárgy: A Borsodgáz Kft. jogorvoslati kérelme Felsõ-kelecsény Önkormányzata által közzétett szennyvízelvezetés kivitelezése tárgyú közbeszerzés eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Borsodgáz Kft., 3740 Mucsony, Élmunkás u. 18. jogi lépviselõ: dr. Hegyeshalmi Zoltán ügyvéd, 3527 Miskolc, Bajcsy-Zs. u. 17. (a továbbiakban: kérelmezõ) jogorvoslati kérelmét – melyet a Felsõ-kelecsény Község Önkormányzata, 3722 Felsõkele-csény, Szabadság u. 16., gesztor önkormányzat, továbbiakban: ajánlatkérõ) által közzétett "Dövény, Jákfalva, Felsõkelecsény, Zubogy, Felsõnyárád és Kurityán községek szennyvízelvezetése kivitelezése" tárgyában közzétett közbeszerzési eljárásban nyújtott be – mint alaptalant, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Felsõkelecsény Község Önkormányzata – a határozat rendelkezõ részében megjelölt másik 5 önkormányzat felhatalmazásával – részvételi felhívást tett közzé a megjelölt tárgyban nyílt formájú közbeszerzési eljárás elõminõsítési eljárásra a Közbeszerzési Értesítõ (továbbiakban: K. É.) 1997. november 12. napján megjelent 44. száma 6747–6748. oldalain. A felhívás 2. pontjában részletesen közölte ajánlatkérõ a közbeszerzési eljárás tárgyát és tartalmát.<br>
A 9. pont b) alpontjában elõírta a mûszaki alkalmasság igazolásának módját. Eszerint a jelentkezõnek többek között csatolnia kell a megelõzõ 3 év legnagyobb, a közbeszerzés tárgyához hasonló jellegû beruházásainak ismertetését, a cég mûszaki, technikai felszereltségének ismertetését, kiemelve a közbeszerzés tárgyát képezõ beruházásnál alkalmazni kívánt eszközöket. Jelentkezõk részére ajánlatkérõ elõminõsítési adatlapot bocsátott rendelkezésre.<br>
Ez az irat az elsõ oldalán az l. pontban a 8. francia bekezdésében alábbi adatok közlését kéri:<br>
"az elmúlt 3 évben végzett, befejezett feladatainak felsorolása (a létesítmény és a végzett munka értékének megjelölésével)"<br>
Ajánlatkérõ még az 1994. február 15-én aláírt szerzõdésnek megfelelõen a tárgyi közbeszerzési eljárás teljes körû lefolytatásával kérte meg a TRANSDOWELL Kft.-t (továbbiakban: lebonyolító).<br>
Az elõminõsítési eljárás során bonyolító felvilágosítást kért kérelmezõtõl a cserépváraljai csatornahálózat kivitelezésérõl, s tájékozódott az Ajak községben végzett kivitelezési munkáról. Mindkét tevékenységet kérelmezõ szerepeltette az elõminõsítési adatlap hivatkozott rovatában.<br>
Lebonyolító 1997. december 9-én jegyzõkönyvbe foglalta az elõminõsítési eljárással kapcsolatos javaslatait, melynek értelmében kérelmezõt – hamis adatszolgáltatás miatt – kizárni javasolta a közbeszerzési eljárás további menetébõl. Az indokolás szerint jelentkezési adatlapjában elvégzett referenciamunkaként olyan kivitelezést szerepeltetett, ahol a kivitelezés még folyamatban van, tehát az nem nyert még befejezést. Ezen kívül más szennyvízépítési referenciát nem jelölt meg. Kérelmezõ Ajak község esetében szennyvízcsatorna építését jelölte meg még referenciaként, de e munka vonatkozásában bonyolító olyan információ birtokába jutott, hogy azt a kivitelezést nem kérelmezõ végezte. A kérelmezõ a felmerült félreértések tisztázását kérte ajánlatkérõtõl, de az erre adott válasz nem elégítette ki kérelmezõt. Idõközben ajánlatkérõ hivatalosan közzétette az elõminõsítés eredményét.<br>
Kérelmezõ az 1997. december 20-án kelt, és a Döntõbizottsághoz 1997. december 29-én érkezett beadványában jogorvoslati kérelmet terjesztett elõ. Ebben a fentiekben részletezett jogsérelem elõadása mellett kérte, hogy a Döntõbizottság a tárgyi közbeszerzési eljárást ideiglenes intézkedéssel függessze fel, és tiltsa meg a szerzõdés megkötését.<br>
A Döntõbizottság a jogorvoslati kérelem érkezése napján a közbeszerzési eljárást felfüggesztette, de az ideiglenes intézkedést tartalmazó határozatának faxon történt közlése idõpontjában ajánlatkérõ és a nyertesnek hirdetett a szerzõdést már megkötötte.<br>
A határozatot a Döntõbizottság a vele közölt faxszámra továbbította, de az nem a gesztor önkormányzaté, hanem a szomszédos Felsõnyárád Önkormányzaté. A gesztor önkormányzat nem rendelkezett faxkészülékkel. Mire a határozatról értesült – 1997. december 29-én 16.05-kor –, addigra a szerzõdést már aláírták.<br>
Kérelmezõ elõterjesztett kérelme alapján a Döntõbizottság 1998. január 20-án tárgyalást tartott. Ezen a tárgyaláson kérelmezõ pontosította jogorvoslati kérelmét. Elõadta: sérelmes számára, hogy a közbeszerzésekrõl szóló 1995. évi XL. törvény (a továbbiakban: Kbt.) 51. § és 53. §-a alapján zárták ki az eljárásból, továbbá összeférhetetlenség áll fenn nézete szerint a Kbt. 31. § (1) és (2) bekezdés alapján a gesztor önkormányzat és a lebonyolító között. Kérte a jogsértés megállapítását.<br>
Ajánlatkérõ írásbeli észrevételében és a tárgyalási nyilatkozatában is kérte a jogorvoslati kérelem elutasítását. Elõadta: az 5 társult községi önkormányzattal együtt céltámogatást kaptak a szennyvízhálózat kiépítésére. Emiatt gyorsan kellett döntésüket meghozni, mert elõfeltétel volt az 1997. évi szerzõdéskötés. Elismerte, hogy téves jogszabályi hivatkozást használtak a jegyzõkönyvben, s nem az ott felhívott paragrafus alapján kellett volna kérelmezõt "kizárni". Elõadta azt is, hogy kérelmezõ a jelentkezési adatlapon még folyamatban lévõ kivitelezést, mint befejezettet tüntette fel, és Ajak községben végzett feladatot a valóságtól eltérõ módon jelölt meg.<br>
Mindezen okok miatt – továbbá azért is mert a közel 1 milliárd forintos beruházás kivitelezésére kérelmezõt nem tekintették alkalmasnak – végül is nem kapott felkérést konkrét ajánlatának elkészítésére. Nézete szerint döntése megalapozott.<br>
Kérelmezõnek a Kbt. 31. § (1) és (2) bekezdésével összefüggõ feltételezett jogsértésre védekezésül elõadta, hogy a bonyolítóval 1994. február 15-én két szerzõdést kötött. Az elsõ szerzõdés szerint a tárgyi közbeszerzési ügyben szereplõ szennyvízcsatorna-hálózat kiviteli tervének elkészítésével bízta meg, míg a második szerzõdés szerint a kivitelezési feladatok lebonyolításával. A terveket 1994-ben és 1995. elsõ félévében elkészítették. A Kbt. hatályba lépésének idõpontjában az elsõ szerzõdésben megfogalmazott feladat teljesítése már befejezõdött.<br>
A tárgyi szerzõdések megkötésének idõpontjában még nem volt Kbt. Azt pedig elõre senki sem gondolta, hogy a szerzõdés megkötését követõen közel 3 év múlva fog bekövetkezni a kivitelezés elõkészítése és lebonyolítása, mert csak 1997-ben kaptak az önkormányzatok céltámogatási pénzt. Álláspontja szerint 1994. február 15-én a szerzõdés megkötésének idõpontjában nem volt érvényben és hatályban a Kbt., tehát ennek rendelkezéseit nem lehetett alkalmazni. A konkrét lebonyolítási feladatok végzésekor – 1997-ben – sem áll fenn a törvény szerinti összeférhetetlenség, már csak azért sem, mert kizárólag a kivitelezés bonyolítását végzi a lebonyolító, s ilyen értelemben nincs tárgyi és személyi összeférhetetlenség.<br>
Az egyéb érdekeltek érdemi észrevételt nem tettek.<br>
A Döntõbizottság a rendelkezésre álló dokumentumok és a tárgyaláson elhangzott nyilatkozatok alapján az alábbiakat állapította meg.<br>
A jogorvoslati kérelem nem megalapozott.<br>
Ajánlatkérõ a jogszabályi elõírásnak megfelelõen tárgyi közbeszerzési ügyben elõminõsítési eljárást folytatott le. Ebben a Kbt. elõírásai szerint részvételi felhívást tett közzé, melyben a jogszabályi elõírásokat alkalmazta. Az elõminõsítési eljárás során a kérelmezõ alkalmasságát megalapozó kérdéseket igyekezett tisztázni ajánlatkérõ. Ennek során helyesen állapította meg, hogy a felsorolt korábbi kivitelezések között kérelmezõ olyan kivitelezést jelölt meg, mint befejezetett, amelynél a kivitelezés még folyamatban volt. Ajak község tekintetében végzett munkákról a Döntõbizottság megállapította, hogy azt a kivitelezési munkát nem kérelmezõ végezte, hanem csak igen csekély mértékben végzett e munkánál alvállalkozói tevékenységet, tehát az általa közölt adatok e vonatkozásban sem fedték a valóságot.<br>
Az ajánlatkérõ hibásan jelölte meg az 1997. december 9-i jegyzõkönyvben az alkalmazott jogszabályi paragrafust. Helyesen a Kbt. elõminõsítési eljárása szakaszaira kellett volna a hivatkoznia, s azt kellett volna megállapítania, hogy kérelmezõ a benyújtott elõminõsítési adatlapban közölt adatai és végzett kivitelezési feladatai miatt a tárgyi közbeszerzési eljárásban meghatározott feladatok elvégzésére megállapításai szerint nem alkalmas. A Döntõbizottság megállapította azt is, hogy ajánlatkérõ lényegében ezen indokra hivatkozva –, de helytelen törvényi paragrafus megjelölést használva – tekintette kérelmezõt alkalmatlannak tárgyi feladatok végrehajtására, s ezért nem biztosított számára lehetõséget a konkrét ajánlat elkészítésére és benyújtására.<br>
Kérelmezõnek a Kbt. 31. § (1) és (2) bekezdésére alapított összeférhetetlenség miatti jogsérelemre vonatkozóan a Döntõbizottság megállapította, hogy jelen esetben a törvényben szabályozott esetkör nem áll fenn. Részletezve: a megbízási szerzõdések aláírásának idõpontjában, 1994. február 15. napján – a közbeszerzésekrõl szóló törvény még nem volt érvényben és hatályban, és a törvénynek köztudomásúlag nincsen visszaható hatálya. A jelen közbeszerzési ügyben a lebonyolító esetében a törvény alanyai és tárgyi hatálya tekintetében törvényben szabályozott összeférhetetlenségi okok nem állanak fenn.<br>
Ezért, elfogadva ajánlatkérõ védekezésében is elõadottakat, megállapította, hogy a jogorvoslati kérelem e részében is alaptalan.<br>
Fenti ténybeli és jogi indokokra figyelemmel a Döntõbizottság a Kbt. 76. §-ban biztosított hatáskörében eljárva a jogorvoslati kérelmet, mint alaptalant a Kbt. 88. § (1) bekezdés a) pontja alapján elutasította.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 26.<br>
<br>
Dr. Monory Bulcs s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Ruthner Oszkár  s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>