<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1233)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.264/14/1997.<br>
<br>
Tárgy: a BROTHER GmbH jogorvoslati kérelme a Munkaügyi Minisztérium Országos Szakképzési Tanács Titkársága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A BROTHER Industriemaschinen GmbH (D-46446 Emmerich, Düsseldoner Str. 7–9., képviseli: dr. Szalkai Éva ügyvéd, 1134 Budapest, Csángó u. 20/A, a továbbiakban: kérelmezõ) jogorvoslati kérelmét, amelyet a Munkaügyi Minisztérium Országos Szakképzési Tanács Titkársága (1051 Budapest, Roosevelt tér 7–8., a továbbiakban: ajánlatkérõ) korszerû ipari varrógépek és más technikai eszközök beszerzése tárgyú közbeszerzési eljárása során hozott döntése ellen nyújtott be, elutasítja.<br>
A felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Munkaügyi Minisztérium a Közbeszerzési Énesítõ 1997. október 15-i, 40. számában ajánlati felhívást tett közzé nyílt közbeszerzési eljárás megindítására, melyben ajánlatot kértek ruhaipari vállalatok gyakorlati képzõhelyeinek korszerû ipari varrógépekkel és más technikai eszközökkel történõ ellátására, beleértve ebbe a szállítást és üzembe helyezést is.<br>
A teljesítés határidejét 1997. december 14-ben jelölte meg ajánlatkérõ a felhívás 4. pontjában, míg az ajánlattételi határidõt a 6. a) pont szerint a hirdetmény közzétételét követõ 41. nap 13.00 órára, azaz 1997. november 25-re tûzte ki. Ez volt egyben az ajánlatok bontásának idõpontja is, amelyre a közbeszerzésekrõl szóló 1995. évi XL. törvény (továbbiakban: Kbt.) 51. § (2) bekezdésében meghatározott szerveket és személyeket – így értelemszerûen köztük az ajánlattevõket – hívta meg a felhívás 7. a) pontjában az ajánlatkérõ.<br>
A 13. pont szerint az összességében legelõnyösebb ajánlat szempontjait fontossági sorrendben úgy állapította meg, hogy egyben megjelölte azok százalékos értékét oly módon, hogy a legfontosabbnak ítélt mûszaki alkalmasságot 25%-kal, míg az utolsó helyre sorolt magyar nyelvû használati utasítást, gépleírást 5%-kal súlyozta folyamatosan csökkenõ sorrendben.<br>
Az egyéb információk között a 15. pontban írta elõ azt is ajánlatkérõ, hogy nyilatkozatot kell tenniük ajánlattevõknek a szállításra kerülõ eszközök garanciális (minimum 1 év) és garancián túli karbantartásáról, javításáról és ezek fajlagos költségeirõl is. Határidõre 3 cég nyújtotta be ajánlatát, melyek közül egy hiányosan adta be a Kbt. 46. § (2) bekezdése szerint kötelezõen becsatolandó hatósági igazolásokat és ezért, valamint a teljesítési határidõn túl vállalt szállításért ajánlatát érvénytelenné nyilvánították. Az eredményhirdetés idõpontjáról ajánlattevõket telefaxon értesítette ajánlatkérõ.<br>
Az öttagú szakértõi bizottság a két érvényes ajánlatnak a felhívás szerinti elbírálási szempontoknak megfelelõen elvégzett vizsgálata alapján a JUKMA Kft. ajánlatát javasolta elfogadni az összességében legelõnyösebb ajánlatként a döntésre jogosultnak. Ennek alapján a JUKMA Kft. ajánlatát hirdették ki nyertesnek az 1997. november 28-i eredményhirdetéskor.<br>
Kérelmezõ 1997. december 1-jei levele és a december 5-i sürgetése alapján ajánlatkérõ 1997. december 8-án továbbította faxon a bontási eljáráson felvett 3 lapos jegyzõkönyvet a kérelmezõ részére. E jegyzõkönyv elsõ oldalán ajánlatkérõk részérõl 11, míg ajánlattevõk részérõl megjelentként 4 név szerepel, amelyek közül 2–4. sorszám alatt feltüntetett nevek ajánlattevõknél is szerepelnek a 8–10. sorszámoknál.<br>
Kérelmezõ az 1997. december 18-án kelt, és 19-én érkezett, majd a felhívásra 1997. december 20-i levelével kiegészített jogorvoslati kérelmében sérelmezte, hogy a részére megküldött bontási jegyzõkönyvben összeférhetetlenséget rögzítettek, ezen túlmenõen ajánlatkérõ az elbíráláskor nem a kérelmezõ ajánlatát, mint az összességében legelõnyösebbet hirdette ki nyertesnek. Azt is kifogásolja továbbá, hogy írásos kérelme ellenére ajánlatkérõ nem adott írásbeli indokolást az eredményrõl.<br>
Fentiek alapján – álláspontja szerint – ajánlatkérõ megsértette a Kbt. 31. § (2), az 59. § (1), valamint a 63. § (2) bekezdéseiben foglalt elõírásokat.<br>
A felsoroltakra tekintettel kérte a jogsértés megállapítását és, hogy a Döntõbizottság kötelezze ajánlatkérõt a 30 000 Ft igazgatási szolgáltatási díj megfizetésére.<br>
Ajánlatkérõ az írásos észrevételében – a jogorvoslati kérelemben írtak sorrendjében elõadta, hogy a kérelmezõnek is megküldött bontási jegyzõkönyvben tévesen – elírási hiba alapján – kerültek felsorolásra ajánlatkérõ részérõl megjelentek a 8–10. sorszám alatti nevek a gyors jelenléti lista szerint. Ezt bizonyítandó közölte azt is, hogy a kérdéses idõpontban két jelenléti ív készült, melybõl a késõn érkezõ kérelmezõi képviselõ csak az egyiket írta alá, azaz azt az ívet, amelyen csak az ajánlattevõk képviselõi szerepeltek. Ez is alátámasztja, hogy nem valós "összeférhetetlenség rögzítésérõl" van szó, csak a jegyzõkönyv elírásáról.<br>
Téves a kérelmezõ azon – feltevésen alapuló – hivatkozása is, hogy az iratokból az állapítható meg, hogy õ "a kedvezõbb ár miatt 90 pontot, míg a nyertesként kihirdetett JUKMA cég a kedvezõbb garancia miatt 85 pontot ért el". E feltevés azért nem állja meg a helyét, mert a kérelmezõ abból indul ki, hogy a maximális pontszámot megkapta a többi kérdés esetén, holott valójában nem a maximális pontszámot kapta minden elbírálási szempontra.<br>
Azt is kifejtette ajánlatkérõ, hogy kérelmezõ a bontási jegyzõkönyvet kérte tõle írásban, így nem sérthette meg a Kbt. 63. § (2) bekezdésében foglaltakat sem. Fentiek alapján kérte a kérelem elutasítását.<br>
Az ügyben érintett érdekeltek közül az M+E Kft. észrevételt nem kívánt tenni, míg a JUKMA Kft. azt közölte, hogy álláspontja szerint a lefolytatott közbeszerzési eljárás törvényes volt, mert csak tévedés lehet a jegyzõkönyvben a képviselõik nevének feltüntetése az ajánlatkérõk névsorában. Közölte azt is, hogy a kérelmezõ képviselõje késve érkezett a bontási eljárásra, és ennek következtében utólag írta alá a jelenléti ívet. Fentiek alapján indítványozta a kérelem elutasítását.<br>
Az 1998. január 21-i tárgyaláson elhangzott nyilatkozatok, a becsatolt iratok és a rendelkezésre álló dokumentumok vizsgálata alapján a Döntõbizottság megállapította, hogy a kérelem részben megalapozatlan, részben pedig elkésett az alábbiak szerint:<br>
A Döntõbizottság a rendelkezésre bocsátott jegyzõkönyvbõl – amelyet az ajánlatok bontásakor vett fel az ajánlatkérõ – megállapította, hogy valójában az ajánlatkérõ részérõl jelenlévõk felsorolásánál 8–10. sorszám alatt szereplõ szakértõnek jelölt személyeket az ajánlattevõk részérõl jelen lévõ személyek között is felsorolta 2–4. sorszámok alatt a jegyzõkönyv készítõje.<br>
A jogorvoslati kérelmekre adott észrevételekben szereplõ nyilatkozatok, a jegyzõkönyv és jelenléti ív másolatok alapján bizonyítottnak ítélte azt a Döntõbizottság, hogy a három ajánlattevõi név gépelési – leírói – hiba következtében – a jegyzõkönyvet aláírók figyelmetlenségét is ideértve – került a bontási jegyzõkönyvbe, ezért ez nem valódi összeférhetetlenséget tükröz. Életszerût-lennek ítéli a Döntõbizottság az olyan ajánlatkérõi magatartást, amikor a nyilvánvaló – szándékos – törvénysértést hivatalos jegyzõkönyvben rögzítene a jogsértés elkövetõje. Erre való tekintettel a kérelem ezen része megalapozatlan, figyelembe véve azt is, hogy maga a kérelmezõ is úgy fogalmaz az elsõ oldal utolsó bekezdésében a jogorvoslati kérelmében, hogy: "Álláspontunk szerint a hivatkozott jegyzõkönyv összeférhetetlenséget rögzít, hiszen ugyanazokat a személyeket jelöli meg az ajánlatkérõ részérõl, mint az ajánlattevõk részérõl."<br>
Ezt a tárgyaláson is megerõsítette, azon nyilatkozatával, hogy a kérelmükben azért írták be ezt, mert a minisztériumtól kapott jegyzõkönyv is ezt tartalmazta, egyéb bizonyítéka az összeférhetetlenségre nincs.<br>
A jogorvoslati kérelem azon része, melyben kérelmezõ sérelmezi ajánlatkérõ azon döntését, amivel nem az õ ajánlatát minõsítette az összességében legelõnyösebb ajánlatnak, elkésett, mert a Kbt. 79. § (5) bekezdése szerint az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ.<br>
Az iratokból hitelt érdemlõen megállapította a Döntõbizottság, hogy az eredményhirdetés, ahol kérelmezõ is jelen volt, 1997. november 28-án 13.00 órakor került megtartásra, a jogorvoslati kérelmét pedig 1997. december 18-án keltezte kérelmezõ, így a hivatkozott törvényhely alapján az 15 napos jogvesztõ határidõn túl került a kérelem ezen – az ajánlatok elbírálására vonatkozó – része benyújtásra.<br>
Tévedésen alapul kérelmezõ azon állítása, hogy ajánlatkérõ megsértette a Kbt. 63. § (2) bekezdését azzal, hogy kérelmére nem tájékoztatta õt a kizárásának, illetve ajánlata elutasításának indokairól.<br>
A Döntõbizottság a kérelmezõ által az ajánlatkérõhöz írt 1997. december 1-jei és december 5-i leveleibõl – 5. sz. mellékletként becsatolta ajánlatkérõ – és a kérelmezõ által becsatolt faxmásolatból kétséget kizáróan megállapította, hogy kérelmezõ a Kbt. 54. §-a szerinti jegyzõkönyv – ami az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl szól – megküldését kérte, és azt részére ajánlatkérõ az 1997. december 8-i levelével a kérdéses napon faxon továbbította. Fentiekre tekintettel a kérelem ezen része is megalapozatlan.<br>
A Döntõbizottság a Kbt. 76. §-ában biztosított jogkö-rében eljárva a jogorvoslati kérelmet részben a Kbt. 88. § (1) bekezdésének a) pontja alapján megalapozatlanság címén, részben pedig elkésettség miatt elutasította.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 28.<br>
<br>
Hámori András s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>