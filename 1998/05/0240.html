<HTML>
<HEAD>
   <META HTTP-EQUIV="Content-Type" CONTENT="text/html; charset=iso-8859-2">
   <META NAME="GENERATOR" CONTENT="Mozilla/4.03 [en] (Win95; I) [Netscape]">
   <TITLE> </TITLE>
</HEAD>
<BODY TEXT="#000000" LINK="#000000" VLINK="#000000" ALINK="#0000FF" >

<H2>
<B>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0240)</B></H2>


<P><FONT SIZE=+0>1024 Budapest, Margit krt. 85.</FONT>
<BR><FONT SIZE=+0>Telefon: 156-1337</FONT>
<BR><FONT SIZE=+0>Fax: 155-5082</FONT>
<BR><FONT SIZE=+0>Ikt. sz.: D.210/13/1997</FONT>

<P><FONT SIZE=+0>Tárgy: a Hungimpex Kft. jogorvoslati kérelme a Budapest
Fõváros Önkormányzata Fõpolgármesteri Hivatal közbeszerzési eljárása ellen.</FONT>

<P><FONT SIZE=+0>A Közbeszerzési Döntõbizottság (a továbbiakban: Döntõbizottság)
a Közbeszerzések Tanácsa nevében meghozta az alábbi</FONT>

<P><FONT SIZE=+0>HATÁROZAT-ot:</FONT>

<P><FONT SIZE=+0>A HUNGIMIPEX Kft. (1134 Budapest, Janicsár u. 5., a továbbiakban:
kérelmezõ) – jogi képviselõ: dr. Oláh József ügyvéd – kérelmét, amelyet
a Budapest Fõváros Önkormányzata Fõpolgármesteri Hivatal (Budapest V.,
Városház u. 9–11., továbbiakban: ajánlatkérõ) ultrahangos gyógyszerporlasztókra
és kompresszoros inhalátorokra kiírt közbeszerzési eljárás ellen nyújtott
be – részben elkésettség, részben megalapozatlanság miatt – elutasítja.</FONT>
<BR><FONT SIZE=+0>A határozat ellen fellebbezésnek helye nincs. A határozat
felülvizsgálatát, annak kézhezvételétõl számított 15 napon belül keresettel
a Fõvárosi Bíróságtól lehet kérni. A keresetlevelet a Fõvárosi Bírósághoz
címezve, de a Döntõbizottsághoz kell benyújtani.</FONT>

<P><FONT SIZE=+0>INDOKOLÁS</FONT>

<P><FONT SIZE=+0>Ajánlatkérõ nyílt eljárásról szóló ajánlati felhívást
tett közzé a K. É. 1997. július 23-i számában. Felhívásával 41 db ultrahangos
gyógyszerporlasztóra és 7 db kompresszoros inhalátorra kért ajánlatokat.
A részletes mûszaki specifikációt, a teljesítési (szállítási) helyeket
és a részletes ajánlati feltételeket a dokumentáció tartalmazta. Az ajánlattevõk
a beszerzés egy-egy részére is tehettek ajánlatot. Az ajánlatok elbírálásának
szempontjai a felhívás 13. pontja szerint az alábbiak voltak: "összességében
legelõnyösebb ajánlat. A szempontok fontossági sorrendje:</FONT>
<BR><FONT SIZE=+0>– a megajánlott termékek mûszaki paraméterei,</FONT>
<BR><FONT SIZE=+0>– az orvosszakmai igényekhez alkalmazkodó legoptimálisabb
kiépítettség,</FONT>
<BR><FONT SIZE=+0>– az ajánlatkérõ által fizetendõ ellenszolgáltatás mértéke,
garanciális feltételek,</FONT>
<BR><FONT SIZE=+0>– szervizháttér, üzemeltetési költségek,</FONT>
<BR><FONT SIZE=+0>– a termékek leszállítására és a szolgáltatás teljesítésére
vállalt határidõ,</FONT>
<BR><FONT SIZE=+0>– az ajánlattevõ által biztosított kereskedelmi és egyéb
kondíciók, ideértve a szállítás után nyújtott szolgáltatásokat is,</FONT>
<BR><FONT SIZE=+0>– eddigi mûködési referenciák".</FONT>
<BR><FONT SIZE=+0>Az ajánlatkérõ – felhívása szerint – többváltozatú ajánlatot
is elfogadott. Az 1997. szeptember 2-i ajánlattételi határidõig a következõ
cégek tettek ajánlatot: kérelmezõ, Allegró Kft., DUTCHMED Kft., Elektro-Oxigén
Kft., WQL Bt., Heim Szolgáltató Kft. Az ajánlatkérõ valamennyi ajánlatot
érvényesnek tekintette, azokat elbírálta, majd 1997. szeptember 29-én kihirdette
döntését. Az eljárás nyertese az Elektro Oxigén Kft. és a WQL Bt. lett,
velük az ajánlatkérõ a szerzõdést 1997. szeptember 30-án megkötötte.</FONT>
<BR><FONT SIZE=+0>Kérelmezõ az 1997. október 8-án kelt jogorvoslati kérelmében
és a kérésére megtartott tárgyaláson az ajánlatkérõ eljárást lezáró döntését
kifogásolta. Álláspontja szerint a két nyertes cég ajánlatai összességében
nem a legkedvezõbbek, mert saját ajánlata a mûszaki paramétereket tekintve
legalább egyenértékû, ajánlati ár vonatkozásában pedig lényegesen jobb,
mint a nyerteseké. Hosszabb garanciális idõt vállalt és rövidebb szállítási
határidõt. Kifogásolja azt is, hogy az ajánlatkérõ az elbírálás során megváltoztatta
az értékelési szempontok fontossági sorrendjét, és a készülékek magyarországi
referenciáit a második szemponton belül értékelte. Sérelmezi azt is, hogy
az ajánlatkérõ az ajánlatok bontásakor lehetõvé tette az Elektro Oxigén
Kft. számára az alaki hiányosságok pótlását ahelyett, hogy az ajánlatot
érvénytelenné nyilvánította volna.</FONT>
<BR><FONT SIZE=+0>Mindezekre tekintettel kéri, hogy a Döntõbizottság semmisítse
meg az ajánlatkérõ eljárást lezáró döntését, amennyiben a szerzõdést megkötötték,
állapítsa meg a jogsértést, alkalmazzon bírságot, és kötelezze az ajánlatkérõt
az eljárási díj és a költségek viselésére. Ideiglenes intézkedésként kéri
a még meg nem kötött szerzõdés megkötésének megtiltását.</FONT>
<BR><FONT SIZE=+0>Az ajánlatkérõ a jogorvoslati kérelemre tett észrevételeiben
kéri, hogy a Döntõbizottság a kérelmet mint alaptalant utasítsa el, és
állapítsa meg a lefolytatott közbeszerzési eljárás szabályosságát. Álláspontja
szerint a kérelmezõ ajánlata a dokumentációban elõírt mûszaki követelményeket
részben nem teljesítette, részben alacsonyabb tudásszintû termékekre vonatkozott,
mint a nyertesek ajánlata. Ajánlati árai azért alacsonyabbak a nyertesek
árainál, mert a készülékek mûszakilag is alacsonyabb tudásszintûek. Garanciát
és szállítási határidõt illetõen minden ajánlattevõ vállalta az elõírt
feltételeket. Az értékelési szempontok fontossági sorrendje nem változott
az ajánlatok elbírálása során, az megfelelt a felhívásban elõírtaknak.
Az ajánlatok bontásakor az ELEKTRO-Oxigén Kft. számára – tekintettel a
Közbeszerzések Tanácsának 4/1996. számú ajánlására – lehetõséget biztosított
saját írásbeli nyilatkozatának cégszerû aláírására, miután ajánlatában
a nyilatkozat cégszerû aláírása hiányzott. A nyertes ajánlattevõkkel a
szerzõdéseket megkötötte.</FONT>
<BR><FONT SIZE=+0>Egyéb érdekeltként tett észrevételében a WQL Bt. kifejti,
hogy a megajánlott termékek mûszaki tartalma jelentõsen eltért egymástól,
ezért az elsõ elbírálási szempontból az ajánlatok azonosan nem értékelhetõk.
Az ajánlati ár szoros összefüggésben van a termék mûszaki színvonalával,
ezért önmagában e szempont nem alkalmas az ajánlatok összehasonlítására.</FONT>
<BR><FONT SIZE=+0>Elektro-Oxigén Kft. a kérelemre a következõ észrevételt
tette: az ajánlatok bontásakor a cégszerû aláírás helyén pótolták az aláírást
és pecsétet a közbeszerzésekrõl szóló XL. törvény (továbbiakban: Kbt.)
46. §-a szerinti nyilatkozaton, ezt a tényt a bontásról készült jegyzõkönyv
a valóságnak megfelelõen tartalmazza. Ajánlott készülékei mûszaki tartalom
tekintetében kiemelkedõen jók, az orvosszakmai igényeknek maximálisan megfelelnek.
Ajánlatában a kiírás szerinti szállítási határidõt és garanciális idõt
vállalta.</FONT>
<BR><FONT SIZE=+0>A Döntõbizottság a rendelkezésére álló iratok és a tárgyaláson
elhangzottak alapján megállapította, hogy a jogorvoslati kérelem az alábbiak
tekintetében elkésett.</FONT>
<BR><FONT SIZE=+0>A Kbt. 79. § (5) bekezdése szerint az eljárás megindítása
az e törvény szabályait sértõ esemény tudomásra jutásától számított tizenöt
napon belül, de legkésõbb az esemény bekövetkezésétõl számított hatvan
napon belül kérhetõ, illetve kezdeményezhetõ. E határidõk elmulasztása
jogvesztéssel jár.</FONT>
<BR><FONT SIZE=+0>Kérelmezõ álláspontja az, hogy az Elektro Oxigén Kft.
ajánlata érvénytelen volt, mert formailag nem felelt meg a felhívás feltételeinek.
Tény, hogy a dokumentáció II. Utasítások az ajánlattevõk részére c. fejezet
12. pontja (Az ajánlattétel formája és aláírása) 3. bekezdésében elõírta,
hogy az ajánlattevõnek az ajánlat minden oldalát aláírással kell ellátnia.
Az 1997. szeptember 2-i bontásról készült jegyzõkönyv az Elektro Oxigén
Kft. ajánlatával kapcsolatosan a következõket tartalmazza: "A cégnyilatkozat
nincs aláírva, a többi nyilatkozat sincs aláírva. Kérjük pótolni a hiányzó
aláírásokat".</FONT>
<BR><FONT SIZE=+0>A jogorvoslati eljárásban senki nem vitatta, hogy az
Elektro Oxigén Kft. képviselõje a bontási eljáráson pótolta a hiányzó aláírásokat,
és ezek után az ajánlatot az ajánlatkérõ érvényesnek tekintette. Tehát
kérelmezõ az általa megjelölt jogsérelemrõl – miután maga is jelen volt
a bontáson – még ugyanezen a napon tudomást szerzett. Kérelmezõ az 1997.
szeptember 3-án kezdõdõ 15 napos határidõn belül kifogásolhatta volna ezen
jogsértést, azonban kérelmét csak 1997. október 8-án küldte meg a Döntõbizottságnak,
a jogvesztõ határidõ utáni 21. napon.</FONT>
<BR><FONT SIZE=+0>Egyebekben a Döntõbizottság a jogorvoslati kérelemrõl
megállapította, hogy az megalapozatlan.</FONT>
<BR><FONT SIZE=+0>A Kbt. 59. § (1) bekezdése szerint az eljárás nyertese
az, aki az ajánlatkérõ részére az ajánlati felhívásban (és a dokumentációban)
meghatározott feltételek alapján a 34. § (1) bekezdésében meghatározott
elbírálási szempontok egyike szerint a legkedvezõbb ajánlatot tette. A
jelen közbeszerzési eljárásban az ajánlatkérõ a részajánlatokat külön-külön
bírálta el.</FONT>
<BR><FONT SIZE=+0>A dokumentáció az ultrahangos gyógyszereporlasz-tókra
vonatkozóan "III/1. Mûszaki és mennyiségi feltételek" cím alatt elõírta
a berendezések alapvetõ (kötelezõ) paramétereit, az opciós tételt, az ajánlatok
elbírálásához megkövetelt adatokat és az igényelt mennyiségeket. A dokumentáció
"II. Utasítások az ajánlattevõk részére" fejezet 21. pontja szerint az
ajánlatokat az orvosszakmai igényekhez alkalmazkodó legoptimálisabb kiépítettség
(2. elbírálási szempont) tekintetében a következõ kérdésekre adott válaszok
alapján értékelik:</FONT>
<BR><FONT SIZE=+0>– szabályozható gyógyszerkörsûrûség</FONT>
<BR><FONT SIZE=+0>– infúziós adagolás lehetõsége és megoldási módja</FONT>
<BR><FONT SIZE=+0>– garantált idõ a hibabejelentéstõl a javítás megkezdéséig</FONT>
<BR><FONT SIZE=+0>– magyarországi referenciahelyek (összesen....... db
gép) intézmények és üzembe helyezési idejük felsorolása.</FONT>
<BR><FONT SIZE=+0>Az ajánlattevõ becsatolta az iratok között az ajánlatok
értékeléséhez készített összehasonlító táblázatát, amelyben a felhívás
szerinti értékelési szempontokat tüntette fel, azon belül pedig a dokumentációban
elõírt követelmények teljesülését vizsgálta, és az elõre meghatározott
kérdésekre adott válaszok összehasonlítását végezte el.</FONT>
<BR><FONT SIZE=+0>Kérelmezõ két változatban tett ajánlatot az ultrahangos
gyógyszerporlasztókra. Az NE-U 07-es típusjelzésû készülékkel kapcsolatosan
a tárgyaláson maga is elismerte, hogy a készülék nem felel meg annak az
alapvetõ követelménynek, hogy "meleg és hideg párát egyaránt tudjon", ezért
az elsõdleges elbírálási szempontból már ez az ajánlata igen kedvezõtlenné
– lényegében elfogadhatatlanná – vált.</FONT>
<BR><FONT SIZE=+0>Az NE-U 12 jelû készülékkel tett ajánlata viszont – kérelmezõ
álláspontja szerint – megfelel az elõbbi követelménynek is, és legalább
olyan tudásszintet képvisel, mint a nyertes ajánlata. A készüléket ugyanis
fûthetõ gégecsõ tartozékkal (mint alapegységgel) ajánlotta meg, és ajánlatában
ezt nyilatkozatával (3.2.3. pont szerinti kérdésre adott válaszával) jelezte.
A készüléket az orvos-szakmai igények szerinti összehasonlításban is versenyképesnek
tartja. Az ajánlatkérõ ugyanakkor a kérelmezõ NE-U 12 készülékkel adott
ajánlatát elsõdlegesen azért tartotta kedvezõtlennek, mert a kérelmezõ
nyilatkozatával ellentétben az ajánlat szerint a berendezéshez nem tartozik
fûthetõ gégecsõ, az infúziós adagolás megoldása az ajánlatából nem derül
ki, továbbá a készülék egyéb mûszaki paraméterei is gyengébbek a nyertes
által ajánlott – és az összes elõírt feltételnek megfelelõ – készülék paramétereinél.</FONT>
<BR><FONT SIZE=+0>A Döntõbizottság a kérelmezõ ajánlatát vizsgálva megállapította,
hogy a dokumentációban megköveteltnek megfelelõen becsatolt mûszaki leírás
és rajz nem tartalmazza alapfelszereltségként a fûthetõ inhalációs csövet,
a kérelmezõ pedig az alapárba foglalt tartozékok felsorolásában ezt külön
nem nevesítette, emiatt az ajánlatkérõ helyesen értékelte úgy, hogy az
ajánlott NE-U 12 készülék nem képes meleg és hideg párát is biztosítani.
Miután az ajánlatok között több is (közte a nyertes ajánlata) teljesítette
a dokumentációban elõírt valamennyi kötelezõ paramétert, kérelmezõ ajánlata
a többihez képest az 1. értékelési szempontból kedvezõtlen volt.</FONT>
<BR><FONT SIZE=+0>Az orvosszakmai szempontok szerint vizsgálva az ajánlatot
az is nyilvánvaló, hogy a kérelmezõ – miután nem ismertette ajánlatában
az infúziós adagolás abszolút steril követelményét biztosító megoldási
módot – e tekintetben sem gyõzte meg az ajánlatkérõt az általa ajánlott
készülék elõnyeirõl. Az ajánlatkérõnek a Kbt. szabályai szerint nem kötelezettsége,
csak lehetõsége, hogy az ajánlattal kapcsolatban tisztázza a nem egyértelmû
ajánlati részeket. Elsõsorban azonban az ajánlattevõ kötelezettsége és
érdeke, hogy a felhívás és a dokumentáció elõírásainak megfelelõen állítsa
össze ajánlatát. Jelen közbeszerzési eljárásban az ajánlatkérõ a dokumentációban
még az egyes elbírálási szempontok alszempontjait is elõre meghatározta,
a kérdéseit e szempontokra vonatkozóan feltette, ezért az ajánlattevõknek
módjuk volt minden kérdésre már az ajánlatban válaszolni. Kérelmezõ ezen
körben nem adott egyértelmû és teljes válaszokat, míg a nyertes ajánlatát
minden részletre kiterjedõen megválaszolva adta meg, így ajánlata emiatt
is kedvezõbbé vált.</FONT>
<BR><FONT SIZE=+0>Az ajánlati ár és az egyéb elbírálási szempontok jelen
közbeszerzési eljárásban – a kiírás szerinti fontossági sorrendbõl adódóan
– nem voltak döntõek, ezért az elsõ két szempont szerinti összehasonlításban
a verseny eldõlt. A Döntõbizottság álláspontja szerint az ajánlatkérõ helyesen
választotta ki a nyertes ajánlatot.</FONT>
<BR><FONT SIZE=+0>A közbeszerzési eljárásban a kompresszoros inhalátorra
vonatkozó ajánlatokat szintén a felhívás és dokumentáció feltételeinek
megfelelõen kellett elkészíteni. Az elbírálás során az ajánlatkérõ a felhívás
és a dokumentáció szerinti értékelési szempontokat alkalmazta. Az ajánlatok
elsõdleges összehasonlítási szempontjai ez esetben is az alapkövetelmények
teljesülésére és az orvosszakmai igényeknek való megfelelés voltak. A kérelmezõ
ajánlata a kompresszoros inhalátoroknál ajánlott NE-CO 8 típussal az alapparaméterek
tekintetében egyenrangú volt a többi ajánlattal, míg az orvosszakmai szempontok
vizsgálatánál kérelmezõ ajánlata kedvezõtlenebbek bizonyult. A dokumentáció
alapján az ajánlatkérõ által vizsgált orvosszakmai igények és szempontok
a következõ voltak:</FONT>
<BR><FONT SIZE=+0>– univerzális gyógyszerporlasztó legyen</FONT>
<BR><FONT SIZE=+0>– száj-orr csutorával stb. is lehessen használni</FONT>
<BR><FONT SIZE=+0>– garantált idõ a hibabejelentéstõl a javítás megkezdéséig</FONT>
<BR><FONT SIZE=+0>– magyarországi referenciahelyek (összesen ........ db)
gép intézmények és üzembe helyezési idejük.</FONT>
<BR><FONT SIZE=+0>Ajánlatkérõ arra hivatkozott, hogy a kérelmezõ által
ajánlott berendezés Magyarországon nem elég elterjedt, nem rendelkezik
a legjobb intézményi referenciákkal.</FONT>
<BR><FONT SIZE=+0>A Döntõbizottság az ajánlatok részletes vizsgálata során
megállapította, hogy kérelmezõ az ajánlatához csatolt nyilatkozatában a
gépek darabszámát nem adta meg, megjelölt viszont 6 egészségügyi intézményt
referenciahelyként. A nyertes ajánlattevõk közül az Elektro Oxigén Kft.
több mint 6000 db készülékrõl nyilatkozott, amelyeket a betegek otthoni
és szakintézményekben használnak 1992 óta. A WQL Bt. konkrétan hét intézményt
nevez meg, és darabszámot õ sem jelöl meg. Ezen adatok a nyertesek által
ajánlott készülékek nagyobb elterjedtségérõl tanúskodnak, amely tényt az
ajánlatkérõ a felhívás feltételeinek megfelelõen vett figyelembe az orvosszakmai
szempontok között.</FONT>
<BR><FONT SIZE=+0>Tévesen kifogásolja kérelmezõ azt is, hogy az elbírálási
szempontok sorrendje felborult azzal, hogy a magyarországi referenciát
a 2. szempontnál értékelte az ajánlatkérõ. Az ajánlatkérõ a dokumentáció
szerint járt el, és a referenciát teljeskörûen (külföldi hivatkozásokkal)
egyébként a 8. szempont alatt értékelte.</FONT>
<BR><FONT SIZE=+0>Ugyanezen 2. elbírálási szempontnál a Döntõbizottság
azt is megállapította, hogy kérelmezõ a "garantált idõ a hibabejelentéstõl
a javítás megkezdése" alszempont tekintetében a legkedvezõtlenebb határidõt
vállalta: 3 munkanapot, míg a nyertesek 24 órát. Tehát – bár erre az ajánlatkérõ
nem hivatkozott – kérelmezõ ajánlata az orvosszakmai igényekhez való alkalmazkodás
tekintetében ezen okból is kedvezõtlenebb volt a nyertesek ajánlatánál.
A további szempontok – közöttük az ár – szerinti értékelés a kiemelt szempontokból
történt összehasonlítás eredményén már nem változtatott.</FONT>
<BR><FONT SIZE=+0>Nem kifogásolható, hogy a 3. elbírálási szempontnál jelölt
ár nem döntötte el jelen közbeszerzési eljárás eredményét. Az ajánlatkérõ
ugyanis azzal, hogy a kiírás szerint a berendezések minõségi követelményeit
elsõdleges elbírálási szempontokkal emelte ki, már jelezte az ajánlattevõk
számára, hogy ebben a beszerzésében elsõsorban a minõségi jellemzõk döntik
el a versenyt, nem pedig az ajánlati ár. Az ajánlatok elbírálása minden
tekintetben a felhívás és dokumentáció elõírásainak megfelelõ volt, ezért
az ajánlatkérõ eljárást lezáró döntése helyes volt.</FONT>
<BR><FONT SIZE=+0>A Döntõbizottság az indokolásban kifejtettek szerint
– a Kbt. 76. § (1) bekezdés c) pontjában biztosított jogkörében eljárva
– a jogorvoslati kérelmet részben elkésettség miatt a Kbt. 79. § (5) bekezdése
alapján, részben megalapozatlanság miatt a Kbt. 88. § (1) bekezdés a) pontja
alapján utasította el. Kérelmezõ jogorvoslati kérelme nem tartalmazott
megfelelõ indokot ideiglenes intézkedés elrendelésére, ezért azt a Döntõbizottság
nem alkalmazott.</FONT>
<BR><FONT SIZE=+0>A bírósági jogorvoslatot a Kbt. 89. § (1) bekezdése biztosítja.</FONT>

<P><FONT SIZE=+0>Budapest, 1997. november 6.</FONT>

<P><FONT SIZE=+0>Dr. Monory Bulcs s. k.&nbsp;&nbsp;&nbsp;&nbsp; Hámori
András s. k.</FONT>
<BR><FONT SIZE=+0>közbeszerzési biztos&nbsp;&nbsp;&nbsp;&nbsp;&nbsp;&nbsp;&nbsp;&nbsp;
közbeszerzési biztos</FONT>

<P><FONT SIZE=+0>Kalmárné Diósy Ildikó s. k.</FONT>
<BR><FONT SIZE=+0>közbeszerzési biztos</FONT>

<P>&nbsp;&nbsp;
<CENTER><TABLE BORDER=0 CELLPADDING=0 >
<TR>
<TD><A HREF="http://www.kozbeszerzes.hu/ertesito/index.html" target><IMG SRC="../vissza.gif" ALT="index.html" HEIGHT=30 WIDTH=29></A></TD>

<TD><A HREF="#up" target><IMG SRC="../Fel.gif" ALT="Fel" HEIGHT=29 WIDTH=30></A></TD>
</TR>
</TABLE></CENTER>
&nbsp;
</BODY>
</HTML>
