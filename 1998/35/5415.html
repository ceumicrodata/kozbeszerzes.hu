<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5415)
</b></h2><FONT size=3><i><u></i></u><br>
<br>
1024 Budapest, Margit krt. 85. <br>
Telefon: 356-1337<br>
Fax: 355-5082<br>
Ikt. sz.: D.134/7/1998.<br>
<br>
Tárgy: Jogorvoslati kérelem elutasítása<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Komár Gábor (2000 Szentendre, Szûcs u. 8.) ügyvéd által képviselt Országos Egészségbiztosítási Pénztár (Budapest, Váci út 73/A, továbbiakban kérelmezõ) dr. Bürös Simon; Bürös és Társai Ügyvédi Iroda, ügyintézõ dr. Bürös László (1135 Budapest, Tahi u. 53–59.) ügyvéd által képviselt Jász-Nagykun-Szolnok Megyei Hetényi Géza Kórház-Rendelõintézet (5004 Szolnok, Tószegi u. 21., a továbbiakban ajánlatkérõ) kontrasztanyagok (nem ionos, jódtartalmú, vízoldékony, alacsony ozmotikus nyomású, intravasalis, intratecalis, CT, ciszternographiás célra használandó) beszerzése tárgyú közbeszerzési eljárása ellen benyújtott jogorvoslati kérelmét hivatalból elutasítja.<br>
A határozat ellen jogorvoslatnak helye nincs.<br>
<br>
INDOKOLÁS<br>
<br>
A K. É. 1998. június 10. napján megjelent, 23. számában nyílt közbeszerzési eljárásra felhívást tett közzé különbözõ kontrasztanyagok beszerzése tárgyában az ajánlatkérõ. A felhívás megjelenését követõen 1998. június 24-én a kérelmezõ jogorvoslati kérelmet nyújtott be a Döntõbizottsághoz. Kérte, hogy a Döntõbizottság jogsértést állapítson meg, és semmisítse meg az eljárást, valamint ideiglenes intézkedésként indítványozta az eljárás felfüggesztését is. Indokaként elõadta, hogy álláspontja szerint az ajánlatkérõ nem rendelkezik a szerzõdés teljesítését biztosító anyagi fedezettel, az erre vonatkozó biztosítékkal, hiszen az ajánlatkérõnek a kérelmezõ álláspontja szerint 115 396 000 Ft tartozása van, míg egyéb tartozási állománya 6 790 000 Ft összegû, s ezen túlmenõen visszafizetendõ elõleg jogcímén 66 503 200 Ft tartozást tart nyilván a kérelmezõ. Így tehát azzal a magatartásával, hogy ennek ellenére közbeszerzési eljárást hirdetett meg, az ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (2) bekezdését. Ezen túlmenõen megsértette a Kbt. 24. § (1) és (2) bekezdését azzal a magatartásával, hogy az ajánlati felhívás 13. pontjában foglalt bírálati szempontokat úgy határozta meg, hogy abban nem biztosítja a verseny tisztaságát, illetõleg az esélyegyenlõséget, és így a megadott értékelési szempontok alapján nem kerülhet sor az ajánlatok objektív összehasonlítására.<br>
Kérelmezõ álláspontja szerint az Országos Egészségbiztosítási Pénztárnak, mint a magyar egészségügyi ellátás finanszírozójának jogos érdekét és jogát is érintik az egyes egészségügyi intézmények jogsértõ magatartásai; hiszen a többször módosított 103/1991. (VIII. 21.) kormányrendelet és a 9/1993. (IV. 2.) többször módosított MN rendeletek alapján finanszírozza az ország különbözõ egészségügyi intézményeit. A közbeszerzés területén tapasztalt szabálytalanságok eredménye lehet drágán és szabálytalanul vásárolt egyes termékek köre, mely az OEP deficitjét növelheti. Ha adott esetben szabálytalan és jogszerûtlen eljárások folytán kerülnek eszközök beszerzésre, akkor egyes esetekben kárt okoz az OEP-nek.<br>
Ajánlatkérõ a jogorvoslati kérelmet elsõdlegesen ügyfélképesség hiányára, másodlagosan alaptalanságra hivatkozással kérte elutasítani. Álláspontja szerint a törvény által deklarált egyéb érdekelti pozíciót nem lehet kiterjesztõen értelmezni, s e körbe bárkit bevonni, akinek az eljárást megindítóval szemben az eljárástól teljesen függetlenül bármilyen kapcsolata áll fenn. Az érdekeltség fennállásának vizsgálatakor a konkrét közbeszerzési eljárás szempontjából fennálló, illetve fenn nem álló érdekeltséget kell vizsgálni és azt, hogy az adott közbeszerzési eljárás ezen érdekelt jogát, vagy jogos érdekét sérti vagy veszélyezteti-e. Így álláspontja szerint a kérelmezõnek nincs ügyfélképessége. Nézete szerint nem követtek el jogsértést az ajánlati felhívás megalkotásakor, megszerkesztésekor. Az elbírálási szempontok oly módon kerültek meghatározásra, amelyek aggály nélkül egyértelmûen alkalmazhatók az ajánlatok összehasonlításakor.<br>
A Döntõbizottság a becsatolt iratokból megállapította, hogy a kérelmezõ nem tartozik a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésének hatálya alá az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése értelmében a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint kérelmet az ajánlatkérõ, az ajánlattevõ vagy olyan egyéb érdekelt nyújthat be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti. Jelen esetben az kétségen kívül megállapítható, hogy a kérelmezõ nem ajánlatkérõ és nem ajánlattevõ. Tehát a Döntõbizottságnak azt kellett megvizsgálnia, hogy az adott közbeszerzési ügy kérelmezõ jogát vagy jogos érdekét sérti vagy veszélyezteti-e.<br>
Kérelmezõ jogának, illetve jogos érdekének sérelmét az adott közbeszerzési ügy kapcsán a 103/1995. (VIII. 25.) Kormányrendeletben és a 9/1993. (IV. 2.) NM rendeletben számára biztosított ellenõrzési jogkörre alapítja. Kérelmezõ ezen jogszabályokon belül közelebbrõl nem jelölte meg azokat a rendelkezéseket, amelyek a hivatkozott ellenõrzési jogkört számára biztosítják. A hivatkozott rendelkezések a háziorvosi és egyéb ellátás finanszírozási kérdéseit rendezi, a finanszírozást alapvetõen a két szerv (MEP, OEP-egészségügyi intézmény) megállapodása körébe utalva. A hivatkozott jogszabályok és más jogszabály sem utalja a finanszírozás tárgyában felmerülõ viták elbírálását a Döntõbizottság hatáskörébe.<br>
A Döntõbizottság álláspontja szerint az elõtte folyó jogorvoslati eljárásban az egyéb érdekelti ügyféli képességet önmagában az egészségügyi intézmények feletti ellenõrzési jogosítvány sem alapozza meg.<br>
Figyelemmel arra, hogy a fentiek alapján kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján nem tekinthetõ ügyfélnek, a Döntõbizottság pedig hivatalból eljárást nem folytathat le, az érdemi vizsgálatra nem volt mód. Utal ugyanakkor a Döntõbizottság arra, hogy az Országos Egészségbiztosítási Pénztárnak a közbeszerzési eljárások jogszerûtlenségét észlelve módja van a Közbeszerzések Tanácsa tagjának kezdeményezése alapján a Döntõbizottság elõtt eljárást indíttatni. A Kbt. 12. § (2) bekezdésének d) pontja alapján a Nyugdíj-biztosítási és Egészségbiztosítási Önkormányzat (vagy jogutódja) által kijelölt személy tagja a Közbeszerzések Tanácsának.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése csak az érdemében hozott határozat esetében teszi lehetõvé a bírósági felülvizsgálatot. A Kbt. 79. § (3) bekezdésén alapuló ügyfélképesség hiánya, illetõleg a Kbt. 79. § (6) bekezdése szerinti igazgatási, szolgáltatási díj meg nem fizetése esetén a Kbt. 80. § (3) bekezdése szerint a kérelmet a Döntõbizottságnak érdemi vizsgálat nélkül hivatalból kell elutasítania. Ebbõl következõen tehát az érdemi vizsgálat nélküli elutasítás esetén kizárt a bírósági keresettel a határozat felülvizsgálatát kérni. Tehát a jogorvoslatra vonatkozó rendelkezés a Kbt. 89. § (1) bekezdésén alapul.<br>
<br>
Budapest, 1998. augusztus 3.<br>
<br>
Dr. Deli Betty s. k.	Pribelszkiné Mravik Erzsébet s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>