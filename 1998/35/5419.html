<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5419)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 375-9693<br>
Ikt. sz.: D.128/13/98.<br>
<br>
Tárgy: A Könnyûszerkezet Építõ és Szolgáltató Kft. jogorvoslati kérelme a Jász-Nagykun-Szolnok Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a. Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Könnyûszerkezet Építõ és Szolgáltató Kft. (6721 Szeged, Szilágyi u. 2., képviseli: dr. Lovász Éva ügyvéd, 6721 Szeged, Szilágyi u. 2., a továbbiakban: kérelmezõ) által a Jász-Nagykun-Szolnok Megyei Önkormányzatnak (5000 Szolnok, Kossuth L. u. 2., képviseli: dr. Kersch Ferenc ügyvéd, 1113 Budapest, Bartók B. u. 152. I. em. 103., továbbiakban: ajánlatkérõ) a Hetényi Géza Kórház-Rendelõintézet sebészeti épület generálkivitelezése, 3800 m2 nettó alapterülettel, amelybõl kb. 450 m2 alapterületen 5500 lm3-es mûtõblokkbõvítés címzett állami támogatású beruházás megvalósítása tárgyú közbeszerzési eljárás ellen benyújtott kérelmének a Döntõbizottság helyt ad.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért a Döntõbizottság 5 000 000 Ft, azaz ötmillió forint bírság megfizetésére kötelezi ajánlatkérõt. Az ajánlatkérõ a bírság összegét a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
Kötelezi továbbá a Döntõbizottság az ajánlatkérõt, hogy a határozat kézhezvételétõl számított 15 napon belül fizessen meg a kérelmezõ részére 30 000 Ft, azaz harmincezer forint igazgatási-szolgáltatási díjat, valamint a kérelmezõ jogi képviseletét ellátó dr. Lovász Éva ügyvéd részére 5000 Ft ügyvédi munkadíjat és 5000 Ft utazásiköltség-térítést.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ észrevétele és a tárgyaláson tett nyilatkozatok, valamint a közbeszerzési eljárás során keletkezett iratok alapján az alábbi tényállást állapította meg:<br>
Az ajánlatkérõ a K. É. 1998. február 11-én megjelent, 6. számában nyílt elõminõsítési eljárásban való részvételre felhívást hirdetett meg a Hetényi Géza Kórház-Rendelõintézet sebészeti épület címzett állami támogatásból megvalósítandó rekonstrukciós munkák generálkivitelezésére. A felhívásra való jelentkezés határideje a közzététel napját követõ elsõ naptól számított 26. nap 11.00 óra volt. A március 10-én készült bontási jegyzõkönyv szerint a részvételi felhívásra 14 jelentkezés érkezett.<br>
A részvételi felhívás 10. pontja tartalmazta az elbírálási szempontokat, miszerint ajánlatkérõ az összességében legelõnyösebb ajánlat szempontjai alapján bírálja el az ajánlatokat, a fontossági sorrend a következõ:<br>
– a tenderterv alkalmazásának – lehetõleg maradéktalan – mértéke, a megvalósítás módja és mûszaki színvonala,<br>
– ár- és fizetési feltételek,<br>
– határidõ,<br>
– a dokumentáció részét képezõ mintaszerzõdés feltételei elfogadásának mértéke,<br>
– vállalt teljesítési garanciák,<br>
– a megelõzõ 3 év alatt végzett építési, szerelési munkák referenciái,<br>
– megelõzõ 3 év azon egészségügyi beruházásairól szóló referenciák száma, az ezekbõl kitûnõ eredmények minõsége, ahol folyamatos üzemvitel mellett végeztek rekonstrukciót,<br>
– az ajánlattevõnek vagyoni helyzete szempontjából legjobb biztosítéknak tûnõ szerkezete, vagyoni helyzete, fizetõképessége,<br>
– az ajánlattevõ mûszaki, technikai felszereltségének, alkalmazott technológiáinak színvonala és korszerûsége, minõségbiztosítási rendszere,<br>
– azon mûszaki szakemberek végzettségének értékelése, akik a munkák irányításáért, teljesítéséért és a minõség-ellenõrzésért felelõsek,<br>
– a kivitelezésben részt vevõ saját fizikai állomány nagysága,<br>
– nyilatkozat a helyi vállalkozók tervezett foglalkoztatására és annak arányára,<br>
– azoknak az alvállalkozóknak, illetve a teljesítésben egyébként részt vevõ személyeknek az értékelése, akiket az ajánlattevõ 15%-nál nagyobb mértékben be kíván vonni a teljesítésbe.<br>
A felhívás szerint részajánlatot nem lehetett tenni, többváltozatú ajánlatot azonban igen, azzal a feltétellel, hogy a változatok mûszaki tartalma a kiírási dokumentációban foglaltakkal azonos értékû, költsége kedvezõbb, a teljesítési határidõ nem lesz késõbbi – az ajánlattevõnek mindezek igazolására részletes számításokat és terveket kell mellékelnie.<br>
Ajánlatkérõ a jelentkezõk közül 12 jelentkezõ részére küldött ajánlati felhívást, ezek közül 10-en nyújtottak be ajánlatot, nevezetesen: a kérelmezõ, az ALBA REGIA Rt.–Szolnoki Építõ Rt. konzorcium, a ZÁÉV Rt., a Vegyépszer Rt., a KIPSZER Kft., a BÁÉV Rt., a Hajlék Kft.–Sinus Kft.–Bitu Bai Kft. konzorcium, a Kelet Speeck Kft., a Középületépítõ Rt. és a GEN-ÉP Kft.<br>
Az eredményhirdetés 1998. május 29-én volt, ahol ajánlatkérõ a Békés Megyei Általános Építõ Rt. ajánlatát hirdette ki nyertesnek, a második legjobbnak pedig a kérelmezõ ajánlatát.<br>
Az ajánlatkérõ a törvényes határidõn belül, 1998. június 11-én jogorvoslati kérelmet terjesztett elõ a Döntõbizottsághoz. Kérte, hogy a Döntõbizottság ideiglenes intézkedéssel tiltsa meg a szerzõdés megkötését az ajánlatkérõ és a nyertes ajánlattevõ között, semmisítse meg ajánlatkérõnek az eljárást lezáró döntését, valamint kötelezze ajánlatkérõt az eljárási díj és költségek viselésére. Kérelme indokaként elõadta, hogy ajánlata – az elsõ elbírálási szempontban foglaltaknak való 100%-os megfelelés mellett – a második és harmadik elbírálási szempontot illetõen jobb volt, mint a nyertes ajánlat. A nyertes ajánlat ugyanis 1 149 997 718 Ft ajánlati árat és 1999. szeptember 20-i teljesítési határidõt tartalmazott, szemben kérelmezõ 1 044 055 000 Ft vállalási áron, 1999. július 30-i teljesítési határidõre tett ajánlatával.<br>
Az 1998. június 22-i észrevételében ajánlatkérõ közölte, hogy a jogorvoslati eljárásban való képviseletére a NOX 2000 Beruházó és Fõvállalkozó Rt. részére adott megbízást. Állította, hogy a döntése jogszerû volt, a döntés szempontjainak összegezését, részletezését az 1998. május 26-án tartott bizottsági ülés jegyzõkönyvének melléklete tartalmazza. Közölte, hogy a nyertes ajánlattevõvel a vállalkozási szerzõdést 1998. június 5-én megkötötte. Kérte a jogorvoslati kérelem elutasítását.<br>
Ajánlatkérõ képviseletében a NOX 2000 Rt. 1998. június 23-án terjesztett elõ észrevételt. Kifogásolta, hogy kérelmezõ az értékelési szempontok közül két, számára kedvezõnek ítélt szempontok – az ár és a teljesítési határidõ – kiemelésével kívánja befolyásolni az eljárás eredményét. Közölte, hogy ajánlatkérõ valamennyi elbírálási szempont figyelembevétele és összevetése útján döntött a nyertes ajánlat mellett.<br>
A jogorvoslati eljárásban június 30-án tartott tárgyaláson az ajánlatkérõ képviselõje észrevételét kiegészítette. Közölte, hogy a döntésnél figyelembe vette azt a tényt is, hogy a kérelmezõ vállalási árra vonatkozó ajánlata a költségvetés 6. sz. táblázatában az építési munkák árainak összeadásánál történt 52 millió Ft-os számítási hiba folytán mutatkozott 106 millió Ft-tal jobbnak a nyertes ajánlatnál. A fizetési feltételeket illetõen jobbnak tartotta a nyertes ajánlatát, mert bár a kérelmezõ 258 millió Ft-ra, a nyertes pedig 155 millió Ft-ra vállalt elõfinanszírozást, a kérelmezõ elõfinanszírozási ajánlata általános, a nyertesé viszont konkrét, az építkezés ütemezéséhez igazodó volt. A teljesítési határidõ vonatkozásában azonosnak ítélte meg a kérelmezõ és a nyertes ajánlattevõ ajánlatát. Kérelmezõ ugyan 50 nappal korábbi idõpontra vállalta a teljesítést, de a nyertes ajánlattevõ ajánlata reálisabb módon számolt azzal a helyzettel, hogy a kivitelezés a kórház folyamatos mûködésének biztosítása mellett kell hogy történjen, és ennél fogva a munkaterületet ajánlatkérõ nem tudja majd olyan ütemben biztosítani, hogy azáltal a kérelmezõ által vállalt határidõ tartható legyen. Az ajánlati felhívásban az elbírálási szempontok között egyébként sem a lehetõ legrövidebb határidõt adta meg.<br>
A Békés Megyei Általános Építõipari Rt. nyertes ajánlattevõ a június 26-i észrevételében részletezte nyertességének okait. Álláspontja szerint az adott közbeszerzési eljárásban a kórházrekonstrukciók kivitelezésében való jártasság volt a meghatározó, különös tekintettel arra, hogy a kivitelezés idõtartama alatt biztosítva legyen a kórház mûködése.<br>
A Hajlék Kft. július 2-i észrevételében vitatja ajánlatkérõ döntésének jogszerûségét, véleménye szerint nem az összességében legelõnyösebb ajánlatot tevõ lett a nyertes, az értékelési szempontok alapján szerinte a részvételével létrejött konzorcium tette a legjobb ajánlatot.<br>
A Zalai Általános Építési Vállalkozó Rt. június 29-i észrevétele érdemi nyilatkozatot nem tartalmazott.<br>
A kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése kimondja, hogy "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott értékelési szempontok egyike szerint a legkedvezõbb ajánlatot tette." Ajánlatkérõ az ajánlati felhívásban rögzítettek szerint a 34. § (1) bekezdés b) pontja szerinti – az öszszességében legelõnyösebb ajánlat – szempontjai alapján kívánta elbírálni az ajánlatokat.<br>
A Döntõbizottság az egyes értékelési szempontok szerint, tételesen megvizsgálta az ajánlatokat és megállapította, hogy ajánlatkérõ részére kérelmezõ adta a legelõnyösebb ajánlatot.<br>
Az elsõ elbírálási szempontból a két ajánlat azonos értékû volt.<br>
A második értékelési szempontot – ajánlati ár és fizetési feltételek – illetõen kérelmezõ az ajánlatában az Ajánlati ûrlapon egyértelmûen nyilatkozott: áfával együtt 1 044 155 000 Ft, ugyanitt tett nyilatkozata szerint ez az ár az alapajánlati ár.<br>
Az ajánlat XI. fejezete a költségvetés, amely az ajánlati ár tételes részletezését tartalmazza, de – ahogyan a fejezet címe (Tételes költségvetés mûszaki észrevételekbõl adódó költségekkel együtt és alternatív tételek) is jelzi – nemcsak a dokumentációhoz csatolt mennyiségi kiírás beárazását tartalmazza, hanem a mûszaki észrevételekbõl és alternatív tételekbõl adódó költségeket is. A Döntõbizottság az ajánlatkérõ észrevételében kifogásolt "számszaki hibával" kapcsolatban számításokat végzett és a következõket állapította meg: ha a Munkanemi öszszesítõ "Anyag" oszlopát a két utolsó tétel – vagyis az alapajánlaton túli tételek – elhagyásával adjuk össze, akkor az "Építési munkák összesen" sorban az ajánlatban megjelölt összeg adódik, tehát számszaki hiba – az alapajánlatot illetõen – nincs.<br>
Miután az alapajánlatok elbírálásakor a többletvállalást nem vehette figyelembe ajánlatkérõ – mivel csakis azonos mûszaki tartalmat hasonlíthatott össze –, kérelmezõ helyesen kiszámított alapajánlati árát kellett vizsgálnia. Ez pedig lényegesen alacsonyabb volt a nyertesnek a kiírásban meghatározott mûszaki tartalom szerinti árajánlatánál.<br>
Ajánlatkérõ nem korrigálhatja kérelmezõ ajánlatát továbbá azért sem, mert a kérelmezõ Ajánlati ûrlapon tett nyilatkozata szerint az ajánlati ár az "l. eltérés nélkül, 2. eltérési jegyzékben foglaltak szerint"-i mûszaki tartalomra is vonatkozik, ebbõl adódóan kérelmezõ – nyertessége esetén – a beszerzés tárgya szerinti teljes körû kivitelezési munkát az 1 044 155 000 Ft-ért, mint egyösszegû, átalányáras vállalási árért lett volna köteles elvégezni (kivételt képeznek az elõirányzati költségek, amelyek a többi ajánlattevõnél is külön kerültek meghatározásra).<br>
A fizetési feltételek – mint a második értékelési szempont része – vonatkozásában ajánlatkérõ az elõfinanszírozásra tett ajánlatot értékelte, miután a kórháztechnológiai beruházáshoz szükséges céltámogatást csak a 2000. évben fogja megkapni. Ajánlatkérõ ennek körében pontosítást is kért az ajánlattevõktõl.<br>
– Kérelmezõ az ajánlatában vállalta a kórháztechno-lógia részbeni elõfinanszírozását, a pénzügyi ütemterve megfelelt a közzététel feltételeinek. Az ajánlatkérõ által kért pontosítás során a 2000-ben rendelkezésre álló összeg terhére 200-250 millió Ft elõfinanszírozást vállalt az orvostechnológiai berendezések beszerzésére.<br>
– A nyertes ajánlattevõ ajánlatában vállalta, hogy a kórháztechnológiai beszerzésekben a címzett támogatás összegébõl 2000 januárjáig részt vállal. Az ajánlatkérõ által kért pontosítás során a vállalása összegét 155 millió Ft-ban határozta meg –, az 1999. augusztusi és szeptemberi esedekessegû számlákat csak 2000 januárjában fogja benyújtani.<br>
A két ajánlattevõ ajánlata tehát az elõfinanszírozásra vonatkozóan konkrét vállalási összeget nem rögzített, mindkettõ a 2000. évben esedékes céltámogatás terhére vállalt bizonyos mértékû megelõlegezést.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatkérõ az ajánlatok elbírálása során felvilágosítást kérhet az ajánlattevõtõl (a többi ajánlattevõ egyidejû értesítése mellett) az ajánlattal kapcsolatos nem egyértelmû kijelentések tartalmának tisztázása érdekében. A Döntõbizottság jogértelmezése szerint azonban ezen tájékoztatás kérésre az ajánlattevõk által eszközölt "pontosítás" nem terjedhet túl az ajánlat tartalmán. Ezért az ajánlatok "pontosítása" körében ajánlattevõk által adott nyilatkozatok az elbírálásnál nem vehetõk figyelembe. Ily módon a kérelmezõ és a nyertes ajánlattevõ (alap)ajánlatában foglaltakból kiindulva a Döntõbizottság megállapította, hogy ezen elbírálási szempont tekintetében a két ajánlat azonos értékû.<br>
A harmadik elbírálási szempont tekintetében a kérelmezõ ajánlata volt jobb, mert a nyertes ajánlattevõ ajánlatához képest 50 nappal korábbi teljesítési határidõt vállalt.<br>
A Döntõbizottság nem fogadta el ajánlatkérõnek sem a munkaterület-átadással, sem az ajánlati felhívás tartalmának értelmezésével kapcsolatos érvelését. Ha ugyanis ajánlatkérõ ragaszkodott bizonyos konkrét munkaterület-átadási idõpontokhoz, úgy azokat az ajánlati dokumentációban meg kellett volna adnia, enélkül az ajánlattevõk azt nem ismerhették. Ebbõl pedig az következik, hogy ajánlatkérõ az elbírálásnál munkaterület-átadási idõpontok figyelembevételének hiányára nem hivatkozhat. Ajánlatkérõ tévesen értelmezte úgy az ajánlati felhívását, hogy aszerint az értékelésnél nem a rövidebb teljesítési határidõ vállalása az elõnyösebb. Egy értékelési szempontot – ellenkezõ kitétel meghatározása hiányában – mindig annak a gyakorlatban általánosan alkalmazott megítélése szerint kell kedvezõbbnek tekinteni. A beruházási gyakorlatban pedig a teljesítési határidõ akkor kedvezõbb, ha az korábbi idõpontra esik.<br>
Amennyiben ajánlatkérõ ettõl az általánosan elfogadott megítéléstõl el akart volna térni, úgy az ajánlati felhívásban meg kellett volna határoznia az elvárása szerinti legkorábbi teljesítési határidõt.<br>
A kérelmezõ és a nyertes ajánlattevõ ajánlata a tartalom, komplettség és a megvalósítás módja és mûszaki színvonala szempontjából azonos.<br>
A nyertes ajánlattevõ 4 évre szóló 5%-os jóteljesítési garanciát vállalt, valamint a számlákból az üzembe helyezésig 5%-os összeg jóteljesítési garancia címén való visszatartását ajánlotta fel. Ezzel szemben kérelmezõ 38 hónapra vállalt jóteljesítési garanciát; évente csökkenõ összegben.<br>
Így az ötödik értékelési szempontból a nyertes ajánlata volt a jobb.<br>
A megelõzõ 3 év építési referenciáit illetõen ajánlatkérõ is elismerte, hogy kérelmezõ több, nagyobb volumenû létesítményt jelölt meg.<br>
A megelõzõ 3 év egészségügyi beruházási területen szerzett referenciák (hetedik értékelési szempont) tekintetében a nyertes ajánlattevõ adott jobb ajánlatot. A Döntõbizottság mindamellett megállapította, hogy a nyertes ajánlattevõ által jelentõs számban megjelölt referenciák közül a "megelõzõ 3 év beruházásai" kritériumnak maradéktalanul csak az Orosháza Kórház II. ütem beruházás felel meg, mert a hivatkozott többi létesítmény kivitelezése 1993–95. évek között történt vagy fejezõdött be.<br>
A további – 8–13. – értékelési szempontokból a kérelmezõ és a nyertes ajánlattevõ vagy azonos, vagy minimális mértékben a nyertes ajánlattevõ javára értékelhetõ ajánlatot tett. Miután azonban ezen elbírálási szempontok fontossági sorrendje, értékrendbeli súlya az elsõbb helyen lévõ szempontokhoz képest elenyészõ, az elbírálást illetõen nem bírnak különösebb jelentõséggel.<br>
Az ajánlati felhívásban meghatározott 13 értékelési szempont tételes vizsgálata alapján a Döntõbizottság megállapította, hogy 6 értékelési szempontból a kérelmezõ ajánlata volt a jobb, 4 értékelési szempontból a nyertes ajánlat, 3 szempontból viszont az ajánlatok azonos szintûek voltak. Ily módon a kérelmezõ ajánlata egyértelmûen elõnyösebb volt a nyertes ajánlatnál – különös tekintettel arra, hogy a kérelmezõ ajánlata a sorrendileg elsõbb helyen lévõ értékelési szempontokból – ár, határidõ – elõzte meg a nyertes ajánlatát.<br>
Az ajánlatkérõ a döntését nem az ajánlati felhívás szerinti értékelési szempontok alapján történt értékelés eredményének megfelelõen hozta meg, ezáltal nem a legelõnyösebb ajánlatot benyújtó ajánlattevõt hirdette ki nyertesnek.<br>
Ajánlatkérõ a döntésével megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat. Ezért a Döntõbizottság a Kbt. 76. §-ában foglalt jogkörében eljárva a 88. § (1) bekezdés d), f) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 20.<br>
<br>
Dr. Engler Magdolna s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>