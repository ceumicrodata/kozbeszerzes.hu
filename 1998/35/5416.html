<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5416)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.147/15/1998.<br>
<br>
Tárgy: Orako Kft. jogorvoslati kérelme Hévíz Város Önkormányzat közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Vajk Kálmán (1114 Budapest, Bukarest út 9.) ügyvéd által képviselt Orako Kereskedelmi és Szolgáltató Kft. (1222 Budapest, Gádor u. 130., továbbiakban: kérelmezõ) Hévíz Város Önkormányzat (8380 Hévíz, Kossuth L. u. l., továbbiakban: ajánlatkérõ) gyártási, szállítási és helyszíni szerelés tárgyú közbeszerzési eljárása ellen benyújtott jogorvoslati kérelme alapján a Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, figyelemmel az 52. § (2) bekezdés d) pontjára, ezért vele szemben a Döntõbizottság 500 000 Ft bírságot szab ki, egyebekben a kérelmezõ jogorvoslati kérelmét elutasítja.<br>
Kötelezi ajánlatkérõt, hogy a Közbeszerzések Tanácsa MNB 10032000-01720361-00000000 sz. számlájára a határozat kézhezvételétõl számított 15 napon belül fizessen meg 500 000 Ft, azaz ötszázezer forint bírságot. A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a tárgyaláson elhangzott szóbeli nyilatkozat, valamint az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ a K. É. 1998. április 29-én megjelent számában nyílt közbeszerzési eljárást hirdetett meg a Hévíz, Kossuth Lajos u. 1. szám alatti városháza-épület belsõépítészeti tervdokumentáció szerinti mobíliák és belsõépítészeti berendezések gyártása helyszíni szerelése tárgyában, melynek megvalósítása két ütemben történne. Elsõ ütem az új városháza-épület berendezései szállítása, míg a második ütem a konferenciaterem és a kapcsolódó helyiségek berendezéseinek szállítása.<br>
Az ajánlati felhívás 3. c) pontjában részajánlat-tételi lehetõséget úgy biztosította az ajánlatkérõ, hogy az ajánlattevõk a kiírási dokumentációban, illetve a belsõépítészeti tervdokumentációban meghatározott munkák egészének megvalósítására tehetnek ajánlatot. A teljesítés határideje az elsõ ütem esetében a szállítás kezdete 1998. augusztus 5., a teljes befejezés határideje 1998. augusztus 31., míg a második ütem szállítási kezdete 1999. június 1., míg a teljes befejezés határideje 1999. június 30-ával került meghatározásra.<br>
Az ajánlatkérõ az ajánlati felhívás 11. pontjában meghatározta a pénzügyi, gazdasági és mûszaki alkalmasság igazolására kért adatokat és tényeket, továbbá a 13. pontban rögzítette az ajánlatok elbírálási szempontjait, mégpedig az összességében legelõnyösebb ajánlat szempontja szerint bírálja el azokat, és megadta az elbírálási szempontokat fontossági sorrendben, amelyek a következõk voltak:<br>
– ajánlat teljeskörûsége,<br>
– referenciák,<br>
– kiviteli munkák ütemezése beruházói igény szerint, befejezési határidõ,<br>
– bekerülési költség,<br>
– a vállalkozó megbízhatósága,<br>
– minõségvállalás,<br>
– garanciális feltételek.<br>
A felhívás 14. pontjában meghatározta az ajánlatkérõ, hogy az ajánlattevõ kizárólag a mûszaki dokumentációnak megfelelõen egyváltozatú ajánlatot tehet. Dokumentáció részét képezte a belsõépítészeti tervdokumentáció és a költségvetési táblázat.<br>
Az ajánlatkérõ az eljárás lebonyolítására a Zalaber Vállalkozási Kft.-t bízta meg.<br>
Az ajánlatok bontására 1998. június 9-én került sor. Nyolc ajánlat érkezett a következõ ajánlattevõktõl: Orako Kft., Ipoly Bútorgyár Rt., W-Deko Kft., Mobilian Rt., Garzon Bútor Rt., Falco-Sopron Kft., Szombathelyi Építõipari Szövetkezet Rt., Zalai Általános Építõ Vállalat Rt.<br>
1998. május 27-én helyszíni bejárást és konzultációt biztosított az ajánlatkérõ az ajánlattevõk részére, melyrõl jegyzõkönyv is készült, s ebben rögzítette ajánlatkérõ, hogy a felhívással ellentétben alternatív ajánlattételi lehetõséget biztosít.<br>
Eredményhirdetésre 1998. június 16-án került sor, ahol az Ipoly Bútorgyár Rt. III. jelû alternatív ajánlatát hirdették ki nyertesnek. A szerzõdés megkötésre került.<br>
1998. június 30-án törvényes határidõn belül nyújtott be jogorvoslati kérelmet a kérelmezõ a Döntõbizottsághoz. Kérte a még meg nem kötött szerzõdés megkötésének megtiltását ideiglenes intézkedésként, valamint a döntés megsemmisítését a jogsértés megállapítása mellett és az igazgatási szolgáltatási díj viselésére kötelezni az ajánlatkérõt.<br>
Indokaként elõadta, hogy álláspontja szerint a nyertes ajánlattevõ ajánlata nem tartalmazta az érvényesség megállapításához szükséges valamennyi okmányt, és álláspontja szerint figyelemmel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára érvénytelen ajánlatot bírált el az Ipoly Rt. vonatkozásában az ajánlatkérõ. Ezen túlmenõen támadta az ajánlatkérõ döntését, nevezetesen álláspontja szerint összességében nem a nyertes tette a legkedvezõbb ajánlatot, hanem az Orako Kft. Álláspontja szerint a nyertes Ipoly Rt. javára az ajánlatkérõ a bírálat során figyelembe vette az ISO 9001 minõségtanúsítási rendszerre történt utalást annak ellenére, hogy ilyennel nem is rendelkezik a nyertes, valamint valótlanul tartalmazza az értékelés a kérelmezõ ajánlati árát, illetõleg a kérelmezõ legmagasabb ajánlati ára csupán 1%-kal haladja meg a nyertesét, és így a Kbt. 59. § (5) bekezdés b) pontja szerint a kérelmezõ ajánlatát elõnyben kellett volna részesíteni. Álláspontja szerint az ajánlatkérõ nem vette figyelembe, hogy a kérelmezõ 2% jóteljesítési visszatartást ajánlott fel, míg a nyertes nem adott erre vonatkozóan ajánlatot. Ugyanígy a garanciális feltételek körében a garancia ideje, mind pedig az alkatrészszállítás idõszaka szempontjából kedvezõbb volt a kérelmezõ ajánlata. Sérelmezte továbbá a kérelmezõ, hogy az ajánlatok elbírálásában olyan személy vett részt, aki a Kbt. 31. § (4) bekezdése értelmében összeférhetetlen.<br>
Nevezetesen közremûködött a bírálóbizottságban a Bútorvállalkozók Országos Szakmai Szövetségének képviselõje, Szabó Pál. Ezen szövetség alelnöke pedig az egyik ajánlattevõnek, a Garzon Bútor Rt.-nek a vezérigazgatója, Nagy Alajos, aki azonban az ajánlatok értékelésében nem vett részt, de mivel a szövetség delegált képviselõt a bírálóbizottságba, így a 31. § (4) bekezdése értelmében vele szemben kizáró ok állt fenn.<br>
Ajánlatkérõ a jogorvoslati kérelem alaptalanságra történõ elutasítását kérte. Álláspontja szerint jogszerûen folytatta le a közbeszerzési eljárást és az összességében legelõnyösebb ajánlatot hirdette ki nyertesnek, az elbírálási szempontok szem elõtt tartása mellett hozta meg az döntését.<br>
Az összeférhetetlenséggel kapcsolatosan elõadta, hogy a Bútorvállalkozók Országos Szakmai Szövetsége ügyvezetõ társelnöke, Szabó Pál úr részt vett az elõkészítõ munkában, de õ nem volt tagja a bírálóbizottságnak.<br>
Egyéb érdekelt, nyertes ajánlattevõ Ipoly Rt. elõadta, hogy az ajánlata érvényes, minden szükséges igazolást, nyilatkozatot csatolt, továbbá jóteljesítési garanciát is felajánlott, hiszen ez része volt az ajánlati felhívásnak.<br>
A kérelmezõ kérelme részben megalapozott.<br>
A Döntõbizottságnak eljárása során meg kellett vizsgálnia, hogy az ajánlatok érvényességi szempontból megfelelõek-e, avagy a kizárás jogintézményét kell-e alkalmazni az ajánlatok értékelése során. Megvizsgálta mind a kérelmezõ, mind a nyertes ajánlattevõ ajánlatát és megállapította, hogy a 44. § (2) bekezdésében meghatározott mûszaki alkalmasság igazolása megtörtént, valamint a 46. § (1) bekezdésében szabályozott kritériumoknak is megfelelt mind a két ajánlattevõ, azaz ajánlattevõként részt vehettek jelen közbeszerzési eljárásban.<br>
Így fentiekre tekintettel helyesen járt el akkor az ajánlatkérõ, amikor ezen szempontok szem elõtt tartása mellett nem alkalmazta az érvénytelenség jogintézményét, illetõleg a kizárásról nem rendelkezett.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészíteni. Ezen törvényhelybõl kiindulva a Döntõbizottság megvizsgálta, hogy az ajánlattevõk az ajánlati felhívásban és a dokumentációban foglaltaknak megfelelõen tették-e meg ajánlatukat.<br>
Az ajánlati felhívás 14. pontjából megállapítható volt, hogy csak és kizárólag a mûszaki dokumentációnak megfelelõen egyváltozatú ajánlatot tehetnek az ajánlattevõk. Ezzel szemben azonban szinte valamennyi ajánlattevõ esetében megállapítható volt, így a kérelmezõ és a nyertes vonatkozásában is, hogy többváltozatú ajánlatot tettek. A bejárásról, konzultációról készült 1997. május 27-i jegyzõkönyv megállapítást tartalmaz az alternatív ajánlattétel lehetõségérõl, azonban a becsatolt iratok tanúsága szerint az ajánlatkérõ ajánlati felhívását, illetõleg dokumentációját nem módosította, holott a 48. § (1) bekezdése kimondja, hogy az ajánlatkérõ az ajánlattételi határidõ lejártáig módosíthatja az ajánlati felhívásban, illetõleg a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani.<br>
Tehát jogszerûen akkor járt volna el az ajánlatkérõ, ha ezen törvényi szabályoknak megfelelõen módosítja az ajánlati felhívását, amennyiben valóban lehetõséget kívánt volna biztosítani az alternatív ajánlattételre.<br>
A becsatolt ajánlatokból a kérelmezõ vonatkozásában megállapítható volt, hogy teljes körû ajánlatot tett, egy alapajánlat és egy úgynevezett "alternatíva" megadásával, és mind a kettõt beárazta. A nyertes Ipoly Rt. három alternatív ajánlatot adott a bútorokra (íves, cardoró, perla).<br>
Minderre tekintettel a Döntõbizottság megállapította, hogy az Ipoly Rt. nyertes, III. jelû alternatív ajánlata nem felelt meg az ajánlati felhívásban és a dokumentációban foglaltaknak, ezt az ajánlatkérõnek észlelnie kellett volna az 52. § (1) bekezdése alapján az ajánlatok felbontásakor, illetõleg legkésõbb a döntése meghozatalakor meg kellett volna állapítania, hogy ez az ajánlat érvénytelen. Nevezetesen azért, mert az nem felelt meg az ajánlati felhívásban, illetõleg a dokumentációban meghatározott feltételeknek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, hiszen az alternatív ajánlat volt. Ugyanez a megállapítás vonatkozik a kérelmezõ ajánlatára is.<br>
A Döntõbizottság nem végezte el az ajánlatok érdemi összehasonlítását a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésére figyelemmel, hiszen érvénytelen ajánlatok érdemi vizsgálatának eljárásjogi akadálya van, mivel csak érvényes, az ajánlati felhívásnak és dokumentációnak mindenben teljeskörûen megfelelõ ajánlatok alkalmasak az összehasonlításra.<br>
Ezt követõen a Döntõbizottság vizsgálata tárgyává tette a kérelmezõ összeférhetetlenségre vonatkozó kérelmét.<br>
A Kbt. VI. fejezete részletesen szabályozza az ajánlatkérõ nevében eljáró, illetõleg az eljárásba bevont személyekkel kapcsolatos szigorú összeférhetetlenségi szabályokat. Ezek az összeférhetetlenségi szabályok, a kiírás, az elbírálás és döntés során kerülnek érvényesítésre. Ezen fejezet 31. §-ának (2) bekezdése kimondja, hogy az ajánlati felhívás, a részvételi felhívás, illetõleg a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban, vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói.<br>
Ugyanezen törvényhely (4) bekezdése kimondja, hogy az ajánlatok elbírálására létrehozott bizottság tagja, az elbírálásba bevont szakértõ, valamint az ajánlatkérõ nevében a közbeszerzési eljárást lezáró határozatot hozó személy nem lehet az, akire az elõbb hivatkozott és kifejtett kizáró okok az ajánlattevõvel, illetve hozzátartozójával kapcsolatban állnak fenn.<br>
A Döntõbizottság nyilatkozattételre hívta fel az ajánlatkérõt, aki írásbeli védekezésében elõadta, hogy Szabó Pál, a Bútorvállalkozók Országos Szakmai Szövetsége ügyvezetõ társelnöke vett részt az elõkészítõ munkában, de õ nem volt tagja a bírálóbizottságnak, szakmai tanácsaival segítette a pályázatokban megfogalmazott mûszaki paraméterek jobb megértését, az eredményesebb döntéshozatalt.<br>
Fentebb kifejtett törvényi szabályozásból következik, hogy a kizáró ok minden esetben személyre vonatkozik, mely személynek az ajánlatok elbírálására létrehozott bizottság tagjának kell lennie, vagy elbírálásba bevont szakértõnek, vagy az eljárást lezáró határozatot hozó személynek kell lennie, aki olyan kapcsolatban áll bármelyik ajánlattevõvel, amit a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szabályoz, nevezetesen a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban vagy munkavégzésre irányuló egyéb jogviszonyban áll, vagy vezetõ tisztségviselõ, illetõleg abban a szervezetben tulajdoni részesedéssel rendelkezik, illetõleg bármely személynek hozzátartozója.<br>
A nevezett személy esetében a rendelkezésre álló iratok alapján nem lehetett összeférhetetlenségre utaló adatokat fellelni, azt lehetett megállapítani, hogy a Bútorvállalkozók Országos Szakmai Szövetsége által delegált személynek semmiféle kapcsolata nem volt a kérelmezõ által hivatkozott Garzon Bútor Rt.-vel, mint ajánlattevõvel, illetõleg más, jelen közbeszerzési eljárásban szereplõ ajánlattevõk vonatkozásában sem volt ilyen kapcsolat megállapítható. Így a Döntõbizottság a kérelmezõ ez irányú jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el.<br>
A Döntõbizottság a rendelkezõ részben foglaltak szerint megállapította a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontjára figyelemmel a jogsértést. A Kbt. 88. § (1) bekezdés f) pontja alapján bírság megfizetésére kötelezte az ajánlattevõt. A bírság összegének meghatározásakor figyelembe vette a Kbt. 88. § (4) bekezdésében foglalt rendelkezést, és a rendelkezõ részben megállapított mértékû bírságot tartotta arányban állónak az elkövetett jogsértés súlyával.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte a jogsértõt a 30 000 Ft igazgatási szolgáltatási díj megfizetésére.<br>
A rendelkezésre álló iratok alapján a 82. §-ban megállapított törvényi feltételei az ideiglenes intézkedés meghozatalának nem álltak fenn, ezért ideiglenes intézkedést a Döntõbizottság nem alkalmazott. A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 30.<br>
<br>
Dr. Csitkei Mária s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>