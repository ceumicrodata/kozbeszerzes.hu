<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5417)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 375-9693<br>
Ikt. sz.: D.141/9/98.<br>
<br>
Tárgy: A Hagát-Wood Kft. jogorvoslati kérelme az Országos Mentõszolgálat Fõigazgatósága közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Szabó Mária ügyvéd, 1022 Budapest, Alvinci út 32. által képviselt Hagát-Wood Kft. (1014 Budapest, Bécsi kapu tér 6. I/4., a továbbiakban: kérelmezõ) jogorvoslati kérelmének – melyet az Országos Mentõszolgálat Fõigazgatósága (1134 Budapest, Róbert Károly krt. 77., a továbbiakban: ajánlatkérõ) a kivonuló dolgozók formaruházatának gyártása, a mûködési készlet kialakítása tárgyú közbeszerzési eljárása ellen indított – a Döntõbizottság részben helyt ad, egyebekben a jogorvoslati kérelmet elutasítja. A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdésére tekintettel az 53. § (1) bekezdés b) pontját és az 52. § (2) bekezdés d) pontjára figyelemmel a Kbt. 52. § (1) bekezdését, ezért 750 000 Ft azaz hétszázötvenezer forint bírság megfizetésére kötelezi ajánlatkérõt. Az ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
Kötelezi továbbá a Döntõbizottság ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele és a tárgyaláson tett nyilatkozatok, valamint a közbeszerzési eljárásban keletkezett iratok alapján az alábbi tényállást állapította meg:<br>
Az ajánlatkérõ a K. É. 1998. április 8-án megjelent 14. számában ajánlati felhívást tett közzé nyílt eljárás lefolytatására "a kivonuló dolgozók formaruházatának gyártása, a mûködési készlet kialakítása a dokumentációban meghatározottak szerint, három ütemben. Évente a tervezett mennyiség 2000 db" beszerzésére.<br>
Az ajánlati felhívásban meghatározta az ajánlattevõk pénzügyi, gazdasági és mûszaki alkalmasságának igazolására kért adatok és tények körét, nevezetesen:<br>
– 30 napnál nem régebbi pénzintézeti nyilatkozat a fizetõképességrõl,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b)–d) pontjaiban meghatározottak,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerinti referenciák, különös tekintettel az azonos alapanyagból készített ruházatokra,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában meghatározott igazolások és nyilatkozatok az alapanyagok magyarországi forgalmazását engedélyezõ minõségtanúsító intézménytõl származó minõségi tanúsítvány.<br>
A felhívásban közölte, hogy az ajánlatokat az összességében legkedvezõbb ajánlat szempontja alapján bírálja el, ezek fontossági sorrendje:<br>
– a termék minõsége,<br>
– a termék ára,<br>
– az ajánlattevõ által nyújtandó többletszolgáltatások és -kedvezmények.<br>
A 15. pontban elõírta, hogy az ajánlattevõknek az ajánlatukat cégszerûen aláírva, 1 eredeti és 3 másolati példányban kell benyújtani.<br>
Az ajánlati dokumentációban meghatározta a beszerezni kívánt formaruházat anyagösszetételét, a színt, a fazont, az alapanyag mûszaki paramétereit, a méretezést és egyéb elõírásokat. Az 5. pontban rögzítette, hogy a ruházatot az éjszakai láthatóság miatt fényvisszaverõ csíkozással és feliratozással kell ellátni, és hogy az normál éjszakai fényviszonyok mellett – 50, 100, 150 méter távolságból bevizsgálva – igen jól látható, jól látható és látható minõsítéssel rendelkezzen, erre nézve tanúsítvány csatolása kötelezõ volt.<br>
Pályázati feltételként elõírta a komplett mintaruházat elkészítését és bemutatását, az anyagmintával együtt.<br>
Az ajánlattételi határidõ és egyben az ajánlatok felbontása 1998. május 19. volt. Három ajánlattevõ nyújtott be ajánlatot – a kérelmezõ, az Altantex Kft. és a Vektor Szövetkezet.<br>
Az eredményhirdetésre június 3-án került sor, ahol kérelmezõ is jelen volt. Ajánlatkérõ nyertesként az Al-tantex Kft.-t jelölte meg, a kérelmezõvel közölte, hogy miután több – a dokumentációban meghatározott – mûszaki paramétert nem közölt, az ajánlatát kizárta.<br>
Kérelmezõ írásban kérte ajánlatkérõtõl a döntés indokolását, ajánlatkérõ a június 12-én kelt levelében lényegében az eredményhirdetésen elhangzottakat ismételte meg.<br>
A kérelmezõ a törvényes határidõn belül, 1998. június 26-án jogorvoslati kérelmet nyújtott be a Döntõbizottsághoz.<br>
Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglalt esélyegyenlõség elvét, továbbá a 40. § (5) bekezdését, miszerint az ajánlatkérõ nem határozhatja meg a beszerzés tárgyát oly módon, amellyel egyes ajánlattevõket az ajánlattételbõl kizár, vagy egyéb módon indokolatlan és hátrányos megkülönböztetésüket okozza.<br>
Indokolásul elõadta, hogy az ajánlatkérõ a dokumentációban olyan mûszaki paraméterekkel rendelkezõ alapanyagot jelölt meg, amelyet belföldön nem lehet beszerezni, csak a gyártó Kloppmann cég magyarországi képviseletén keresztül, a képviselet pedig kérelmezõ részére nem volt hajlandó az alapanyagból eladást eszközölni.<br>
Sérelmezte, hogy ajánlatkérõ által meghatározott ajánlattételi határidõ rövid volt, mert a 41 nap nem volt elegendõ a kiírásban szereplõ feltételek – fõként pedig az Országos Munkavédelmi és Üzem-egészségügyi Intézet szakvéleménye alapján az Országos Munkabiztonsági és Munkaügyi Fõfelügyelõség minõsítõ bizonyítványa beszerzéséhez.<br>
Sérelmezte továbbá, hogy a nyertes ajánlattevõ számára behozhatatlan elõnyt jelentett az, hogy már az ajánlati felhívás közzététele idõpontjában rendelkezett az alapanyaggal, és hogy a pályázati dokumentáció részét képezõ modellrajzokat és a mintadarabokat õ készítette.<br>
Kérte ideiglenes intézkedésként a szerzõdés megkötésének megtiltását, az ajánlatkérõ közbeszerzési eljárást lezáró döntésének megsemmisítését, és ajánlatkérõnek a költségek viselésében való marasztalását.<br>
Ajánlatkérõ a július 3-án kelt észrevételében kérte a jogorvoslati kérelem elutasítását. Elõadta – és ezt a jogorvoslati eljárásban július 21-én tartott tárgyaláson is megerõsítette –, hogy döntését elsõdlegesen az alapanyagok minõségére vonatkozó gyártói nyilatkozatokban szereplõ paraméterek összehasonlítása alapján hozta meg. Kérelmezõ az alapanyagra vonatkozóan a dokumentációban meghatározott 9 paraméterbõl 5 kérdésre a gyártói nyilatkozatban nem adott választ, így ajánlata nem volt értékelhetõ. Vitatta, hogy a dokumentációban elõírt paraméterekkel rendelkezõ alapanyagot Magyarországon nem lehetett volna beszerezni, azt nemcsak a nyertes ajánlattevõ, hanem a Vektor Szövetkezet is megvásárolta.<br>
Ajánlatkérõ az észrevételében közölte, hogy a nyertes ajánlattevõvel a szerzõdést megkötötte.<br>
A Vektor Szövetkezet a július 6-i észrevételében közölte, hogy a kérelmezõ kérelmében foglaltakkal egyetért.<br>
Az Altantex Kft. a július 6-i észrevételében reagált a kérelem egyes pontjaira. Közölte, hogy a Kloppmann alapanyagokat az ajánlati dokumentáció átvétele után vásárolta meg.<br>
A július 21-én tartott tárgyaláson az ajánlatkérõ képviseletében megjelentek elismerték, hogy az ajánlati dokumentáció részét képezõ szabásmintát a nyertes ajánlattevõ által készített formaruha-mintadarab alapján készítette el.<br>
A nyertes ajánlattevõ képviselõje is elismerte, hogy a mintadarabot – a korábban is fennálló üzleti kapcsolatra tekintettel – õ készítette. Elismerte továbbá, hogy ajánlatához csak a fényvisszaverõ anyag minõségtanúsítását csatolta, a ruházat alapanyagára vonatkozó minõségtanúsítást nem.<br>
A kérelmezõ jogorvoslati kérelme részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés b) pontja értelmében ki kell zárni az eljárásból azt az ajánlattevõt, aki részérõl a kizáró ok az eljárás alatt következett be.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján az ajánlati felhívás, illetve a dokumentáció elkészítése során az eljárásba bevont személyek a közbeszerzési eljárásban nem lehetnek ajánlattevõk. Az ajánlati dokumentáció részét képezõ szabásminta készítését elõsegítõ formaruha-mintadarab elkészítõje az ajánlati dokumentáció elkészítésére irányuló eljárásba bevont személynek minõsül. A jogorvoslati eljárásban tartott tárgyaláson úgy az ajánlatkérõ, mint a nyertes ajánlattevõ elismerte, hogy az ajánlati dokumentáció részét (mellékletét) képezõ szabásminta a nyertes ajánlattevõ által készített formaruha-mintadarab alapján készült. A nyertes ajánlattevõ a 31. § (2) bekezdésében foglalt törvényi rendelkezés értelmében tehát nem nyújthatott volna be ajánlatot, illetõleg ajánlatkérõnek a nyertes ajánlattevõt az 53. § (1) bekezdés b) pontja alapján az eljárásból ki kellett volna zárni.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az 52. § (1) bekezdése értelmében az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Az 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A Döntõbizottság vizsgálat tárgyává tette az ajánlatokat és megállapította, hogy a nyertes ajánlattevõ ajánlatából hiányzik az alapanyag minõségtanúsítása, valamint az ajánlati dokumentációban elõírt mintadarab vagy fénykép. A kérelmezõ ajánlatából ugyancsak hiányzik az alapanyag minõségtanúsítása, valamint a mintadarab vagy fénykép. A tárgyaláson ezen hiányosságok tényét úgy a nyertes ajánlattevõ, mint kérelmezõ elismerték. Az ajánlatkérõ ezen hiányosságokat nem észlelte, így az 52. § (2) bekezdés d) pontjára figyelemmel az 52. § (1) bekezdése értelmében nem állapította meg, hogy a nyertes ajánlata is érvénytelen. Ajánlatkérõ ezzel a magatartásával megsértette a rendelkezõ részben foglalt törvényi elõírást.<br>
Kérelmezõnek a 41 napos ajánlattételi határidõ rövidségére és az ajánlati dokumentációban elõírt paraméterekkel rendelkezõ alapanyagnak a hazai kereskedelemben való beszerezhetetlenségére alapított kérelme megalapozatlan. A jogorvoslati eljárásban bizonyítást nyert, hogy a megfelelõ alapanyagot a másik két ajánlattevõ be tudta szerezni, ebbõl következik, hogy indokolatlan volt a kérelmezõ részérõl a 41 napot jóval meghaladó idõvel járó más alapanyag próbagyártásának elvégeztetése és arra minõségi bizonyítvány beszerzése.<br>
A kérelmezõ azon kérelmének, hogy a Döntõbizottság semmisítse meg ajánlatkérõnek az eljárást lezáró döntését, a Döntõbizottság nem adott helyt, tekintettel arra, hogy ajánlatkérõ és a nyertes ajánlattevõ a szerzõdést megkötötték.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában foglalt jogkörében eljárva a 88. § (1) bekezdés d), f) és g) pontja szerint rendelkezett.<br>
<br>
Budapest, 1998. július 29.<br>
<br>
Dr. Monory Bulcs s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>