<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5418)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 375-5819<br>
Fax: 355-5082<br>
Ikt. sz.: D.152/14/1998.<br>
<br>
Tárgy: VILL-KORR Bt. jogorvoslati kérelme a Veszp-rém Megyei Jogú Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a VILL-KORR Villamosipari Gyártó, Javító és Szolgáltató Bt. (9029 Gyõr, Bisinger sétány 2. II/13., a továbbiakban: kérelmezõ) jogorvoslati kérelmének – melyet a Veszprém Megyei Jogú Város Önkormányzata (8201 Veszprém, Óváros tér 9., a továbbiakban: ajánlatkérõ) Veszprém volt szovjet laktanya területén 10 kV-os elektromosenergia-ellátási kábel és transzformátorállomások létesítése tárgyú közbeszerzési eljárás ellen nyújtott be – részben helyt ad, egyebekben a jogorvoslati kérelmet elutasítja.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését.<br>
A Döntõbizottság kötelezi ajánlatkérõt 1 500 000 Ft, azaz egymillió-ötszázezer forint bírság megfizetésére.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi továbbá az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat és 7500 Ft, azaz hétezer-ötszáz forint ügyvédi költséget fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1998. április 22-én megjelent, 16. számában a tárgyban jelölt, nyílt eljárású közbeszerzésre ajánlati felhívást jelentetett meg. A felhívás 9. pontja a pénzügyi ellenszolgáltatás feltételeire elõírta, hogy azok "a nyertes ajánlattevõvel kötendõ vállalkozási szerzõdésben kerülnek kidolgozásra. Ajánlatkérõ elõleget nem folyósít, részszámla benyújtására csak a munkarészek elvégzését követõen kerülhet sor."<br>
A felhívás 11. pontja részletezte az ajánlattevõk pénzügyi, gazdasági és mûszaki alkalmassága igazolására kért adatokat és tényeket a következõk szerint:<br>
– Pénzintézeti nyilatkozat a fizetõképességrõl a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés szerint.<br>
– Ajánlattevõi nyilatkozatot, illetve hatósági igazolások a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésben elõírtak szerint.<br>
– Mûszaki alkalmasság igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján.<br>
– Ajánlattevõ mûszaki, technikai felszereltségének leírása.<br>
A felhívás 13. pontja ismertette az elbírálási szempontokat, amely szerint az ajánlatkérõ az összességében legelõnyösebb ajánlatot fogadja el, a megítélésre szolgáló szempontok fontossági sorrendben:<br>
– ajánlati ár,<br>
– teljesítési határidõ,<br>
– pénzügyi és gazdasági megbízhatóság,<br>
– mûszaki felkészültség,<br>
– referenciamunkák,<br>
– az ajánlatkérõ számára a kedvezõ szerzõdéses feltételek megajánlása.<br>
Az ajánlatkérõ a felhíváshoz dokumentációt bocsátott az ajánlattevõk rendelkezésére, amely az ajánlati feltételeket, engedélyezési és kiviteli tervdokumentációt, valamint árazatlan tételes költségvetést tartalmazott.<br>
Az elõzõekben hivatkozott dokumentációrész 8. pontja írta elõ az ajánlat tartalmi és formai követelményeit, amely szerint az ajánlat mellékletei:<br>
"a) Vállalkozási szerzõdéstervezet, melynek melléklete a beárazott rovati bontású létesítményjegyzék<br>
b) Alvállalkozók felsorolása<br>
c) Géppark<br>
d) Munkaerõterv<br>
e) Építési ütemterv<br>
f) Anyagok beszerzési forrásai<br>
g) Referencialista<br>
h) Cégalapító okirat pénzügyi stabilitást bizonyító okmányok, 1996., 1997. évi mérlegkivonat, APEH- és tb-nyilatkozat, 30 napnál nem régebbi, egyéb, állami pénzalappal szembeni tartozás, illeték.<br>
i) Biztosítási szándéknyilatkozat<br>
j) Bankinformáció"<br>
A 9. pont írta elõ a szerzõdéstervezet tartalmi követelményeiben, többek között a 7. francia bekezdésben a számlázási feltételeket, részletes elõírások nélkül. A 10. pont a szerzõdõ felek kötbérfelelõsségére vonatkozó elõírásait ismerteti:<br>
"a) Késedelmes teljesítés esetén:<br>
– elsõ 15 nap folyamán napi 0,5‰<br>
– következõ 15 nap folyamán 1‰<br>
– az azt követõ késedelmek esetén napi 1,8‰, legfeljebb 18%.<br>
b) Hibás teljesítés esetén: 8%.<br>
c) Meghiúsulási kötbér esetén: 18%.<br>
d) Kötbér a vállalási ár összege után jár.<br>
e) Kötbér esedékessé válik az alábbiak szerint:<br>
– késedelmes megszûnésekor,<br>
– hibás teljesítés esetén a kifogás közlésekor,<br>
– egyéb esetben a szerzõdésszegésrõl való tudomásszerzéskor.<br>
Elõnyt élvez, aki fokozott kötbérfizetést vállal."<br>
Az ajánlatkérõ a 12. pontban írta elõ az ajánlati árra vonatkozó követelményeit: "Az ajánlatkérõ nem köteles a legalacsonyabb végösszegû ajánlatot elfogadni. Kizárólag teljes körû – a hirdetményben közölt teljesítés idõpontjára véglegesített átalányáron –, forintban megadott vállalkozási ajánlat értékelhetõ. Az ajánlattevõnek rovati bontásban (építés, belföldi gép, import gép, egyéb) kell megadnia mûszaki egységenként (létesítményenként) árajánlatát."<br>
A 13. pontban a garanciabiztosítékra elõírás volt, hogy az ajánlattevõ tudomásul veszi az ajánlati ár 5%-ának visszatartását a garanciális idõszak végéig.<br>
Az ajánlati felhívás szerint 1998. június 2-i határidõre – amikor az ajánlatok bontása is megtörtént – a Pest Megyei Villanyszerelõ-ipari Kft., az Észak-Budai Kft., a Siemens Rt., a Duna Installáció Kft., a GA Magyarország Kft., a Villamoszerelési Kft., az Elektro Center Kft. és kérelmezõ nyújtotta be ajánlatát. Ajánlatkérõ az ajánlatok bontásakor és a bírálati eljárás során valamennyi ajánlatot érvényesnek találta és elbírálta. A bírálóbizottság 6 tagja az 1998. június 16-án kelt jegyzõkönyv szerint 0–10 pontig terjedõ intervallumban összesített pontszámokkal értékelte az ajánlatokat, amelynek eredményeként elsõ helyezett az Elektro Center Kft., második helyezett a Villamosszerelési Kft. és harmadik a kérelmezõ lett. A jegyzõkönyv és az értékelési táblázat nem tartalmaz adatokat az elbírálási szempontok szerinti sorrendre és azok súlyozására!<br>
Az ajánlatkérõ gazdasági bizottsága 180/1998. (VI. 18.) GB sz. határozatával jóváhagyta a bírálóbizottság javaslatát, amely szerint a nyertes az Elektro Center Kft. 50 511,7 E Ft (határidõ: 1998. augusztus 30.), a második helyezett a Villamosszerelési Kft. 45 641,4 E Ft (határidõ: 1998. augusztus 30.) és harmadik a kérelmezõ 45 232,0 E Ft (határidõ: 1998. augusztus 23.) ajánlata lett.<br>
Az eredményhirdetésre 1998. június 19-én került sor, amelynek jelenléti íve szerint a nyertes, a második helyezett és kérelmezõ képviselõje is részt vett. Szerzõdéskötés 1998. június 24. napja.<br>
Kérelmezõ jogorvoslati kérelmet nyújtott be a Döntõbizottsághoz (érkezett: 1998. július 2.) a törvényes határidõn belül. Sérelmezte az eljárást lezáró döntést, ideiglenes intézkedést kért a szerzõdéskötés megtiltására. Álláspontja szerint az õ ajánlata jobb volt, mint a nyertesé.<br>
Ajánlatkérõ a jogorvoslati kérelemre tett észrevételében hangsúlyozta: az önkormányzat gazdasági bizottsága a közbeszerzési bírálóbizottság szakmai véleményére alapozva hozta meg döntését. "Az elbírálási szempont az összességében legelõnyösebb ajánlat volt, ezen belül az ajánlati ár és a teljesítési határidõ valóban a két legfontosabb szempont, de ezen kívül volt több elbírálási szempont is, amelyeket a bizottságok figyelembe vettek, így jött ki a végleges eredmény." "A pályázati kiírásban 1998. augusztus 30. volt megjelölve teljesítési határidõként, elõteljesítésre való lehetõséget kiírásunk nem tartalmazott, mivel számunkra a megadott idõpont a kedvezõ, a korábbi teljesítésbõl elõnyünk nem származik."<br>
Kérte a kérelmezõ jogorvoslati kérelmének elutasítását és tárgyalás megtartását. Bejelentette, hogy a nyertesnek hirdetett ajánlattevõvel a szerzõdést 1998. június 24-én megkötötte.<br>
Az egyéb érdekeltek közül az ABB Energir Kft., az Észak-Dunántúli Áramszolgáltató Rt., a KÁBEL-TEAM Kft., a Merlin Gerin Vertesz Rt. tett észrevételt.<br>
A Döntõbizottság a jogorvoslati kérelemben foglaltak alapján, 1998. július 3-án kelt határozatában ideiglenes intézkedésként megtiltotta a közbeszerzési eljárást lezáró szerzõdés megkötését.<br>
A Döntõbizottság a rendelkezésre álló írásbeli dokumentumok és az 1998. július 27-én megtartott tárgyaláson elhangzottak alapján a következõket állapította meg.<br>
Az ajánlatkérõ értékelési tevékenysége ellentétes a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. §-</a>ában megfogalmazottakkal, az értékelési mechanizmus nem követhetõ. A Döntõbizottság felhívására mindössze 1 lap úgynevezett összesítõt csatoltak, amelybõl nem állapítható meg, hogy a bírálóbizottság tagjai az egyes értékelési szempontokat milyen elvek alapján és milyen súllyal pontozták. Ez tehát semmit nem árul el az értékelés lényegérõl. A tárgyaláson az ajánlatkérõ képviselõje kijelentette: az értékelésrõl írásbeli dokumentum nem készült, még csak kérdést sem tettek fel az értékelõknek a szemlátomást igen nagy szóródást és megmagyarázhatatlan eltérést mutató pontozási értékekre vonatkozóan. A tárgyaláson nem tudott az ajánlatkérõ képviselõje elfogadható és értékelhetõ értékelési tevékenységrõl számot adni.<br>
A Döntõbizottság megállapította, hogy az ajánlatkérõ által értékelésnek nevezett súlyozási pontozás elégtelen, az nincs összhangban sem a törvény elõírásaival, sem pedig az ajánlatkérõ által készített hirdetménnyel és dokumentációval.<br>
Ezért a Döntõbizottság részletesen és minden részkörülményre kiterjedõen összehasonlította a nyertes Elektro Center Kft. és a kérelmezõ ajánlatát az elbírálási szempontok sorrendjében.<br>
Az elsõ elbírálási szempontból a kérelmezõ 45 232 E Ft+áfa ajánlati ára volt a kedvezõbb, a nyertes 50 511,7 E Ft+áfa árával szemben. Az ajánlatok azonos mûszaki tartalommal készültek.<br>
A második elbírálási szempontra a kérelmezõ az ajánlati felhívás szerinti idõpontnál 7 nappal korábbi, 1998. augusztus 23-i idõpontot vállalt, amíg a nyertes a felhívásnak megfelelõt, 1998. augusztus 30-át. E szempontból az ajánlatok között nincs különbség, mivel az ajánlatkérõ nem kért mielõbbi teljesítést, az az érdekkörében nem merült fel.<br>
A pénzügyi, gazdasági megbízhatóság elbírálása szempontjából a kérelmezõ (a mérlegadatok szerint például saját tõke, mérleg szerinti eredmény stb.) alkalmasabb, mint a nyertes ajánlattevõ.<br>
A negyedik elbírálási szempontból a kérelmezõ technikai, mûszaki eszközeinek részletes bemutatásával mûszaki felkészültségét jobban bizonyította, mint nyertes ajánlattevõ.<br>
Az ötödik elbírálási szempont, a referenciák összehasonlítása szerint kérelmezõ igazolt több, a beszerzés tárgyához hasonló kivitelezést, mint a nyertes ajánlattevõ, ezért alkalmasabb a kérelmezõ.<br>
Az ajánlatkérõ számára kedvezõbb szerzõdéses feltételek megajánlása volt a hatodik elbírálási szempont. A dokumentációban elõírt szerzõdésre vonatkozó tartalmi követelményeket kérelmezõ ajánlata tartalmazta. A számlázást egy rész- és egy végszámla benyújtására ajánlotta – a részszámla konkrét mûszaki teljesítéshez kapcsolódott –, 60 napos számlakiegyenlítéssel. Késedelmes számlakiegyenlítést a Ptk. szerinti kamattal. Két év jótállási kötelezettséget vállalt, és egyben nyilatkozott az ajánlati ellenérték nettó összegének 5%-os garanciabiztosítékként való visszatartására, a garanciális idõ végéig.<br>
A nyertes szerzõdése tartalmazta az elõírt követelményeket. A számlázást két szakasz- és végszámla szerint ajánlotta, 8 napos fizetési teljesítéssel. A késedelmes számlakiegyenlítésre 50% éves kamatot jelölt meg. Az elvégzett munkákra egy év garanciális kötelezettséget vállalt, az 5%-os garanciabiztosítékra nem nyilatkozott szerzõdésében.<br>
A kérelmezõ szerzõdésében kedvezõbb feltételeket ajánlott, mint a nyertes ajánlattevõ.<br>
Az ajánlatok elbírálási szempontok szerinti összehasonlítása alapján tehát a Döntõbizottság megállapította: kérelmezõ ajánlata öt szempontból volt jobb – a teljesítési határidõ vállalásában azonos – a nyertes ajánlatánál, amelynek alapján az összességében legkedvezõbb a kérelmezõ ajánlata volt.<br>
A Döntõbizottság megvizsgálta a nyertessel megkötött szerzõdést is, és a következõket állapította meg:<br>
A vállalkozási díj azonos az ajánlati árral. Két szakasz- és végszámla alapján számol el ajánlatkérõvel a nyertes ajánlattevõ. A szakaszszámlák pénzügyi ütemterve nem kapcsolható a mûszaki ütemterv szerinti teljesítéshez. A számlakiegyenlítés 15 napra változott. A késedelmi kamat a jegybanki alapkamatra változott. A kiíráshoz képest változtak az elsõ és második 15 napra vonatkozó kötbérszázalékok: 0,5 és 1%-ra.<br>
A garanciális idõ az egy év helyett jogszabályok által meghatározott feltételekre változott.<br>
Az 5% jóteljesítési garancia bekerült a szerzõdésbe (az ajánlat nem tartalmazta).<br>
A Döntõbizottság a tényfeltárási tevékenysége körében megállapította, hogy ajánlatkérõ a nyertesnek hirdetett ajánlattevõvel még a jogorvoslati kérelem benyújtását (1998. július 2.) megelõzõ idõpontban (1998. június 24.) megkötötte a szerzõdést, erre figyelemmel az 1998. július 3-án meghozott ideiglenes intézkedés nem érhette el célját, a szerzõdés megkötésének megtiltását.<br>
A Döntõbizottság a fentiek alapján egyértelmûen és kétséget kizáró módon megállapította: az ajánlatkérõ sorozatosan és súlyos mértékben sértette meg a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésére figyelemmel a Kbt. 59. § (1) bekezdésének kogens rendelkezését. Ezért a Kbt. 76. §-ában biztosított jogkörében eljárva, a 88. § (1) bekezdésének f) pontja alapján a megvalósított törvénysértéssel arányban álló bírság megfizetésére kötelezte ajánlatkérõt.<br>
A jogorvoslati kérelemben foglaltakkal szemben az ajánlatkérõ döntését nem semmisítette meg, mert a kihirdetett döntés alapján a szerzõdés már létrejött, így a megsemmisítést a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontjának utolsó fordulata kizárja.<br>
Kötelezte a Döntõbizottság ajánlatkérõt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének g) pontja alapján a kérelmezõ részére az eljárási díj megfizetését és az elõterjesztett – igen tetemes – költségkövetelésbõl a rendelkezõ rész szerinti összeg megfizetésére. Ez utóbbi rendelkezés a módosított 12/1991. (IX. 29.) IM rendelet l. § (1) bekezdésének d) pontján alapul.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
A <a href="http://net.jogtar.hu/jr/gen/getdoc.cgi?docid=99500040.tv#90">Kbt. 90. § </a>(2) bekezdése alapján a keresetlevél benyújtásának a határozat végrehajtására nincs halasztó hatálya.<br>
<br>
Budapest, 1998. július 30.<br>
<br>
Ruthner Oszkár s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>