<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6779)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 92/12/1998.<br>
<br>
Tárgy: Hajdú Imre jogorvoslati kérelme Szentes Város Gondozási Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Rébeli Sz. Tamás (6600 Szentes, Tóth J. 2/A) ügyvéd által képviselt Hajdú Imre (Szentes, Boros S. u. 52.) kérelmezõnek (továbbiakban: kérelmezõ) Szentes Város Gondozási Központ (6600 Szentes, Horváth M. u. 10.) ajánlatkérõ (továbbiakban: ajánlatkérõ) napi egyszeri étkezéshez szükséges ebéd elõállítása tárgyú közbeszerzési eljárás ellen benyújtott jogorvoslati kérelmének helyt ad. Megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (1) bekezdését.<br>
Felhívja a Döntõbizottság az ajánlatkérõt, hogy a Kbt. szabályainak megfelelõen a beérkezett ajánlatokat értékelje, és hozza meg a közbeszerzési eljárást lezáró döntését.<br>
Kötelezi a Döntõbizottság az ajánlatkérõt, hogy 15 napon belül fizessen meg a kérelmezõnek 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az írásbeli nyilatkozatok, a tárgyaláson elhangzott érdemi nyilatkozatok, valamint a közbeszerzési eljárás során keletkezett iratok alapján az alábbi tényállást állapította meg.<br>
Szentes Város Önkormányzat Gondozási Központja a K. É. 1998. március 11. napján megjelent, 10. számában nyílt közbeszerzési eljárást hirdetett meg napi egyszeri (csak ebéd elõállítására) vonatkozóan, 1998. július 6-tól kezdõdõen. A teljesítés határideje 1998. július 6-tól 2002. december 31-ig folyamatosan, az év minden napján került meghatározásra. Az ajánlati felhívásához az ajánlatkérõ dokumentációt is készített. Az ajánlatkérõ kizárta a részajánlat-tételi lehetõséget. A közbeszerzés tárgya normál ebéd 300 adag, zsír-, fûszerszegény diéta 50 adag, cukorbeteg-diéta 50 adag. Az ajánlatkérõ a pénzügyi, gazdasági és mûszaki alkalmasság igazolására az ajánlati felhívás 14. pontjában igazolásokat kért, illetõleg nyilatkozatokat az alábbiak szerint:<br>
– az ajánlattevõ fizetõképességérõl pénzintézeti nyilatkozat,<br>
– ajánlattevõ cégkivonata, a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdésében foglalt, cégszerûen aláírt nyilatkozat, hogy a 46. § (1) bekezdés a), c), d) és e) pontok mint kizáró feltétel az ajánlattevõ esetében nem állnak fenn, továbbá a Kbt. 46. § (1) bekezdés b) pontjában meghatározott igazolások, valamint a mûszaki alkalmasság igazolására vonatkozóan referenciajegyzéket kötelesek csatolni az ajánlattevõk az elõzõ három évre vonatkozóan. <br>
Meghatározta az ajánlatok elbírálásának szempontjait, mégpedig az összességében legelõnyösebb ajánlat alapján bírálja az ajánlatokat. Ennek keretében meghatározta a szempontok fontossági sorrendjét is, amelyek az alábbiak:<br>
– szolgáltatás helyének minõsége (fõzõkonyha),<br>
– megbízhatóság és pontosság, beleértve a közegészségügyi elõírások maradéktalan betartását,<br>
– szolgáltatás ára,<br>
– a minõség garantálása.<br>
Többváltozatú ajánlattételt kizárt az ajánlatkérõ. Az ajánlattételi határidõ 1998. április 21. volt, amikor is sor került az ajánlatok bontására. Az alábbi ajánlatok érkeztek: Hajdú Imre vállalkozó és a Gyermekélelmezési Konyha ajánlata. Az ajánlatok bontásakor tényként rögzítésre került, hogy a Gyermekélelmezési Konyha ajánlata hiányos, a megfelelõ igazolásokat nem tartalmazza, ennek ellenére azonban érvényesnek minõsítették mind a két ajánlatot. Majd a jegyzõkönyv kiegészítésre került azzal, hogy az ajánlatkérõ jogi képviselõje, illetõleg képviselõje módosította ajánlatkérõ döntését, és érvénytelennek tekintette a Gyermekélelmezési Konyha ajánlatát.<br>
Ezt követõen Szentes Város Önkormányzata, amely az ajánlatkérõ intézmény fenntartója és mûködtetõje, jelen közbeszerzési eljárás során addig keletkezett iratokat (2 db ajánlat, bontási jegyzõkönyv) bekérte.<br>
Szentes város közgyûlése 1998. május 5. napján rendkívüli ülésen meghozta 98/1998. (V. 5.) KT számú határozatát, mely szerint "Szentes Város Önkormányzata képviselõ-testülete az idõsek és a rászorultak napi egyszeri étkeztetésére benyújtott pályázatot eredménytelennek nyilvánította. Szentes Város Önkormányzata képviselõ-testülete utasítja a gondozási központ vezetõjét, hogy a döntésnek megfelelõen járjon el a pályázat lezárásával kapcsolatban".<br>
Ezt követõen nyújtott be jogorvoslati kérelmet Döntõbizottsághoz a törvényes határidõn belül a kérelmezõ. Jogorvoslati kérelmében kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja értelmében utasítsa megfelelõ eljárásra az ajánlatkérõt, másodlagosan pedig semmisítse meg a képviselõ-testület döntését, és kötelezze a megfelelõ döntésre az ajánlatkérõt.<br>
Indokaként elõadta, hogy álláspontja szerint ajánlatkérõ a gondozási központ volt, így a közbeszerzési eljárással kapcsolatos valamennyi intézkedést õ tehette volna meg. Ennek ellenére az önkormányzat a közbeszerzési eljárást az ajánlatok bontását követõen "felfüggesztette" és a képviselõi testület döntött – álláspontja szerint – jogsértõen az ajánlatokról. Álláspontja szerint sem a képviselõ-testület bizottságának, sem a képviselõ-testületi ülésnek nincs hatásköre ezen közbeszerzési eljárásban döntést hozni, amely döntés a Kbt. szerint egyébként értelmezhetetlen, hiszen egy ajánlatot lehet eredménytelenné nyilvánítani, nem pedig az eljárást.<br>
Ajánlatkérõ nem ellenezte a kérelmezõ által indítványozott jogkövetkezmény alkalmazását. Nem vitatta, hogy a közbeszerzési eljárást lezáró döntést az ajánlatkérõnek, azaz saját magának kellett volna meghoznia. Azonban az intézmény vezetõje fölötti munkáltatói jogokat a képviselõ-testület gyakorolja, ennek megfelelõen õt utasíthatja eljárás lefolytatására. Erre tekintettel az ajánlatok bontását követõen az önkormányzati képviselõ-testület rendelkezésére bocsátotta valamennyi közbeszerzési eljárás során keletkezett iratot. Ténylegesen az ajánlatkérõ az ajánlatok értékelésével ebbõl következõen nem is foglalkozott.<br>
Egyéb érdekelt Szentes Város Önkormányzata alaptalanságra hivatkozással kérte a jogorvoslati kérelem elutasítását. Álláspontja szerint az önkormányzat képviselõ-testülete jogszerûen hozta meg döntését.<br>
A kérelmezõ jogorvoslati kérelme megalapozott. A Kbt. elsõ fejezete részletesen szabályozza a törvény hatálya alá tartozó szervezeteket, illetõleg a törvény hatálya alá tartozó beszerzéseket. A Kbt. 1. § a) pontja kimondja, hogy a közbeszerzési törvény hatálya alá tartozik az állam, a helyi önkormányzat, a kisebbségi települési önkormányzat, a helyi kisebbségi önkormányzat, a települési önkormányzatok társulása, a központi költségvetési szerv, a helyi önkormányzati költségvetési szerv, az elkülönített állami pénzalap, a nyugdíj-biztosítási és az egészségbiztosítási önkormányzat 2. § (1) bekezdése szerinti beszerzései. Ugyanakkor a Kbt. 96. § (2) bekezdése rögzíti, hogy felhatalmazást kapnak a helyi önkormányzatok, hogy rendeletben szabályozzák az általuk alapított helyi önkormányzati költségvetési szervek vonatkozásában a közbeszerzési eljárás kiírásával és elbírálásával kapcsolatos tevékenység részletes szabályait, az abban eljáró személyekre vonatkozó rendelkezéseket. Ezen rendelkezéssel összhangban az iratokból megállapítható volt, hogy Szentes Város Önkormányzata képviselõ-testülete 15/1997. (III. 21.) KT számú rendeletet alkotott a közbeszerzésekrõl. Ezen rendelet 3. §-a meghatározza a törvény hatálya alá tartozó közbeszerzések esetében az ajánlatkérõ személyét. Az a) pont értelmében Szentes Város Önkormányzatának építési beruházásai vonatkozásában a polgármester, b) pont a polgármesteri hivatal közbeszerzései vonatkozásában a) pontban foglaltak kivételével a jegyzõ, c) pont az egyéb költségvetési szervek közbeszerzései esetében a szerv vezetõje (a továbbiak együtt ajánlatkérõ). Ezen rendelet 3. § c) pontja értelmében az iratokból megállapíthatóan jelen eljárásban az ajánlatkérõ az ajánlati felhívásban is szereplõ Szentes Város Gondozási Központja volt. Ugyanezen rendelet 8. §-a kimondja, hogy a 3. § c) pontja szerinti ajánlatkérõ kérésére benyújtott ajánlatok elbírálásának szakmai elõkészítésére az intézmény egy – legalább 3-tagú – bizottságot köteles létrehozni. A bizottság összetételére és szakvélemények<br>
 tartalmára a 7. §-ban foglaltakat kell megfelelõen alkalmazni azzal az eltéréssel, hogy a bizottságnak minden esetben tagja az intézmény vezetõje, valamint a polgármester által kijelölt személy.<br>
Ebbõl következõen ezen közbeszerzési eljárásban az ajánlatkérõ nem más, mint a felhívásban is szereplõ Szentes Város Önkormányzat Gondozási Központja. A Kbt. harmadik részében szabályozott közbeszerzési eljárással kapcsolatos jogok és kötelezettségek rá vonatkoznak. Azaz a közbeszerzési eljárás egész szakaszában az ajánlatkérõi jogok illetik és kötelezettségek terhelik. A Kbt. 32. § (1) bekezdése szerint megindította a nyílt közbeszerzési eljárást. Ezzel teljes mértékben összhangban áll Szentes Város Önkormányzat képviselõ-testület 3/1998. (II. 27.) KT számú rendelete az önkormányzat 1998. évi költségvetésrõl módosításának és végrehajtásának rendjérõl szóló rendelet 17. § (5) bekezdése, mely értelmében az idõsek és rászorulók szociális étkeztetésére vonatkozó szolgáltatás igénybevételére kötött megállapodás 1998. június 30-ával lejárt, ezért meg kell kezdeni a közbeszerzési eljárás lefolytatásának elõkészítését, majd a szolgáltatás folyamatos biztosítása érdekében az ellátás módjára vonatkozó javaslatot a június havi testületi ülés elé kell terjeszteni.<br>
Az ajánlati felhívásában az ajánlatkérõ rögzítette az ajánlat beadásának határidejét, illetõleg azok bontásának idõpontját. Az ajánlatok bontását követõen azonban az ajánlatkérõi, a Kbt.-ben szabályozott intézkedések megtétele nem történt meg, az iratok képviselõ-testület részére történõ megküldése miatt. Ily módon az ajánlatkérõ nem bírálta el az ajánlatok bontását követõen azokat. A Kbt. 55. § (1) bekezdés elõírja, hogy az ajánlatokat a lehetõ legrövidebb idõn belül, de legkésõbb a felbontástól számított 30, építési beruházás esetén 60 napon belül kell elbírálni, szem elõtt tartva az 56. § (1) bekezdését, mely szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el, és figyelemmel az 59. § (1) bekezdésére az eljárás nyertese az, aki az ajánlatkérõ részére az ajánlati felhívásban és dokumentációban meghatározott feltételek alapján a legkedvezõbb ajánlatot tette.<br>
A becsatolt iratokból, illetõleg a tárgyaláson tett nyilatkozatokból megállapítható volt, hogy az ajánlatok bontását követõen az ajánlatkérõ a közbeszerzési eljárás további szakaszában szükséges ajánlatkérõi döntéseket nem hozta meg. Nevezetesen nem értékelte az ajánlatokat és nem hirdette ki a közbeszerzési eljárás során hozott döntését a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint. Nem tekinthetõ az 1998. május 5-én megtartott testületi ülésen hozott határozat hirdetése döntés nyilvános kihirdetésének. Abból következõen, hogy azt nem az ajánlatkérõ hozta meg a Kbt. kogens szabályait szem elõtt tartva, viszont a közbeszerzési eljárást lezáró döntést csak és kizárólag maga az ajánlatkérõ hozhatja meg, ezért a Döntõbizottság a rendelkezõ részben foglaltak szerint kötelezte az ajánlatkérõt, hogy a benyújtott ajánlatot, illetõleg ajánlatokat bírálja el, és ennek megfelelõen a közbeszerzési eljárást lezáró döntését hozza meg, szem elõtt tartva a Kbt. 61., 62. §-ait is. A Döntõbizottság a rendelkezõ részben foglaltak szerint határozott a Kbt. 88. § (1) bekezdés b) és d) pontjaira tekintettel.<br>
Felhívja a Döntõbizottság az ajánlatkérõ figyelmét, hogy a közbeszerzési eljárást lezáró döntéséig vizsgálhatja, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. §-</a>a és az 53. §-a szerint szükséges-e az ajánlat vagy ajánlatok érvénytelenségét megállapítani, illetõleg kizárásról határozni. A Kbt. 59. § (1) bekezdése alapján csak érvényes és nem kizárt ajánlatok minõsíthetõk, ezért a megadott értékelési szempontok szerinti legjobb ajánlat kiválasztásakor meg kell elõznie annak a vizsgálatnak, hogy a benyújtott ajánlat, illetõleg ajánlatok megfelelnek-e a felhívásban, a dokumentációban és a törvényben meghatározott szempontoknak. Ezek között rendelkeznek-e az ajánlatok a Kbt. 46. §-ában meghatározott nyilatkozatokkal és hatósági igazolásokkal.<br>
A kérelmezõ kérelmét alaposnak tartotta a Döntõbizottság, jogsértés megállapításra került, ezért kötelezte az eljárás során felmerült 30 000 Ft igazgatási szolgáltatási díj megfizetésére a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontjára tekintettel az ajánlatkérõt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. június 10.<br>
<br>
Dr. Deli Betty s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>