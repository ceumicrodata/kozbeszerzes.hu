<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6778)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 167/32/1998.<br>
<br>
Tárgy: Semperit Kaucsuk Kft. és az Aphamia Kft. jogorvoslati kérelme az Euromedic Trading Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Semperit Kaucsuk Kft. (1025 Budapest, Szépvölgyi út 122/A, képviseli: dr. Varga Andrea ügyvéd, 1117 Budapest, Fehérvári út 23., továbbiakban: I. r. kérelmezõ) és az Aphamia Kft. (6722 Szeged, Bécsi út 13., képviseli: dr. Molnár Zoltán ügyvéd, 6720 Szeged, Tisza L. krt. 3–4., a továbbiakban: II. r. kérelmezõ) jogorvoslati kérelmeinek – melyet a Debreceni Orvostudományi Egyetem (4032 Debrecen, Nagyerdei krt. 98.), Szent-Györgyi Albert Orvostudományi Egyetem (6701 Szeged, Tisza L. krt. 107.), MÁV Kórház (5000 Szolnok, Verseghy u. 6–8.), Toldy Ferenc Kórház (2700 Cegléd, Törteli út 1–3.), Veszprém Megyei Önkormányzat Csolnoky Ferenc Kórház (8200 Veszprém, Kórház u. 1.), Fõvárosi Önkormányzat Uzsoki Utcai Kórház (1145 Budapest, Uzsoki u. 29.) Jávorszky Ödön Városi Kórház (2601 Vác, Argenti Döme tér 1–3.), Városi Kórház (4600 Kisvárda, Árpád út 26.), Békés Megyei Képviselõ-testület Pándy Kálmán Kórháza (5700 Gyula, Semmelweis u. 1.), Szabolcs-Szatmár-Bereg Megyei Önkormányzat Jósa András Kórház (4400 Nyíregyháza, Szent István u. 68.), Réthy Pál Kórház (5600 Békéscsaba, Gyulai u. 18.), Baranya Megyei Kórház (7623 Pécs, Rákóczi u. 2.), Fõvárosi Önkormányzat Bajcsy-Zsilinszky Kórház (1105 Budapest, Maglódi út 89–91.), Borsod-Abaúj-Zemplén Megyei Önkormányzat Kórháza (3501 Miskolc, Szentpéteri kapu 76.), Tolna Megyei Önkormányzat Kórháza (7100 Szekszárd, Béri Balog A. u. 5–7.), Csongrád Megyei Önkormányzat Területi Kórháza (6601 Szentes, Sima F. u. 44–58.) Tüdõgyógyintézet (2045 Törökbálint, Munkácsy M. u. 70.), Kaposi Mór Megyei Kórház (7400 Kaposvár, Tallián Gy. u. 20–34.), Magyar Imre Kórház (8400 Ajka, Korányi F. u. 1.), Erzsébet Kórház (5100 Jászberény, Szelei út 2.) és a Fõvárosi Önkormányzat Jahn Ferenc Dél-pesti Kórház (1204 Budapest, Köves út 2–4.) megbízásából az Euromedic Trading Kft. (1051 Budapest, Vörösmarty tér l., a továbbiakban ajánlatkérõ) egészségügyi kesztyûk beszerzése tárgyú közbeszerzési eljárása ellen nyújtottak be – részben helyt ad.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 53. § (2) bekezdését.<br>
A Döntõbizottság megállapítja, hogy az I. és II. r. kérelmezõk jogorvoslati kérelmének azon része, melyben termékeik után 25%-os áfa-kulcsot jelöltek meg, érvényesek. Ezért a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján felhívja az ajánlatkérõket, az eljárás további szakaszában érdemben értékeljék a benyújtott ajánlatok ezen részét. A kérelmezõk ajánlatainak azon része, melyben termékeik után 12% áfát jelöltek meg, érvénytelen, és e vonatkozásban a Döntõbizottság a kérelmeket elutasítja.<br>
A Döntõbizottság kötelezi ajánlatkérõket egyetemlegesen, hogy az I. r. kérelmezõnek 30 000 Ft, azaz harmincezer forint, a II. r. kérelmezõnek 30 000 Ft, azaz harmincezer forint igazgatási szolgáltatási díjat a határozat kézhezvételétõl számított 15 napon belül fizessen meg.<br>
Az I. r. kérelmezõ jogorvoslati kérelmének, melyet a Szent Rókus Kórház és Rendelõintézet (1085 Budapest, Gyulai P. u. 2.) megbízásából az Euromedic Trading Kft. "egészségügyi kesztyûk" beszerzése tárgyú közbeszerzési eljárása ellen nyújtott be, a Döntõbizottság részben helyt ad.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 53. § (2) bekezdését.<br>
A Döntõbizottság megállapítja, hogy az I. r. kérelmezõ azon részajánlata, melyben termékei után 25%-os áfa-kulcsot jelölt meg, érvényes. Ezért a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján felhívja az ajánlatkérõt, hogy érdemben értékelje a benyújtott ajánlat ezen részeit az eljárás további szakaszában.<br>
A kérelem azon része, melyben a kérelmezõ termékei után 12% áfát jelölt meg, érvénytelen, és e vonatkozásban a Döntõbizottság a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy az I. r. kérelmezõnek 30 000 Ft, azaz harmincezer forint igazgatási szolgáltatási díjat a határozat kézhezvételétõl számított 15 napon belül fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratanyag és a felek nyilatkozatai alapján az alábbi tényállást állapította meg.<br>
Az ajánlatkérõ a K. É. 1998. június 3-án megjelent, 22. számában a 3011 szám alatt 21 egészségügyi intézmény és a 3012 szám alatt a Szent Rókus Kórház és Rendelõintézet megbízásából egészségügyi kesztyûk beszerzése tárgyában tett közzé ajánlati felhívást nyílt eljárás formájában.<br>
Az ajánlati felhívások 3. c) pontja alapján részaján-lattétel lehetõsége biztosított volt.<br>
Az ajánlattételi határidõig, 1998. július 14-ig a 3011 szám alatti felhívásra 6 ajánlattevõ nyújtotta be az ajánlatát: Semperit Kaucsuk Kft., Aphamia Kft., Hungaromedical Kft., OMKER Rt., Hartman-Rico Hungária Kft. és a Medtech Kft.<br>
A 3012 szám alatti felhívásra 4 ajánlattevõ nyújtotta be az ajánlatát: Semperit Kaucsuk Kft., Hungaromedical Kft., OMKER Rt. és a Hartman-Rico Hungary Kft.<br>
Az ajánlatok bontását követõen 1998. július 15-én az ajánlatkérõ jegyzõkönyvben megállapította, hogy az I. r. kérelmezõ mindkét ajánlatában, a II. r. kérelmezõ pedig az ajánlatában a megajánlott termékeik egy része után a fizetendõ áfa-tartalmat 12%-ban jelölték meg.<br>
Az ajánlatkérõ jegyzõkönyvben rögzített álláspontja szerint a megajánlott termékek áfa-tartalma minden esetben 25%. Erre való hivatkozással az I. és II. r. kérelmezõk ajánlatait a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdése alapján érvénytelennek minõsítette, és a Kbt. 53. § (2) bekezdése alapján az eljárás további szakaszából kérelmezõket kizárta.<br>
A törvényes határidõn belül a kérelmezõk jogorvoslati kérelemmel fordultak a Döntõbizottsághoz, melyben kérték, hogy a Döntõbizottság ideiglenes intézkedésében az eljárást függessze fel, valamint szólítsa fel az ajánlatkérõt, hogy a kérelmezõket az eljárás további szakaszába vonja be. Az I. r. kérelmezõ két jogorvoslati kérelme 1998. július 17-én érkezett a Döntõbizottsághoz.<br>
A Döntõbizottság a két jogorvoslati kérelmet a D. 167/1998. sz. alatt egyesítette. A Döntõbizottság 1998. július 20-án kelt határozatával ideiglenes intézkedést hozott és a közbeszerzési eljárásokat felfüggesztette.<br>
A II. r. kérelmezõ jogorvoslati kérelme a Döntõbizottsághoz 1998. július 21-én érkezett, mely a fenti szám alatti ügyhöz egyesítésre került.<br>
Az I. r. kérelmezõ jogorvoslati kérelmében egyrészt kifogás tárgyává tette, hogy az ajánlatkérõ a dokumentációban jogsértõ módon adta meg a mûszaki leírást akkor, amikor következményként határozta meg, hogy az egészségügyi kesztyûk feleljenek meg a 4015110000 és 4015199000 VTSZ-nek, valamint a 2513603000, és 2513605000 BTO-számnak, másrészt álláspontja szerint a 12%-os áfát jogszerûen számították fel egyes termékeiknél, mert ezek a termékek – az 1993-ban indult peres eljárásban kirendelt igazságügyi szakértõ szakvéleménye alapján – az ITJ 56-71-2 besorolás alá tartoznak, ez utóbbi termékeknek pedig a hatályos törvényi rendelkezések értelmében 12%-os áfa-vonzatuk van. Az ajánlatukban megajánlott termékek megfelelnek a részletes dokumentáció minõségi feltételeinek, az OMMF-minõsítést csatolták.<br>
Az I. r. kérelmezõ állításai bizonyítékául becsatolta a Pesti Központi Kerületi Bíróság 6.K.61.074/93/27. sz. jogerõs ítéletét, melyben a bíróság megállapította, hogy a kérelmezõ egyes termékei az ITJ 56-71-2 szám alá tartoznak, így a 12%-os áfa-adókulcs alkalmazása helyes.<br>
Az I. r. kérelmezõ elõadta: "a bírósági ítéletet az adóhatóság a folyamatban lévõ közigazgatási eljárásokban is irányadónak tekinti. A jogerõs bírósági ítéletet anyagi jogereje folytán az I. r. kérelmezõnek termékei besorolásánál ezt figyelembe kell venni, attól nem térhet el."<br>
Az I. r. kérelmezõ csatolt továbbá olyan vámhatározatokat is, amelyek igazolták, hogy a termékeik az ajánlatkérõ által megkövetelt 4015110000 VTSZ-szám alatt kerültek be az országba, és az ajánlatukban megajánlott termékeik 12%-os áfával kerültek elvámolásra.<br>
A II. r. kérelmezõ jogorvoslati kérelmében elõadta, hogy az ajánlatukban megajánlott termékek a dokumentációban meghatározott követelményeknek megfeleltek. Becsatolták a vámhivatal határozatát is, mely a 4015110000 vámtarifaszámú termékeiket 12%-os áfával vámolták.<br>
Véleményük szerint az áfa-kulcs helytelen alkalmazása az ajánlatot önmagában nem érvénytelenítheti, mivel olyan termékeket is megajánlottak, amire az áfa-kulcs 25% volt, és részajánlattételre az ajánlatkérõ lehetõséget biztosított.<br>
A II. r. kérelmezõ a döntõbizottsági eljárás ideje alatt az ajánlatkérõhöz 1998. augusztus 13-án kelt levelében olyan nyilatkozatot tett, hogy a kesztyûket a jövõben 25%-os áfával értékesítik.<br>
Az ajánlatkérõ érdemi észrevételében elõadta, hogy az ajánlati dokumentációban a beszerzés tárgyát képezõ termékek BTO- és VTSZ-számokkal történõ meghatározását a 33/1998. (II. 25.) Korm. rendelet elõírására figyelemmel tették meg.<br>
Kifejti ajánlatkérõ továbbá azon álláspontját, hogy a gumikesztyûk az ITJ 56-711 alá tartoznak, az ide sorolt termékek áfa-kulcsa pedig egyértelmûen a 25%. A Döntõbizottság rendelkezésére bocsátotta a KSH tárgyi ügyben tett állásfoglalását, valamint az érvényben lévõ BTO-, VTSZ-, ITJ-számok úgynevezett "fordítókulcsát", melybõl látható, hogy ha egy terméknek figyelembe veszik akár az ITJ-, akár a BTO-, akár a VTSZ-számát, abból következik a másik két szám és konkrétan hozzá van rendelve a fizetendõ áfa %-ban.<br>
Az ajánlatkérõ a jogorvoslati kérelmek megalapozatlanság címén történõ elutasítását kérte.<br>
Az egyéb érdekeltek közül a Hungaromedical Kft. észrevételében kifejtette a BTO-, ITJ-, VTSZ-számok közötti kapcsolatot, mely alapján eljutott arra a következtetésre, hogy a VTSZ 4015110000 szám alatti sebészeti kesztyûnek a 2513603000 BTO-szám felel meg, ennek az ITJ-megfelelõje pedig az 56-71-l. Az ITJ 56-71-1 alá besorolt termékek áfa-kulcsa pedig 25%.<br>
Az I. r. kérelmezõ által becsatolt bírósági ítélet álláspontja szerint egyedi ügyben született a rendelkezõ része az ítéletnek KSH-besorolást nem tartalmaz. Kérte a jogorvoslati kérelem elutasítását.<br>
Az OMKER Rt. érdemi észrevételében a dokumentációban foglaltakra vonatkozó kérelem elkésettség miatti elutasítását indítványozta.<br>
A MEDTECH Kft. álláspontja szerint az egészségügyi gumikesztyûk kérelmezõk általi besorolása helytelen.<br>
A Döntõbizottságnak állást kellett foglalnia abban, hogy az ajánlatkérõ a beszerzés tárgyának mûszaki leírását a dokumentációban a BTO-, illetve VTSZ-számok megadásával helyesen határozta-e meg, illetõleg e vonatkozásban az I. r. kérelmezõ jogorvoslati kérelme elkésett-e.<br>
Az I. r. kérelmezõ a két eljárás dokumentációját 1998. június 10-én vásárolta meg.<br>
Az ajánlatkérõ 1998. július 15-én az ajánlatok bontását követõen minõsítette kérelmezõ ajánlatát érvénytelennek. Az érvénytelenné nyilvánítás összefüggésben állt a dokumentációban meghatározott BTO-, VTSZ-számokkal, a kérelmezõ jogsérelme ezzel összefüggésben keletkezett, így a Döntõbizottság az elkésettséget nem állapította meg.<br>
Az I. r. kérelmezõ jogorvoslati kérelmét azonban ebben a vonatkozásban a Döntõbizottság megalapozatlannak találta.<br>
A Döntõbizottság álláspontja szerint a BTO-szám a termék megnevezését helyettesíti. (BTO 2513603000 – sebészeti kesztyû, BTO 2513605000 – munkavédelmi kesztyû).<br>
A BTO-számok megadásával az ajánlatkérõ a beszerzés tárgyát jelölte meg. A beszerzés tárgyával szemben támasztott követelményeket pedig az ajánlatkérõ a dokumentációban a Kbt. szabályai szerint kérelmezõ által sem vitatottan határozta meg.<br>
A Döntõbizottság a 12%-os áfa-kulcs alkalmazásának helyességét mélyrehatóan vizsgálta, ennek során arra a következtetésre jutott, hogy a kérelmezõk jogorvoslati kérelme e vonatkozásban megalapozatlan.<br>
Az általános forgalmi adóról szóló 1992. évi LXXIV. törvény 67. §-a a termékek KSH Ipari Termék Jegyzékének besorolási rendjét tekinti irányadónak.<br>
Az általános forgalmi adóról szóló törvény rendelkezései alapján az is egyértelmû, hogy az ITJ 56-71-2 besorolás alá tartozó termékek 12%-os, az ITJ 56-72-1-es besorolás alá tartozó termékeket 25%-os áfa terheli. A 9006/1995. (SK. 4.) KSH-közlemény az alábbiakat tartalmazza:<br>
Termékszám: (BTO)<br>
251360 00. 00. vulkanizált gumiból készült ruházati cikkek és ruházati tartozékok (keménygumi kivételével)<br>
                   ITJ<br>
251360.30.00.	56-71-1	sebészeti kesztyûk<br>
40.00.	56-72-1	háztartási kesztyûk<br>
50.00.	56-71-1	munkavédelmi kesztyûk<br>
70.00.	56-71-2	egyéb gumiból készült ruházati cikkek és tartozékok<br>
Ezt megerõsíti a KSH egyedi állásfoglalása is, mely szerint "statisztikai szempontból valamennyi egészségügyi célból felhasználásra kerülõ gumikesztyû – függetlenül a vastagságától, alakjától, szakítószilárdságától, sterilezve vagy anélkül, mûtéti, illetve ápolási célra – egységesen az ITJ 56-71-1 orvosi gumigyártmány cikkcsoportba tartozik. Az ITJ 56-71-2 cikkcsoport nem tartalmaz gumikesztyûket".<br>
A KSH-közleménybõl egyértelmûen következik, hogy az ITJ 56-71-2 alá besorolt termékek kesztyût nem tartalmaznak.<br>
A jogalkotásról szóló 1987. évi XI. törvény 52. §-a kimondja: "a kizárólag statisztikai fogalmat, módszert, osztályzást, névjegyzéket és számjelet tartalmazó kötelezõ rendelkezést a Központi Statisztikai Hivatal elnöke statisztikai közleményként adja ki, amelyet a Központi Statisztikai Hivatal hivatalos lapjában kell közzétenni", ennek alapján a statisztikai közlemény az állami irányítás egyéb jogi eszközei közé tartozik, és kötelezõ erõvel bír.<br>
A hivatkozott KSH-közleménybõl pedig egyértelmû a sebészeti kesztyûk besorolása.<br>
Tény, hogy a KSH által kiadott egyedi ügyben adott állásfoglalás kötelezõ jogi erõvel nem bír, az a bíróság által felülbírálható. Jelen esetben azonban a KSH-közlemény tartalmát a KSH által kiadott egyedi állásfoglalás csak megerõsíti.<br>
Az I. r. felperes által becsatolt bírósági ítélet kapcsán a Döntõbizottság megkereste az APEH Hatósági Fõosztályát. A megkeresésre adott válaszában az APEH elõadta, hogy I. r. kérelmezõnél 1987–92. évre vonatkozóan adóellenõrzést végzett, és ennek során megállapította, hogy az import orvosi gumikesztyûk ITJ 56-71-2 termékszám alá történõ besorolása jogellenes. A bírósági ítélet azonban az I. r. kérelmezõ keresetének helyt adott, az érintett kesztyûket az ITJ 56-71-2 termékszám alá sorolta be. A bírósági ítélet így a '91 és '92 éveket érintõ jogvitát lezárta. Tájékoztatta a Döntõbizottságot az APEH továbbá arról, hogy 1993–96. évre vonatkozóan szakértõ közremûködésével újabb vizsgálat van folyamatban.<br>
A bírósági ítélet egy egyedi ügyben egy megalapozatlannak minõsített közigazgatási határozat vonatkozásában 1991. és 1992. évre állapít meg rendelkezéseket az abban részt vevõ felekre. A jövõre nézve az ítélet semminemû rendelkezést, elõírást nem tartalmaz. A bírósági ítéletben foglaltakat így a jelen jogorvoslati ügyben a Döntõbizottság elfogadni nem tudta.<br>
A Döntõbizottság az ajánlatkérõ által rendelkezésre bocsátott ITJ-, BTO-, VTSZ-számok úgynevezett "fordítókulcsa" alapján is egyértelmûen arra a következtetésre jutott, hogy a beszerzés tárgyát képezõ kesztyûket 25%-os áfa-kulcs terheli.<br>
A 4015110000 VTSZ-számnak a 2513603000 BTO-szám, a 4015199000 VTSZ-számnak a 2513605000 BTO-szám felel meg.<br>
A BTO-számok ITJ megfelelõje, mint már korábban rögzítettük, az ITJ 56-71-l. A 4015110000 VTSZ-számhoz a sebészeti kesztyûk tartoznak 25%-os áfával. A 4014199000 VTSZ-számhoz tartozó szöveg "kesztyû más", azonban az áfa-tartalom itt is 25%.<br>
A Döntõbizottság határozatának teljes körû megalapozottsága érdekében megkereste a VPOP Országos Parancsnokságát is. Álláspontjuk szerint "gumikesztyû általános forgalmiadó-értéke, bármilyen célra érkezzék is, 25%".<br>
A Szegedi Vámhivatal tájékoztatása szerint is a sebészeti kesztyû az ITJ 56-71-1 termékszám alá tartozik, 25%-os áfával.<br>
A fentiekbõl következõen a Döntõbizottság arra az álláspontra helyezkedett, hogy az I. és II. r. kérelmezõ ajánlataiban a termékei egy részére a 12%-os áfa-kulcsot jogszabálysértõ módon ajánlották meg.<br>
E vonatkozásban az ajánlatuk érvénytelen.<br>
Az ajánlatkérõ az ajánlati felhívásában azonban részajánlattételre is lehetõséget biztosított.<br>
Az I. és II. r. kérelmezõk ajánlatainak vizsgálatakor megállapítást nyert, hogy az ajánlatoknak azon része, melyben termékeik áfa-tartalmát helyesen 25%-ban jelölik meg, érvényesnek kell tekinteni, és ebbõl következõen az ajánlatkérõ helytelenül járt el, amikor mind a három ajánlatot teljes terjedelmében érvénytelennek minõsítette és az eljárás további szakaszából azokat kizárta.<br>
A jelen határozat negyedik oldal utolsó elõtti bekezdésében foglalt tényre figyelemmel a Döntõbizottság felhívja a közbeszerzési eljárás résztvevõinek figyelmét a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. §-</a>ban foglalt kötelezõ erejû rendeletére, mely az ajánlati kötöttséget tartalmazza.<br>
Az indokolásban kifejtettek szerint a kérelmek részben megalapozottak, ezért a Döntõbizottság – a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva – a Kbt. 88. § (1) bekezdés d) pontja alapján a jogsértést megállapította, és a b) pont alapján felhívta az ajánlatkérõt a törvény szabályainak megfelelõ eljárásra.<br>
A kérelem megalapozatlan részeit a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a Döntõbizottság elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte az ajánlatkérõket a költségek viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 31.<br>
<br>
Dr. Monory Bulcs s. k.	Pribelszkiné Mravik Erzsébet s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>