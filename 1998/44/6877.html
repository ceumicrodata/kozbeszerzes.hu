<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6877)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.185/9/1998.<br>
<br>
Tárgy: Duokor Kft. jogorvoslati kérelme a Mecseki Ércbányászati Vállalat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Duokor Kft. (7633 Pécs, Ybl M. u. 7/3/c., a továbbiakban: kérelmezõ) jogorvoslati kérelmét, melyet a Mecseki Ércbányászati Vállalat (7633 Pécs, Esztergár L. u. 19., képviseli: dr. Hardicsay Sándor ügyvéd, 7624 Pécs, Rókus u. 5/A, a továbbiakban: ajánlatkérõ) megvalósíthatósági tanulmányterv a Mecseki Ércbányák Vállalat zagytározók teljes rekultivációjára tárgyú közbeszerzési eljárása ellen nyújtott be, hatáskör hiányában elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1998. május 20-án ajánlati felhívást tett közzé a K. É. 20. számában (2374) megvalósíthatósági tanulmányterv a Mecseki Ércbányák Vállalat zagytárolóiak teljes körû rekultivációja tárgyában. Ajánlatkérõ a felhívás 5. a) pontja szerint dokumentációt bocsátott ki ajánlattevõk részére és a 14. pontban többváltozatú ajánlattételre is lehetõséget adott.<br>
A 15. pontban írt információk között rögzítette, hogy az ajánlati ár 20%-a jóteljesítési garanciaként visszatartásra kerül, kifizetése akkor történik meg, ha a pályázat tárgyát képezõ tanulmánytervet az ajánlati dokumentáció II. pontjában meghatározott: "Megvalósíthatósági tanulmánnyal szembeni tartalmi követelmények"-nek megfelel, ennek elbírálása az ajánlatkiíró, az Ipari és Kereskedelmi Minisztérium, valamint a Környezetvédelmi Minisztérium képviselõibõl létrehozandó bizottság feladata.<br>
Az ajánlatkérõ helyszíni bejárást biztosított 1998. június 2-án az ajánlattevõk számára.<br>
A dokumentáció I. fejezete ismertette az I. és II. jelû zagytározók rekultivációjának általános koncepcióját, az általános ismertetést, a zagyterek áthalmozását, víztelenítését, lefedését, a szennyezett vizek kiemelését, kezelését, a tisztított vizek fogadását.<br>
A zagytározók rekultivációja a levegõ, a talaj és rétegvizek szennyezõdésének megakadályozása érdekében többek között a réteges lefedést biztosító takarórétegre elõírta, hogy megfelelõ tulajdonságú anyag, kõzet legyen, biztosítsa az átszivárgó csapadékvíz kivezetését, csökkentse az erózió veszélyét, táptalajként szolgáljon a növényzet számára.<br>
A II. fejezet írta elõ a beszerzés tárgyára vonatkozó tanulmány tartalmi követelményeire vonatkozóan, hogy közérzetelemzésen alapuló, az EU-ajánlásokat és az ALARA-elvet (az ésszerûen elérhetõ, határérték alatti, legalacsonyabb érték) figyelembe vevõ optimális megoldást adjon. Részletesen ki kellett térni állásfoglalás formájában az ajánlatban a kockázatelemzések alapján arra, hogy a II. zagytér(ek) részleges vagy teljes megbontása szükséges-e, a kiválasztott nem radioaktív fedõréteg anyag jellemzõire, lelõhelyére, a vízbázis hosszú távú védelmet biztosító megoldásra, a zagytér felületének kellõ mértékû stabilitását biztosító megoldásra, figyelembe véve a víztelenítési témára vonatkozó PHARE-projektet is.<br>
Elõírás volt, hogy a rekultivált zagytározók felületérõl érkezõ radonemisszió és a levegõben elnyelt gammadózis-intenzitás a háttérsugárzáshoz közeli legyen és ne haladja meg a dokumentációban meghatározott határértékeket.<br>
A dokumentációban az ajánlatkérõ részletes adatokkal alátámasztotta, hogy az I. sz. zagytér víztelenítése, illetve a felület egyéb módon történõ stabilitásnövelése a rekultiváció szükséges elõfeltétele. A zagytér iszapmagja vízelvonásának egyik megoldási módjára a dokumentáció 4. sz. mellékletében ismertette a zagytározók víztelenítésére kiírt PHARE-tenderanyagot. Ebben a mellékletben (a dokumentáció 128. oldala), továbbá az 5. sz. az utóbbi idõben készült jelentõsebb tanulmányok, vizsgálatok címû mellékletben (a dokumentáció 156. oldala) az ajánlatkérõ ismertette, hogy víztelenítõ közegként, illetve a takaráshoz lefedõ vízszigetelõ rétegként az erõmûi pernye, mint a megoldást biztosító egyfajta anyag számításba vehetõ. Az ajánlattételi határidõre és bontásra 1998. június 30-án a GEOPARD Kft. 28 700 E Ft+áfa, a C & E-GEO Kft. 20 850 E Ft+áfa és kérelmezõ "A", "B" és "C" jelû azonos 49 256 E Ft+áfa ajánlati árral nyújtotta be ajánlatát.<br>
Az ajánlatok elbírálását követõen, 1998. július 30-án az ajánlatkérõ eredményt hirdetett: az eljárás nyertese a C & E-GEO Kft. lett.<br>
Az eredményhirdetésen az ajánlatkérõ felolvasta a nyertes kiválasztására vonatkozó indokolást. Ebben ismertette, hogy a GEOPARD Kft. ajánlatát érvénytelennek nyilvánították az ajánlati kötöttségre adott nyilatkozat miatt. Az eredményhirdetési jegyzõkönyvet és a mellékletét képezõ indokolást az ajánlattevõk megkapták.<br>
A nyertes ajánlattevõvel a szerzõdést 1998. augusztus 6-án megkötötte az ajánlatkérõ.<br>
Kérelmezõ törvényes határidõben, 1998. augusztus 6-án nyújtotta be jogorvoslati kérelmét, melyben kérte, hogy a Döntõbizottság az eljárást lezáró döntést semmisítse meg, kötelezze új eredményhirdetésre az ajánlatkérõt, és ideiglenes intézkedéssel tiltsa meg a szerzõdés megkötését. Kérelme indokolását 12 pontban sorolta fel, melyekben kifejtette, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) és (2), a 34. § (3), 45. § (2), 52. § (2), 56. § (1), 57. § (2) és a 61. § (2) bekezdéseit.<br>
Az ajánlatkérõ írásos észrevételében úgy nyilatkozott, hogy az eljárás során betartották a Kbt. rendelkezéseit, ezért az alaptalan jogorvoslati kérelem elutasítását kérte.<br>
A kérelemre tartott tárgyaláson a közbeszerzési eljárás tárgyával kapcsolatosan úgy nyilatkozott, hogy "a tárgyi közbeszerzési eljárásban megkötött szerzõdés nyomán készülõ megvalósíthatósági tanulmányterv arra szolgál, hogy az alapján az ajánlatkérõ eldöntse, hogy pontosan melyik alternatívát kívánja majd megvalósítani, és e döntésük birtokában fogja elkészíteni a jogszabály által elõírt hatósági engedélyezési terveket".<br>
Az egyéb érdekeltek közül a C & E-GEO Kft. tett írásos észrevételt, melyben kifejtette, hogy: "a konkrét probléma, a pályázat egyik fõ kérdése: a jelenlegi helyén kell-e hagyni a II. számú zagytározó anyagát, vagy részben, esetleg teljes egészében át kell-e szállítani az I. számú zagytározóra és ott rekultiválni.<br>
Ezt a kérdést a megvalósíthatósági tanulmánynak kell megválaszolnia kockázatelemzések, költség-haszonelemzések, valamint gazdaságossági optimumszámítások alapján.<br>
Amennyiben véleményünk szerint az ajánlatkérõ a Duokor Kft./Urán I. konzorcium bármelyik variánsát – A, B, C – fogadta volna el, azonnal, mindennemû elemzés és vizsgálat nélkül döntenie kellett volna. Ez azt jelentené, hogy a megvalósíthatósági tanulmányra nincs is szükség."<br>
Közölte továbbá, hogy ajánlatkérõvel megkötötte a vállalkozási szerzõdést. Kérte az ügyben tárgyalás tartását.<br>
A Döntõbizottság eljárására – ha a Kbt. másként nem rendelkezik – az államigazgatási eljárás általános szabályairól szóló 1957. évi IV. törvény 7. § (1) bekezdése vonatkozik, mely szerint az államigazgatási szerv a hatáskörét és az illetékességét az eljárás minden szakaszában köteles hivatalból vizsgálni. Az eljárás során feltárt tények alapján a Döntõbizottság megállapítja, hogy az ügyben nincs hatásköre.<br>
A Kbt. II. fejezetében az értelmezõ rendelkezések között a 9. § (2) bekezdésének g) pontjában kimondja, hogy e törvény hatálya nem terjed ki a következõ szolgáltatásokra: "terület- és településrendezési terv, hatósági építési engedélyezést megelõzõ mûszaki koncepcionális terv, hatósági építési engedélyezési tervdokumentáció, építési beruházás kiviteli tervének, valamint a külön jogszabályban meghatározott területrendezési, építészeti és mûszaki tervpályázatra terv készítése."<br>
A felek írásban és szóban tett nyilatkozatai szerint a jelen közbeszerzési eljárás tárgya olyan mûszaki koncepció tervszintû kidolgozása, amely az építési engedélyezési eljárást megelõzõen szolgálja az ajánlatkérõ szakmai döntéshozatalát az alkalmazandó eljárás kiválasztásában.<br>
Mint ilyen, tartalmában megfelel a "hatósági építési engedélyezést megelõzõ mûszaki koncepcionális terv"-nek, amely megrendelésére nem folytathat közbeszerzési eljárást az ajánlatkérõ. Mivel a lefolytatott eljárás nem tartozik a Kbt. hatálya alá, így a lefolytatott beszerzés nem közbeszerzés.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés a), b) és g) pontja szerint a Döntõbizottság hatáskörébe csak a közbeszerzési eljárás jogtalan mellõzésével, alapelveinek, szabályainak megsértésével, valamint az ajánlatkérõ döntésével kapcsolatos jogvita elbírálása tartozik.<br>
Fentiekbõl a Döntõbizottság kétséget kizáróan megállapította hatáskörének hiányát.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja, a költségviselésre a Kbt. 88. § (1) bekezdés g) pontja az irányadó.<br>
<br>
Budapest, 1998. szeptember 3.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>