<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6884)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.191/14/1998.<br>
<br>
Tárgy: a JATEX Kft. jogorvoslati kérelme a Jász-Nagykun-Szolnok Megyei Hetényi Géza Kórház-Rendelõintézet és az Országos Idegsebészeti Tudományos Intézet közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a JATEX Kft. (1037 Budapest, Bojtár u. 24., képviseli dr. Bita Judit ügyvéd, 1012 Budapest, Mikó u. 14., a továbbiakban: kérelmezõ) jogorvoslati kérelmének, melyet a Jász-Nagykun-Szolnok Megyei Hetényi Géza Kórház-Rendelõintézet (5004 Szolnok, Tószegi u. 21. képviselõje dr. Bûrös László ügyvéd, 1135 Budapest, Tahi u. 53–59., a továbbiakban: ajánlatkérõ), Országos Idegsebészeti Tudományos Intézet (1145 Budapest, Amerikai u. 57., továbbiakban: ajánlatkérõ) nevükben és képviseletükben eljárt a közbeszerzési eljárás keretében Novotrading-Medical Kft. (1137 Budapest, Katona József u. 9–11.) röntgenfilmek, vegyszerek, kazetták, fóliák beszerzésére kiírt közbeszerzési eljárása ellen nyújtott be, részben helyt ad, egyebekben a kérelmet elutasítja.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdés, (2) bekezdés d) pontjára tekintettel a Kbt. 59. § (1) bekezdését.<br>
A Döntõbizottság ajánlatkérõt 1 millió Ft, azaz egymillió Ft összegû bírság megfizetésére kötelezi, amelyet a határozat kézhezvételétõl számított 30 napon belül a Közbeszerzések Tanácsa MNB 10032000-01720361-0000000 sz. számlájára fizessen meg.<br>
A Döntõbizottság kötelezi ajánlatkérõt, hogy kérelmezõnek 30 000 Ft, azaz harmincezer Ft igazgatási szolgáltatási díjat a határozat kézhezvételétõl számított 15 napon belül fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 24. számában 1998. június 17-én nyílt eljárás lefolytatására ajánlati felhívást tett közzé. A felhívás 3. a) pontjában a következõképpen határozta meg a beszerzés tárgyát és mennyiségét: az ezen ajánlati felhívás alapján lebonyolításra kerülõ közbeszerzési eljárás keretében az ajánlatkérõk röntgenfilmeket, vegyszereket, kazettákat és fóliákat kívánnak megvásárolni. A fenti mennyiség az ajánlatkérõk egyéves szükségletét fedezi azzal, hogy a megrendelésre kerülõ mennyiség az ajánlati dokumentációban foglaltaktól 20 százalékkal fel- vagy lefelé eltérhet. A részletes mûszaki specifikációt és mennyiséget az ajánlati dokumentáció tartalmazza.<br>
Jelen jogorvoslati eljárás a Jász-Nagykun-Szolnok Megye Hetényi Géza Kórház-Rendelõintézet 3052/Szol-nok/98 számú röntgenfilm és vegyszer beszerzése tárgyában indult, mivel a felhívás 3. c) pontja lehetõvé tette részajánlat tételét. A felhívás 5. a) pontja szerint ajánlatkérõ dokumentációt is rendelkezésre bocsátott az ajánlattevõk részére, melyben meghatározta az ajánlat tartalmi és formai követelményét. A felhívás 11. pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. Így többek között azt, hogy ajánlattevõnek rendelkeznie kell az ajánlott termék magyarországi forgalomba hozatalához szükséges hatósági engedéllyel. Amennyiben az ajánlattétel idõpontjában a termék a fenti engedéllyel nem rendelkezik, a termék származási országa illetékes minõségtanúsítási intézményének tanúsítványát, továbbá az ajánlattevõ nyilatkozatát arról, hogy az eljárás nyerteseként az elsõ szállítási határidõre a termék fentiek szerinti hatósági engedélyeit saját költségére és veszélyére beszerzi. A felhívás 14. pontja lehetõvé tett többváltozatú ajánlattételt, míg a 13. pontban az összességében legelõnyösebb ajánlat kiválasztásának szempontjait határozta meg. Az ajánlattételi határidõig kérelmezõn kívül még 7 ajánlattevõ nyújtotta be ajánlatát. Ajánlatkérõ 1998. augusztus 18-án az – ajánlatok elõzetes szakmai értékelését követõen – nyilvános eredményhirdetésen a Laburmed Kft. C változatú ajánlatát hirdette ki nyertesnek 29 553 328 Ft+áfa összegben. A közbeszerzési eljárásban valamennyi ajánlattevõ ajánlatát érvényesnek fogadta el.<br>
A nyertes ajánlattevõvel a közbeszerzési eljárás alapján létrejött szerzõdést 1998. augusztus 18-án megkötötte.<br>
Kérelmezõ 1998. augusztus 26-án érkezett jogorvoslati kérelmében sérelmezte ajánlatkérõ eljárást lezáró döntését, a verseny nyilvánosságának megsértését, valamint a közbeszerzési eljárás során létrejött szerzõdés érvényességének tényét. Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésének a verseny nyilvánosságára vonatkozó követelményét azáltal, hogy az eredményhirdetésrõl készült jegyzõkönyvbe és a nyertes ajánlatba nem engedett betekintést, míg a Kbt. 59. §-t azáltal, hogy az összességében nem a legkedvezõbb ajánlatot hirdette ki nyertesnek, mivel a soron kívüli szállítással és a további 15 napos fizetési határidõ meghosszabbítással, valamint a felajánlott 1,7 millió Ft összegû grátisz árumennyiséggel ajánlata kedvezõbb volt a nyertes ajánlatánál. Vitatta, hogy a Kbt. 62. § (1) bekezdés a) pontja szerint a szerzõdés érvényesen létrejött volna a felek között. Kérte a Döntõbizottságtól ajánlatkérõ eljárást lezáró döntésének megsemmisítését, ideiglenes intézkedésként a szerzõdés megkötésének megtiltását és az igazgatási, szolgáltatási díjon felül 45 000 Ft ügyvédi munkadíj költségként való megítélését.<br>
Ajánlatkérõ ellenészrevételében a jogorvoslati kérelem alaptalanság címén történõ elutasítását kérte. Álláspontja szerint a közbeszerzési eljárásban nem sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ban elõírt nyilvánosság elve, mivel a Kbt. nem teszi kötelezõvé az eredményhirdetésrõl készült jegyzõkönyv megtekintését és átadását az ajánlattevõknek, valamint a nyertes ajánlatba történõ betekintést. Kérelmezõ mivel jelen volt az eredményhirdetésen, az ajánlatkérõtõl értesült döntése megalapozásához szükséges belsõ szakmai jegyzõkönyvének megállapításáról. Elõadta, hogy a bírálati szempontokat figyelembe véve a nyertes ajánlata mind a felajánlott grátisz árumennyiség, mind a kereskedelmi kedvezmények és szállítási és fizetési határidõ vonatkozásában kedvezõbb volt kérelmezõ ajánlatánál. Álláspontja szerint a szerzõdés érvényesen létrejött, mivel a nyertes ajánlattevõ képviselõinek a kihirdetett írásbeli döntését egyidejûleg átadta.<br>
Az egyéb érdekeltek közül a Bayer Hungária Kft. észrevételében nem értett egyet ajánlatkérõ elbírálásával, míg a többi érdekelt érdemi észrevételt a jogorvoslati eljárásban nem tett.<br>
A Döntõbizottság a rendelkezésre álló iratokból és a felek képviselõinek tárgyaláson elhangzott nyilatkozataikból megállapította, hogy a jogorvoslati kérelem alapos a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés megsértése, alaptalan a Kbt. 24. § (1) bekezdése és a Kbt. 62. § (1) bekezdés a) pontja megsértése tekintetében.<br>
Ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében elõírt nyilvánosság alapkövetelményét. Kérelmezõ által nem vitatottan ajánlatkérõ az eredményhirdetéskor a jelen lévõ ajánlattevõ képviselõinek ismertette azon belsõ bírálati jegyzõkönyvét, melyre döntését alapította. A Kbt. 61. § (1) bekezdése csak az ajánlatok elbírálására vonatkozó döntés nyilvános kihirdetését teszi kötelezõvé ajánlatkérõ számára. Természetesen a Kbt. 63. § (2) bekezdése biztosítja ajánlattevõknek, hogy kérelmére ajánlatkérõ tájékoztassa õt a Kbt. 64. § (1) bekezdésében megállapított írásbeli összegezés szerinti döntésérõl és a nyertes ajánlattevõ személyérõl. Jelen közbeszerzési eljárásban kérelmezõ a Kbt. 63. § (2) bekezdés szerinti tájékoztatást nem kért ajánlatkérõtõl. Ugyancsak nem teszi kötelezõvé a Kbt. 61. §-a, hogy a nyertes ajánlatba más érdekelt ajánlattevõk részére betekintést engedjen.<br>
A Döntõbizottság ezt követõen a nyertes és a kérelmezõ ajánlatát összehasonlította az ajánlati felhívás és dokumentációban elõírt tartalmi és formai követelményekkel és a következõket állapította meg. Ajánlatkérõ az ajánlati felhívás 11. pontja utolsó francia bekezdésében elõírta, hogy érvényes ajánlatot csak az az ajánlattevõ tehet, aki a megajánlott termékek magyarországi forgalomba hozatalához szükséges hatósági engedélyekkel rendelkezik, továbbá ennek hiányában az ajánlattétel idõpontjában rendelkezik a termék származási országa illetékes minõségtanúsítási intézményének tanúsítványával, továbbá az ajánlattevõ nyilatkozik arról, hogy az eljárás nyerteseként az elsõ szállítási határidõre a termék fentiek szerinti hatósági engedélyeit saját költségére és veszélyére beszerzi.<br>
A dokumentáció I. Alapvetõ információ fejezetének 2. pontjában továbbá azt is meghatározta, hogy ezen engedélyeket, illetve nyilatkozatot az ajánlathoz csatolni kell, és a fenti engedélyek, nyilatkozatok hiányában az ajánlatkérõ az ajánlatot érvénytelennek nyilvánítja és felbontja a szerzõdést. A Döntõbizottság a nyertes eredeti ajánlatát megvizsgálva egyrészt megállapította, hogy a Laburmed Kft. többek között röntgenfilmre és vegyszerre is tett ajánlatot, de ajánlatában csak az ORKI által 827/797 számú, 1998. január 8-án kelt, 2003. január 8-ig érvényes, a PRIMEX-FOTO Handelsgesellschaft HmbH által gyártott röntgenfilmcsalád Primax termék kapott alkalmassági engedélyt. Az elõhívó- és fixálóvegyszerek vonatkozásában ORKI-engedélyt nem csatolt ajánlatában. Ehelyett a Primax HmbH mint gyártó cég általi nyilatkozatot csatolt, melyben a gyártó nyilatkozik arról többek között, hogy az ISO 9001 minõségtanúsítvánnyal rendelkezik terméke. A németországi minõségtanúsítási intézmény eredeti vagy fénymásolt engedélyét és az ajánlattevõ dokumentáció szerinti nyilatkozatát szintén nem tartalmazza az eredeti ajánlata.<br>
Ezzel szemben kérelmezõ ajánlata tartalmazza az Országos Kórház és Orvostechnikai Intézet által 1997. július 1-jén 548/96 és 554/96 számon kiállított 2002. június 20-ig terjedõ érvényességgel a vegyszerek és röntgenfilmcsaládra vonatkozó minõsítõ határozatát (alkalmassági engedélyét).<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészíteni. A nyertes ajánlattevõ ajánlata e tartalmi és formai követelménynek nem felelt meg, mivel ajánlatához nem csatolta a forgalomba hozatalhoz szükséges hatósági engedélyt, németországi minõségtanúsítási intézmény által kiállított engedélyt és nyilatkozatát sem ezen engedélyeknek az elsõ teljesítési határidõre történõ beszerzésére a vegyszer termék vonatkozásában, ezért ajánlatkérõnek ajánlatát a Kbt. 52. § (1) és (2) bekezdés d) pontja szerint és a dokumentáció I. 2. pontja alapján érvénytelenek kellett volna nyilvánítani. <br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése ugyanis elõírja: az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság az ajánlatokat az elbírálás szempontjából már nem vizsgálta, mivel ajánlatkérõ az érvénytelen ajánlat nyertesként történõ kihirdetésével megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, így az eljárást lezáró döntése is jogsértõ.<br>
A Döntõbizottság a közbeszerzési eljárás során létrejött szerzõdés vonatkozásában megállapította egyrészt, hogy ajánlatkérõ az érvénytelen ajánlatot tevõ nyertessel a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdés a) pontja szerint – az ajánlati felhívás 15. c) pontja és a dokumentáció 21.2, 22.2 pontjára figyelemmel – kötötte meg a szerzõdést. Másrészt a Döntõbizottság eltekintett a nyertes ajánlattevõ képviseletében az eredményhirdetésen megjelentek képviseleti jogosultságának vizsgálatától, mivel a Kbt. 62. §-a nem ír elõ ilyen jellegû formakényszert a szerzõdés létrejöttének módját illetõen.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), f) és g) pontja szerinti jogkövetkezményt alkalmazta.<br>
A kiszabott bírság összegét a jogsértés súlyára való tekintettel állapította meg.<br>
Ideiglenes intézkedést nem alkalmazott, mivel annak törvényi feltételei nem álltak fenn.<br>
Ügyvédi munkadíjat a Döntõbizottság nem állapított meg, mivel a kérelmezõ jogi képviselõje nem igazolta, hogy a jogorvoslati eljárás során ezzel összefüggésben milyen költségei merültek fel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. szeptember 25.<br>
<br>
Dr. Eke Pekács Tibor s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>