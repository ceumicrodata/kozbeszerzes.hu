<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6879)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.199/13/1998.<br>
<br>
Tárgy: a Tompító Kft. jogorvoslati kérelme a Debreceni Gyógyfürdõ Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Tompító Személy és Biztonság Szolgáltató Kft. (4026 Debrecen, Péterfia u. 2., képviseli: dr. Hódi Anikó ügyvéd, 4400 Nyíregyháza, Körte u. 3., a továbbiakban: kérelmezõ) kérelmére indult jogorvoslati eljárás keretében, melyet a Debreceni Gyógyfürdõ Kft. (4032 Debrecen, Nagyerdei park 1., a továbbiakban: ajánlatkérõ) objektumok õrzése, rendészeti, vagyonvédelmi feladatok ellátása tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (2) bekezdésére, az 52. § (2) bekezdésének d) pontjára, az 53. § (2) bekezdésére tekintettel a Kbt. 59. § (1) bekezdését, ezért a Döntõbizottság ajánlatkérõvel szemben 2 000 000 Ft, azaz kettõmillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat és 7200 Ft, azaz hétezer-kettõszáz forint utazási költséget fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A ajánlatkérõ a K. É. 1998. július 15-i 28. számában (2925) ajánlati felhívást tett közzé nyílt közbeszerzési eljárásra az objektumainak õrzése, az ajánlatkérõ mûködésével kapcsolatos rendészeti, vagyonvédelmi feladatok ellátása tárgyában 3 év idõtartamra. A szolgáltatás részletes meghatározását az ajánlati dokumentáció tartalmazza.<br>
A felhívás 11. pontjában a pénzügyi, gazdasági és mûszaki alkalmasság igazolására az alábbiakat kérte az ajánlatokhoz csatolni:<br>
– Írásbeli nyilatkozatot arról, hogy nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésének a), c), d) és e) pontja szerinti kizáró okok a Kbt. 46. § (2) bekezdése szerint.<br>
– Három hónapnál nem régebbi cégkivonatát.<br>
– Számlavezetõ pénzintézete nyilatkozatát az ajánlattevõ fizetõképességének megítéléséhez az alábbi tartalommal:<br>
– mióta vezeti a vállalkozó számláját,<br>
– fizetési kötelezettségeinek pontosan és maradéktalanul eleget tesz-e.<br>
– 1996. és 1997. évi mérleg- és eredmény-kimutatását.<br>
– Az ajánlati szolgáltatás végzésére vonatkozó 87/1995. (VII. 14.) Kr. sz. rendeletben foglalt engedélyeket, valamint az ezen rendeletben foglalt feltételeknek való megfelelõség igazolását.<br>
– Az elõzõ három év vállalkozásainak bemutatását.<br>
A felhívás 13. pontja szerint az ajánlatkérõ az összességében legelõnyösebb ajánlat kiválasztásához a következõ elbírálási szempontokat határozta meg:<br>
– A megajánlott szolgáltatás teljesítésében rendelkezésre álló referenciák.<br>
– Az ajánlatkérõ által fizetendõ ellenszolgáltatás mértéke, beleértve az árak módosítására ajánlott feltételeket is.<br>
– Õrzés-védelmi és jegyellenõrzési szolgáltatásban szerzett tapasztalat. Ajánlattevõ pénzügyi helyzete és gazdálkodási pozíciója.<br>
A felhívás 15. pontjában rögzítette ajánlatkérõ, hogy a szerzõdést a nyertessel köti meg, de amennyiben a nyertes visszalép, az ajánlatkérõ a szerzõdést az eredményhirdetéskor megjelölt második helyre sorolt ajánlatot tevõvel köti meg.<br>
A felhívás szerinti benyújtási és bontási határidõig ajánlatot nyújtott be a KELEMEN Védelem'97 Kft., a SECURINTELL Kft., a GRANPOL Kft., a BLUE LIGHT, a P. Dussmann Kft., az ISS SERVISYSTEM Kft. és kérelmezõ. Az ajánlatkérõ az ajánlatok bontásakor a BLUE LIGHT Kft. ajánlatát a hatósági igazolások és az egyszerûsített mérlegek hiánya miatt érvénytelennek nyilvánította és az eljárás további szakaszából kizárta. A többi ajánlattevõ ajánlatát érvényesnek fogadta el az ajánlatkérõ, és elbírálta azokat annak ellenére, hogy a bontási jegyzõkönyv szerint a kérelmezõ ajánlatáról is megállapította, hogy az nem tartalmazza a helyi adókról szóló igazolást, de már a bontáskor kinyilvánította azt az álláspontját, hogy ennek ellenére érvényesnek tekinti, mivel "a törvény szellemének a pályázó megfelelt a becsatolt igazolásokkal".<br>
Az értékelést követõen 1998. szeptember 1-jén hirdetett eredményt az ajánlatkérõ, ahol a KELEMEN Védelem'97 Kft.-t hirdette ki nyertesnek, a második legkedvezõbb ajánlatként kérelmezõét fogadta el.<br>
A jogorvoslati eljárás keretében tartott tárgyalás kapcsán írásban úgy nyilatkozott az ajánlatkérõ, hogy "a törvény elõírásait mindenképpen betartani kívánom", és ebbõl következõen a kihirdetett nyertes pályázóval kénytelen vagyok a szerzõdést megkötni". Kérelmezõ 1998. szeptember 7-én – törvényes határidõben – jogorvoslati kérelmet nyújtott be a Döntõbizottsághoz. Ebben kérte, hogy a Döntõbizottság az ajánlatkérõ eljárást lezáró döntését semmisítse meg és állapítsa meg a jogsértést, valamint kötelezze ajánlatkérõt az eljárási díj és költségek megtérítésére. Kérte továbbá ideiglenes intézkedéssel a szerzõdéskötés megtiltását.<br>
Álláspontja szerint ajánlatkérõ az ajánlatok elbírálásakor nem tartotta be a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat. A kérelmére kitûzött tárgyaláson kérelmét annyiban pontosította, hogy amennyiben ajánlatkérõ a szerzõdést a nyertesnek kihirdetett ajánlattevõvel megköti, akkor értelemszerûen az ennek következtében alkalmazható jogkövetkezmények szerint változtatja azt meg. Az igazgatási, szolgáltatási díjon felül költségtérítési igényét 2x3600 Ft-ban jelölte meg, amely 2 fõnek a személyvonat II. osztályú költségeit tartalmazza Nyíregyháza–Budapest között oda-vissza úton.<br>
A Döntõbizottság a kérelem kézhezvételekor a törvényi feltételek hiányában nem hozott ideiglenes intézkedést a szerzõdéskötés megtiltására.<br>
Az ajánlatkérõ írásos észrevételében és a tárgyaláson úgy nyilatkozott, hogy a közbeszerzési eljárást a Kbt. szabályainak messzemenõ betartásával igyekezett lefolytatni. Álláspontja szerint megalapozatlan a kérelmezõnek a Kbt. 59. § (1) bekezdésének megsértésére való hivatkozása, mert az összességében legelõnyösebb ajánlatot választotta ki az értékelés során. Messzemenõen betartotta a Kbt. 56. § (1) bekezdésének második mondatában írtakat, mely szerint az ajánlatkérõ köteles megvizsgálni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát. Fentiekre tekintettel kérte az alaptalan kérelem elutasítását. A tárgyaláson, majd az annak kapcsán írt írásos észrevétel kiegészítésében elismerte, hogy nem vizsgálta sem a bontáskor, sem az ajánlatok értékelésekor, hogy az ajánlattevõk ajánlatukhoz csatolták-e a Kbt. 46. § (2) bekezdésében az ajánlatokhoz kötelezõen csatolandó hatósági igazolásokat, elismerve ezzel a jogsértést. A tárgyaláson úgy nyilatkozott, hogy az elõkészített szerzõdéstervezetet a tárgyalás napjáig még nem írták alá.<br>
Az ügyben érintett felek közül csak a KELEMEN Védelem'97 Kft. tett érdemi – írásos – észrevételt, melyben kifejtette, hogy a bírálóbizottság az összességében legkedvezõbb ajánlatot az értékelési szempontok alapján választotta ki.<br>
A Döntõbizottság a rendelkezésére álló dokumentumok, iratok és a felek írásos, illetve tárgyaláson elhangzott nyilatkozatai alapján megállapította, hogy a kérelem alapos.<br>
A Döntõbizottság az ajánlatok érvényességét a Kbt. elõírásai, valamint az ajánlatkérõ felhívása szerint megvizsgálta, és az alábbiakat állapította meg. Az ajánlatkérõ álláspontján túlmenõen a Döntõbizottság megállapította, hogy a kérelmezõ ajánlatából nemcsak a helyi adókról szóló igazolás, hanem a VPOP, az illetékhivatal, valamint az elkülönített állami pénzalapokat kezelõ szervezetek igazolásai is hiányoztak.<br>
A nyertes ajánlattevõ KELEMEN Védelem'97 Kft. ajánlata nem tartalmazta az önkormányzati helyi adókról szóló, valamint az elkülönített állami pénzalapokat kezelõ szervezetek igazolásait, a VPOP igazolása kivételével.<br>
A Döntõbizottság megállapította továbbá, hogy az ajánlatkérõ által érvénytelennek nyilvánított BLUE LIGHT Kft. ajánlatát helyesen zárta ki az eljárás további szakaszából, mivel az a 87/1995. (VII. 14.) Kr. rendeletben elõírt rendõrhatósági engedélyen túlmenõ további – elõírt – igazolást nem tartalmazott.<br>
Az ajánlatok vizsgálata során a Döntõbizottság megállapította azt is, hogy mind a Kbt., mind az ajánlatkérõ felhívása szerint csak a Granpol Elektronika Kft., a SECURIntell Kft., a P. Dussmann Kft., valamint az ISS Servisystem Kft. tett érvényes, minden igazolást tartalmazó ajánlatot.<br>
Tényként állapította meg azt is a Döntõbizottság, hogy az ajánlatkérõ a benyújtott hét ajánlatból csak egy ajánlatot minõsített – jogosan – érvénytelennek, valamint hogy az ajánlatkérõ további két ajánlatot, nevezetesen a nyertes és a kérelmezõ ajánlatát – az elõzõekben részletezett hiányosságok ellenére – érvényesnek minõsítette és azokat elbírálta.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése kötelezõen elõírja, hogy az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az 53. § (2) bekezdése kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. A Kbt. 59. § (1) bekezdése úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A fent leírtak szerint kétséget kizáróan megállapította a Döntõbizottság, hogy az ajánlatkérõ olyan érvénytelen ajánlatot is elbírált, amelyeket kötelezõen ki kellett volna zárnia az eljárásból, majd ezek közül választotta ki a nyertes, majd az azt követõ legjobb ajánlatot. Megállapítást nyert az is, hogy az 1998. október 1-jén hatályba lépõ, 3 évre szóló szerzõdést ajánlatkérõ minden körülmények között aláírja a nyertesnek kihirdetett ajánlattevõvel annak ellenére, hogy tisztában van a közbeszerzési eljárás során elkövetett jogsértéssel, nevezetesen azzal, hogy érvénytelen ajánlatott benyújtó ajánlattevõt hirdetett ki nyertesnek.<br>
Az indokolásban kifejtettek alapján a Döntõbizottság – a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva – megállapította, hogy ajánlatkérõ megsértette a Kbt. 46. § (2) bekezdésére, az 52. § (2) bekezdésének d) pontjára és 53. § (2) bekezdésére tekintettel a Kbt. 59. § (1) bekezdését, ezért vele szemben jogkövetkezményként a Kbt. 88. § (1) bekezdésének d), f) és g) pontjaiban foglaltakat alkalmazta.<br>
A bírság mértékének megállapításakor arra volt tekintettel a Döntõbizottság, hogy a megkötendõ szerzõdés alapján a 3 évre szóló szolgáltatás díja meghaladja a 26 000 000 Ft-ot, azaz a huszonhatmillió forintot, így a kiszabott bírság ennek mindössze 7,7%-a, szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésének utolsó mondatában szereplõ 30%-os lehetõséggel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. szeptember 28.<br>
<br>
Dr. Bíró László s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>