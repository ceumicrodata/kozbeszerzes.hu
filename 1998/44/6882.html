<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6882)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.146/15/1998.<br>
Elõadó: Dr. Eke Pekács Tibor<br>
Telefon: 356-8019<br>
Fax: 355-5082<br>
<br>
Tárgy: a MEDILAS Kereskedelmi Kft. jogorvoslati kérelme Budapest Fõváros Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MEDILAS Kereskedelmi Kft. (1092 Budapest, Kinizsi u. 13., a továbbiakban: kérelmezõ) jogorvoslati kérelmének, melyet Budapest Fõváros Önkormányzata (1052 Budapest, Városház u. 9–11., képviseli: dr. Molnár Judit ügyvéd 1016 Budapest, Krisztina körtér 65–67. IV. em. 14., a továbbiakban: ajánlatkérõ) 10 darab ultrahang-diagnosztikai készülék beszerzésére kiírt közbeszerzési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésére, az 52. § (2) bekezdésének d) pontjára, az 53. § (2) bekezdésére tekintettel az 59. § (1) bekezdését. A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat átutalással a Creditanstalt Rt. Budapest 10900011-00000002-12360134 sz. bankszámlájára fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 12. számában, 1998. március 25-én ajánlati felhívást tett közzé a rendelkezõ részben megjelölt nyílt közbeszerzési eljárás lefolytatására.<br>
A felhívás 3. a) pontjában a következõk szerint határozta meg a beszerzés tárgyát és mennyiségét:<br>
– 10 db ultrahang-diagnosztikai készülék, ezen belül:<br>
– 1 db radiológiai készülék<br>
– 4 db kardiológiai készülék<br>
– 4 db nõgyógyászati készülék<br>
– 1 db szemészeti készülék<br>
beszerzése az ajánlati dokumentációban meghatározott feltételek szerint.<br>
A felhívás 3. c) pontja szerint a beszerzés tárgyának egy részére is lehetett ajánlatot tenni az ajánlati dokumentációban foglaltak figyelembevételével.<br>
A felhívás 5. pontjában határozta meg a dokumentáció rendelkezésre bocsátásának módját, valamint a dokumentációban meghatározta az ajánlatok formai és tartalmi követelményeit.<br>
Az ajánlati felhívás módosítását követõen az ajánlatok bontására 1998. május 11-én került sor. Az 1 db színes doppleres ultrahang-diagnosztikai készülék (dokumentáció III/1. fejezete) részteljesítési kategóriában kérelmezõn kívül még 9 ajánlattevõ nyújtotta be ajánlatát. Az ajánlatok szakértõi értékelését követõen ajánlatkérõ 1998. június 16-án nyilvánosan eredményt hirdetett. A III/1. tudásszintû részkategóriában a nyertes ajánlattevõ MEDICARE Kft, Logiq 500 MD/MR3 típusú gépe E 7216,5 MHz mikrokonvex vizsgálófejjel, bruttó 34 995 275 Ft összegben, míg a második helyezett a HUN-MED Kft. ATL HDI 3000 típusú készüléke bruttó 29 517 950 Ft összegben. Ezt követõen ajánlatkérõ 1998. július 2-án a szállítási szerzõdést megkötötte a nyertes ajánlattevõvel.<br>
Kérelmezõ jogorvoslati kérelmében sérelmezte ajánlatkérõ eljárást lezáró döntését.<br>
Álláspontja szerint mind az elsõ, mind a második helyezett ajánlattevõ ajánlata érvénytelen, mivel az nem felelt meg a dokumentáció III/1. Mûszaki és mennyiségi feltételek címû részében meghatározott 3D. vizsgálati követelménynek. Az elsõ és második helyezett által megajánlott gépek alapkövetelményként nem alkalmasak 3D. képalkotásra, és 3D. vizsgálatra, így nem felel meg a dokumentáció feltételeinek. Kérte ajánlatkérõ döntésének megsemmisítését, a jogorvoslati eljárásban felmerült költségének megtérítését. Ideiglenes intézkedésként indítványozta, hogy a Döntõbizottság a szerzõdés megkötését tiltsa meg.<br>
A tudomásszerzés idõpontját 1998. június 16-ában jelölte meg.<br>
Ajánlatkérõ álláspontja szerint a nyertes által megajánlott típusú készülék megfelel a dokumentáció mûszaki paraméterei elõírásainak. A készülék alkalmas 3-dimenziós vizsgálatra és képalkotásra, míg 3-dimenziós mérésre alkalmassá tehetõ kiegészítõ szoftver megvásárlásával. A dokumentáció III/1. fejezet 2. Alapkövetelmények pontjával kapcsolatban elõadta, hogy 3D vizsgálatra alkalmas nagyfelbontású digitális készülék alatt 3-dimenziós képalkotást és 2-dimenziós mérést értett, a dokumentálást fekete-fehér videoprinter készülékkel kell elvégezni, és alapvetõen a mûszaki paraméterekre vonatkozó kívánalom ez volt, amikor a dokumentációt összeállította. Álláspontja szerint összességében a legkedvezõbb ajánlatot hirdette ki nyertesnek, mivel az ár és a referencia körében a nyertes ajánlata jobb volt kérelmezõnél. Erre való tekintettel kérte a Döntõbizottságtól a jogorvoslati kérelem alaptalanság címén történõ elutasítását.<br>
Az egyéb érdekeltek közül a nyertes ajánlattevõ elismerte, hogy az általa ajánlott típusú készülék 3-dimenziós képalkotásra és vizsgálatra alkalmas, de 3-dimenziós mérésre csak alkalmassá tehetõ egy külön szoftver megvásárlása esetén. Elõadta még, hogy Magyarországon 3-dimenziós mérésre a gyakorlatban ritkán van szükség, mivel az esetek döntõ többségében 2-dimenziós méréssel is fel lehet állítani a diagnózist.<br>
A második helyezett ajánlattevõ nyilatkozatában elsõsorban arra helyezte a hangsúlyt, hogy az ajánlatkérõ igényeit és elvárásait kell figyelembe venni a 3-dimenziós mérésre vonatkozó elõírással kapcsolatban. Elismerte, hogy a megajánlott gépük szintén alkalmassá tehetõ 3-dimenziós mérésre.<br>
A Döntõbizottság a rendelkezésre álló iratokból, a felek nyilatkozataiból és a tárgyaláson elhangzottakból megállapította, hogy kérelmezõ jogorvoslati kérelme alapos.<br>
A Döntõbizottság a felhívás, a dokumentáció és az ajánlatok összehasonlításakor elsõsorban abból indult ki, hogy ajánlatkérõ a dokumentációban a színes doppleres ultrahang-diagnosztikai készülék vonatkozásában milyen mûszaki specifikációt írt elõ és határozott meg.<br>
A dokumentáció III/1. Mûszaki és mennyiségi feltételek fejezetében ajánlatkérõ megjelölte a készülék megnevezését, darabszámát, a készülékkel szemben támasztott követelményeket, ezen belül az ajánlattevõre, az ajánlott készülékre, a gyártásra vonatkozó adatokat, az alapkövetelményeket a készülék (alapgép) és a vizsgálófejek vonatkozásában, valamint a dokumentálási lehetõséget és az opciós tételeket.<br>
Ajánlatkérõ e fejezet 3. 2.1. pontjában elõírt követelményként határozta meg a 3D-s képalkotást, 3.2.2. pontjában 3D. vizsgálatra alkalmas nagyfelbontású digitális készüléket, 5.4. pontjában 3D. vizsgálatra alkalmas szoftver, 5.5. pontjában 3D. vizsgálatra alkalmas vizsgálófejet, melyre ajánlattevõknek ajánlatot kellett tenniük.<br>
A Döntõbizottság megállapította, hogy a dokumentáció fentebb felsorolt pontjai alapkövetelményként egyértelmûen elõírták, hogy az ultrahangkészüléknek 3D vizsgálatra, azaz 3D képalkotásra, dokumentálásra és mérésre alkalmasnak kell lennie. A Döntõbizottság továbbá azt is megállapította, hogy a nyertes és a második helyezett által ajánlott típusú készülékek a 3D-s mérésre vonatkozó követelményeknek nem felelnek meg. Ez pedig azt jelenti, hogy ezen ajánlattevõk nem a dokumentáció mûszaki specifikációjára tettek ajánlatot, ezért ajánlatkérõ ajánlatukat érdemben nem bírálhatta volna el.<br>
A Döntõbizottság álláspontja szerint a nyertes és a második helyezett ajánlattevõ ajánlata nem felelt meg az ajánlati felhívás, a dokumentáció feltételeinek, ajánlatuk érvénytelennek tekintendõ.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése kimondja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A Kbt. 52. § (2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A Kbt. 53. § (2) bekezdése pedig rögzíti, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Ajánlatkérõ az érvénytelen ajánlatok elbírálásával és az eljárást lezáró döntésével megsértette továbbá a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, mely szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság nem tudta elfogadni ajánlatkérõ azon álláspontját, mely szerint a dokumentáció fentebb említett pontjait úgy értelmezte, hogy a diagnosztikai készülék alapkövetelménykénti tudásszintje 2D-s mérésen alapul, mely kielégíti a végfelhasználó gyakorlati igényeit.<br>
Az ajánlatkérõ a Kbt.-ben meghatározott keretek és feltételek mellett a beszerzés tárgyára vonatkozó igényeit, kívánalmait meghatározhatja mind felhívásában, mind a dokumentációban. Ez azonban nem jelentheti azt, hogy utólag az elõírt követelményektõl eltérõen értelmezze a felhívás és a dokumentáció feltételeit, mûszaki specifikációját, mivel a felhívásban és a dokumentációban elõírtakhoz nemcsak az ajánlattevõk, hanem ajánlatkérõ is kötve van. Ebbõl adódóan az ajánlatkérõnek nemcsak joga, de kötelezettsége és nyomós érdeke is fûzõdik ahhoz, hogy a beszerzés tárgyára vonatkozó követelményrendszer feltételeit egyértelmûen konkretizálja, vagy ha idõben észleli annak hiányosságait, akkor a Kbt. szerint az ajánlattételi határidõ lejártáig módosítsa.<br>
A Döntõbizottság az ajánlatok bírálati szempontok szerinti vizsgálatát azért nem tartotta indokoltnak, mivel ajánlatkérõ eljárást lezáró döntése az érvénytelen ajánlatok miatt jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében foglalt jogkörében eljárva a Kbt. 88. § (1) bekezdésének d) és g) pontja szerinti jogkövetkezményt alkalmazta. Ideiglenes intézkedés és az eljárást lezáró döntés megsemmisítésére azért nem került sor, mert annak törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. szeptember 8.<br>
<br>
Dr. Eke Pekács Tibor s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>