<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6878)
</b></h2><FONT size=3><i><u></i></u><br>
1024 Budapest, Margit krt. 8.<br>
Ikt. sz.: D.139/8/1998.<br>
Ügyintézõ: dr. Csitkei Mária<br>
Telefon: 375-9693<br>
<br>
Tárgy: a KVENTA Kft. jogorvoslati kérelme a SZab-I-Net Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KVENTA Kft. (1067 Budapest, Podmaniczky u. 37., képv.: Némethné dr. Érdi Hajnalka jogtanácsos, a továbbiakban: kérelmezõ) által a Szab-I-Net Területi számítógép-hálózat Fejlesztõ és Internet Szolgáltató Kht. (4400 Nyíregyháza, Sóstói út 31/B, képv.: dr. Mikola András ügyvéd, 4400 Nyíregyháza, Szent István u. 1. I/3., a továbbiakban: ajánlatkérõ) a Szabolcs-Szatmár-Bereg megyei nagyterületû hálózat eszközparkjának beszerzésére irányuló közbeszerzési eljárása ellen benyújtott jogorvoslati kérelemnek a Döntõbizottság helyt ad.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#47">Kbt.) 47. §</a> (3) bekezdését, ezért a Döntõbizottság 1 000 000 Ft, azaz egymillió Ft bírság megfizetésére kötelezi az ajánlatkérõt. Az ajánlatkérõ a bírság összegét a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni. Kötelezi továbbá a Döntõbizottság az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer Ft igazgatási szolgáltatási díjat fizessen meg.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele és a közbeszerzési eljárás során keletkezett iratok alapján az alábbi tényállást állapította meg:<br>
Az ajánlatkérõ a Közbeszerzési Értesítõ 1998. április 29. napján megjelent 17. számában nyílt közbeszerzési eljárást hirdetett meg a Szabolcs-Szatmár-Bereg megyei nagyterületû hálózat eszközparkjának beszerzésére. A beszerzés tárgyát és mennyiségét a felhívás 3. a) pontja határozta meg, a beszerzéssel kapcsolatos részletes feltételek ismertetésére dokumentációt bocsátott az ajánlattevõk rendelkezésére. Az ajánlati felhívás 6. a) pontja szerint az ajánlatokat a közzététel napját követõ elsõ naptól számított 41. napon 10.00 óráig lehetett benyújtani a 6. b) pontban megjelölt 4400 Nyíregyháza, Sóstói út 31/B címre. Az ajánlati dokumentáció szerint viszont az ajánlatok benyújtásának határideje 1998. június 8. 10.00 óra, a címe pedig Nyíregyháza, Vay Ádám krt. 4–6./306.<br>
Az ajánlati felhívásra a dokumentáció alapján számított határidõig, június 8. 10.00 óráig a dokumentációban megjelölt címre a közjegyzõi okiratba foglalt bontási jegyzõkönyv szerint 4 ajánlat, 10.00 óra 3 perckor 1 ajánlat, 10 óra 10 perckor további 1 ajánlat (kérelmezõ ajánlata) érkezett. A bontási jegyzõkönyvben rögzítést nyert, hogy az ajánlatok "értékelésének kihirdetésére a kiírás szerint legkésõbb 1998. június 26.-án 10.00 órakor kerül sor". Rögzítést nyert továbbá a jegyzõkönyvben a SZÜV Rt. észrevétele is, miszerint "számításai szerint a kiírásban szereplõ 41 nap a holnapi napon jár le".<br>
Ajánlatkérõ a június 23-án kelt levelével értesítette az ajánlattevõket, hogy az eredményhirdetés június 25-én 10.00 órakor lesz.<br>
Az ajánlatkérõ döntése ellen kérelmezõ 1998. június 25-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ a június 19-én kelt levelében közölte vele, hogy ajánlatát a közbeszerzési eljárásból elkésettség miatt kizárja. Álláspontja szerint az ajánlata benyújtásával nem késett el, mert az ajánlati felhívás szerinti számítás alapján az ajánlatokat 1998. június 9. 10.00 óráig lehetett benyújtani a 4400 Nyíregyháza, Sóstói út 31/B címre. Közölte, hogy az ajánlati dokumentáció átadása céljából június 8-án 9 óra 30 perckor megjelent az ajánlati felhívásban feltüntetett Nyíregyháza, Sóstói út 31/B sz. alatti épületnél. Ezen a címen az ajánlatok átvételére felhatalmazott személy nem tartózkodott, az iroda alkalmazottai közölték, hogy az ajánlat beadásának helye a Nyíregyháza, Vay Ádám krt. 4–6./306. Kérelmezõ erre a megadott címre 10.00 óra után pár perccel érkezett meg, ahol is ajánlatát elfogadták, majd bontásra került a sor, a bontáskor az ajánlatnak elkésettség miatti kizárásáról nem volt szó.<br>
Kérte a kizárás tárgyában hozott döntés megsemmisítését, a jogsértés megállapítását, és ajánlatkérõnek az eljárási költségekben való marasztalását.<br>
Az ajánlatkérõ a július 2-án kelt észrevételében a kérelem elutasítását kérte. Elõadta, hogy a Kbt. vonatkozó 47. § (3) bekezdése csak az ajánlatok benyújtásának 40 napnál rövidebb határidõben való meghatározását tiltja, ezáltal nem követett el jogsértést. Az ajánlati határidõt illetõen az ajánlati felhívás és ajánlati dokumentáció közötti eltérést azzal indokolta, hogy – bár a Ptké határidõ-számítási szabályai szerint az ajánlati felhívás szerinti 41. nap nem vitásan június 9. – az ajánlati dokumentációban nem a közzététel napját követõ naptól, hanem a közzététel napjától számította a 41. napot.<br>
Nem vitatta, hogy az ajánlati felhívásban az ajánlatok benyújtásának helyeként az ajánlatkérõ székhelye – Sóstói út 318/B. – volt meghatározva, technikai és szervezési okokból volt kénytelen az ajánlatokat a Vay Ádám krt. 4–6./306. szobában áttenni, ezt a tényt az ajánlati dokumentációban az ajánlattevõk tudomására hozta. A pontatlanságokat a kellõ tapasztalat hiánya okozta, ezek – álláspontja szerint – nem sértették az ajánlattevõk esélyegyenlõségét. Ajánlatkérõ a Döntõbizottsághoz becsatolta a nyertes ajánlattevõvel 1998. június 25-én megkötött szerzõdést.<br>
A SZÜV Rt. az 1998. július 3-án kelt észrevételében közölte, hogy a június 8-án 10 óra 03 perckor benyújtott ajánlatát az ajánlatkérõ a június 25-i eredményhirdetésen közölten elkésettség miatt elutasította.<br>
A FEFO Computer Kft. július 6-i levele érdemi észrevételt nem tartalmazott. <br>
A Döntõbizottság megállapította, hogy a jogorvoslati kérelem megalapozott. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének értelmezése szerint ajánlatkérõ az ajánlati felhívásban határozza meg az ajánlattételi határidõt, az ajánlati dokumentáció a felhívásban nem részletezett szerzõdéses feltételek rögzítésére szolgál. Az ajánlattételi határidõ meghatározását illetõen tehát az ajánlati felhívás és az ajánlati dokumentáció viszonylatában az ajánlati felhívás tartalma a meghatározó.<br>
A 47. § (3) bekezdése kimondja, hogy "az ajánlattételi határidõt nem lehet rövidíteni". Ebbõl következik, hogy ha az ajánlati felhívásban az ajánlattételi határidõ a közzétételtõl számított 41. napban van meghatározva, akkor az ajánlati dokumentációban is ennek megfelelõen kell számítani az ajánlatok benyújtására rendelkezésre álló idõtartamot.<br>
Ajánlatkérõ jogsértõen járt el, amikor egyrészrõl az ajánlattételi határidõt eltérõen határozta meg az ajánlati felhívásban és az ajánlati dokumentációban, másrészrõl pedig az ajánlatok határidõben való benyújtását az ajánlati dokumentációban megjelölt idõponthoz képest számította, és ezáltal megrövidítette az ajánlattételi határidõt. Ajánlatkérõ az ajánlattételi határidõ megrövidítése következtében minõsítette határidõn túl benyújtottnak a kérelmezõ, valamint a SZÜV Rt. ajánlatát, ezért ajánlatkérõnek a kérelmezõ ajánlatának a közbeszerzési eljárásból való kizárására vonatkozó döntése jogszerûtlen.<br>
Ajánlatkérõ az ajánlati dokumentációban az ajánlati felhívásban foglaltaktól eltérõen határozta meg az ajánlatok benyújtásának címét is. Ajánlatkérõnek az ajánlati felhívás tartalmát a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. sz.</a> mellékletében meghatározott minta szerint kell meghatározni, az ajánlatok benyújtásának címét a 2. sz. melléklet 6. b) pontjának kitöltésével. Az ajánlatok benyújtásának címére nézve tehát az eljárás során az ajánlati felhívásban megjelölt cím az irányadó, ettõl az ajánlati dokumentációban sem lehet eltérni. Ezt a tényt észrevételében az ajánlatkérõ is elismerte. Kérelmezõ jogsérelmét azonban nem az ajánlatok beadásának címére vonatkozó eltérõ meghatározás, hanem az ajánlattételi határidõ megrövidítése okozta, ezért a Döntõbizottság eltekintett ezen jogsértés megállapításától.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította az ajánlatkérõ jogsértését, és a jogsértésre tekintettel az f) pontban foglaltak szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 15.<br>
<br>
Dr. Eke Pekács Tibor s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>