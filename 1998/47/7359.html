<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7359)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.198/9/1998.<br>
<br>
Tárgy: a HT Medical Center Kft. jogorvoslati kérelme az Országos Vérellátó Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A HT Medical Center Kft. [1173 Budapest, Pesti út 177., képviseli: dr. Szabó András ügyvéd, 1077 Budapest, Rottenbiller u. 33. C. ép. III. em. 309.) a továbbiakban: kérelmezõ] jogorvoslati kérelmét, amelyet az Országos Vérellátó Központ (1112 Budapest, Karolina 19–21., a továbbiakban: ajánlatkérõ) 1 db autóbusz, vérvételi feladatok ellátására alkalmas belsõtéri kialakítással és berendezésekkel tárgyú közbeszerzési eljárása ellen, továbbá az INTHERA Kft. (1022 Budapest, Háros u. 103.) ellen nyújtott be, részben elkésettség, részben megalapozatlanság címén elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1998. július 22-én megjelent 29. számában tárgyalásos gyorsított eljárásra szóló felhívást tett közzé egy db autóbusz, vérvételi feladatok ellátására alkalmas belsõtéri kialakítással és berendezésekkel tárgyában.<br>
A gyorsított eljárás alkalmazásának indokaként ajánlatkérõ a következõket jelölte meg: "a nyílt vagy meghívásos eljárásra elõírt határidõk betartásával a beszerzés nem lenne idõben teljesíthetõ".<br>
A teljesítés határidejeként 1998. december 30-át jelölték meg. Már a részvételi felhívásban jelezték, hogy ajánlattételre az egyéb jelentkezõkön kívül fel kívánják hívni a HM Arm Com Rt.-t, a HT Medical Center Kft.-t, a Hungarobusz Rt.-t, az MB Autó Magyarország Kft.-t.<br>
Az eljárásra 1998. augusztus 2-ig lehetett jelentkezni. Jelentkezésüket a következõ cégek adták be: INTHERA Kft., Budapest, VOLÁNBUSZ Jármûtechnika Kft., Budapest, HM Arm Com Rt., Gödöllõ, HT Medical Center Kft., Budapest, RÖNT-GENEX Kft., Budapest, IKARUS Jármûgyártó Rt., Budapest.<br>
Az alkalmasnak minõsített ajánlattevõket ajánlatkérõ egyidejûleg írásban ajánlattételre felhívta, majd a benyújtott ajánlatok bontására 1998. augusztus 26-án került sor. Ajánlatot nyújtott be az INTHERA Kft., Budapest 1999. március 31. teljesítési határidõvel, 66 250 E Ft egységárral, a RÖNT-GENEX Kft., Budapest 1999. április 15. teljesítési határidõvel, 96 000 E Ft egységárral, a HT Medical Center Kft., Budapest 1999. június 30. teljesítési határidõvel, 68 125 E Ft egységárral.<br>
A bontás napján az ajánlatkérõ mindhárom ajánlatról megállapította, hogy azok érvényesek, így az ajánlattevõket felhívta, hogy 1998. augusztus 31-én az ajánlatokkal kapcsolatos tárgyaláson jelenjenek meg. A tárgyalásra az ajánlattevõk együttes részvételével került sor, oly módon, hogy elõször ismertetésre került mindhárom ajánlattal kapcsolatos fontosabb – a bontáskor ismertetett – adat, majd az ajánlatok értékelése körében felmerült ajánlatkérõi kérdések tisztázása következett. Ezt követõen az ajánlattevõknek biztosítottak lehetõséget arra, hogy ajánlataik egyes elemeit módosítsák. Ajánlatkérõ valamennyi ajánlattevõhöz intézett kérdése arra irányult, hogy mekkora csomagtér áll rendelkezésre, miként történik a víztartály feltöltése és a szennyvíztartály ürítése, mik a donorétkeztetés lehetõségei, hol történhet az adminisztrációs feladatok ellátása, alkalmas-e a jármû a személyzet szállítására, illetve menet közben a fûtõ és légkondicionáló mûködtethetõ-e. Ajánlatérõnek kérelmezõhöz intézett kérdése elsõsorban arra irányult, hogy a megajánlott négy donorágyon kívül milyen felár ellenében kész plusz donorágy felállítására, az alkatrészellátást miként biztosítja, a vértárolásra ajánlott hûtõmegoldás ajánlati áron belül lehet-e, Compocool vérhûtõ stb. Kérelmezõ a feltett kérdésekre tájékoztatta ajánlatkérõt, hogy az ajánlat négy donorágyra készült, miután pedig többváltozatú ajánlatot nem lehetett benyújtani, arra vonatkozóan nem tud nyilatkozatot tenni, hogy milyen felár ellenében tud további donorágyakat szállítani. A csomagtér nagyságára vonatkozóan sem tud nyilatkozni, mivel a mûszaki dokumentáció adatkérést erre vonatkozóan nem tartalmazott. A vértárolásra ajánlott hûtõ lehet Compocool is, amennyiben nem okoz többletköltséget. A szervizzel kapcsolatban kifejtette, hogy szakszervizei vállalják a megadott határidejû alkatrészellátást, de saját külkereskedelmi tevékenységük körében is biztosítani tudják az ellátást. A légkondicionáló havi tisztítása szûrõtisztítást jelent, amelyet a gépjármû vezetõje meg tud oldan<br>
i stb. Kérelmezõ e tárgyaláson jelezte továbbá, hogy hiányosnak tartja a tárgyaláson elhangzottakra figyelemmel a mûszaki dokumentációt, az egyéb mûszaki paraméterek és felszerelések tekintetében. Ezen túlmenõen pedig hivatkozott arra is a tárgyaláson, hogy az INTHERA Kft. által tett teljesítési határidõt nem tartja reálisnak a gyártótól származó információra tekintettel.<br>
A tárgyalást követõen ajánlatkérõ a mûszaki tartalom, ajánlati ár, szervizszolgáltatás, szállítási határidõ, garanciális feltételek, fizetési feltételek mint elbírálási szempontok alapján az ajánlatokat elbírálta. Nyertesnek az INTHERA Kft.-t minõsítette, az erre vonatkozó eredményt 1998. szeptember 4-én az ajánlattevõk jelenlétében kihirdette.<br>
Az eredményhirdetést megelõzõen a Döntõbizottsághoz jogorvoslati kérelmet nyújtott be a HT Medical Center Kft. Kérelmében sérelmezte, hogy az ajánlatkérõ tárgyalásos gyorsított eljárást folytatott le. Álláspontja szerint nem volt jogosult ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontja alapján gyorsított eljárást alkalmazni, miután a rendkívüli sürgõsség indoka nem állt fenn. Az eljárási fajta megválasztásának jogszerûtlenségével kapcsolatos tudomásszerzés idõpontjaként kérelmezõ az ajánlatok felbontásának napját, azaz 1998. augusztus 26-át jelölte meg. Állítása szerint az a körülmény, hogy valamennyi ajánlattevõ a felhívásban megjelölt teljesítési határidõ – december 31-e – utáni idõpontra tett ajánlatot, ekkor jutott tudomására. E körülmény megalapozza hogy ajánlatkérõ oldalán a rendkívüli sürgõsség nem állhatott fenn. A rendkívüli sürgõsség hiányát bizonyítja az is, hogy a beszerzés tárgyát képezõ autóbuszra ajánlatkérõ már 1997-ben is írt ki közbeszerzési eljárást, amelyet eredménytelennek nyilvánított. Ezt követõen a költségvetési törvényben a tárgyi beszerzésre vonatkozó fedezetet ajánlatkérõ részére 1998. év elején biztosították, ennek következtében a rendkívüli sürgõsség legfeljebb a közbeszerzési eljárás megfelelõ elõkészítésének hiánya miatt keletkezhetett. A tárgyalásos eljárás alkalmazását azonban kizárja a Kbt., ha a sürgõsség az ajánlatkérõ mulasztásából ered.<br>
Sérelmezte kérelmezõ azt is, hogy olyan ajánlatot hirdetett ki nyertesnek ajánlatkérõ, aki nem rendelkezett gépjármû-forgalmazási engedéllyel cégjegyzési iratában szereplõ tevékenységi körük szerint.<br>
Kérelmezõ állítása szerint sérült a verseny tisztasága és az esélyegyenlõség is, miután bizonyíthatóan még a közbeszerzési eljárás megindítása elõtt a nyertesnek hirdetett ajánlattevõ már a konkrét megrendelésre hivatkozva a gyártónál a megrendeléssel kapcsolatos intézkedéseket foganatosított. A közbeszerzési eljárás megindítása elõtt a mûszaki paraméterekrõl is feltehetõen információkkal rendelkezett a nyertes ajánlattevõ, miután a gyártótól olyan adatok beszerzését kezdeményezte, amelyek csak a késõbbiek során megjelent ajánlati felhívásban váltak mások számára nyilvánossá.<br>
Minderre tekintettel kérte, hogy a Döntõbizottság állapítsa meg mind az ajánlatkérõ, mind a nyertes ajánlattevõ jogsértését, semmisítse meg az eljárást lezáró döntést és kötelezze a költségek megtérítésére ajánlatkérõt.<br>
Ajánlatkérõ a jogorvoslati kérelem elutasítását kérte, egyrészrõl elkésettség, másrészrõl megalapozatlanság címén. Állítása szerint az eljárási fajta alkalmazása kérelmezõ jogos érdekeit nem sértette, a tárgyalásos eljárás kiírása valós indokokon alapult. Hivatkozott arra, hogy az ajánlatkérõ többéves beszerzési szándéka, illetve az 1997-ben megkísérelt eredménytelen autóbusz-beszerzés következtében a tényleges beszerzési szándékról a potenciális ajánlattevõk tudomást szerezhettek. Ez az információ azonban a szándék ismereténél nem lehetett mélyebb, nem vonatkozhatott a feltételek ismeretére. A költségvetési törvényre történõ hivatkozást megalapozatlannak tartja, az autóbusz beszerzése egyébként sem a központi beruházásokra vonatkozó elõirányzatból kerül finanszírozásra. A Népjóléti Minisztérium pedig 1998. június 17-én keltezett 60.485/1998. számú levelében hagyta jóvá a tárgybani beszerzést. Az igény sürgõsségét egyébként nem kérdõjelezi meg, hogy az ajánlattevõk csak mintegy háromnegyed éves határidõvel képesek teljesíteni a szerzõdést. A korábban eredménytelennek nyilvánított ajánlati felhívásból ajánlatkérõ úgy ítélte meg, hogy a mintegy 4 hónapos szállítási határidõ reális. A RÖNT-GENEX Kft. nyilatkozata szerint is az ajánlatkérõ sértette a verseny tisztaságát, továbbá nem volt biztosított az ajánlatok objektív elbírálása.<br>
A Döntõbizottságnak elsõdlegesen abban a kérdésben kellett állást foglalnia, hogy a gyorsított tárgyalásos eljárás alkalmazása tárgyában benyújtott kérelem a jogvesztõ határidõn belül érkezett-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése a jogorvoslati kérelem benyújtására nyitva álló határidõk számítását a jogsértõ esemény megtörténtéhez, illetve az errõl történõ tudomásszerzéshez köti. A jogsértõ esemény megtörténtétõl számított 60 napos objektív határidõn belül 15 nap áll rendelkezésére kérelmezõnek, hogy a jogsértés felismerését követõen kérelmét benyújtsa.<br>
A vélelmezett jogsértõ esemény az eljárási fajta megválasztására vonatkozó ajánlatkérõi döntés, amely döntést az ajánlattevõk felé a részvételi felhívás jelenítette meg. A részvételi felhívás 1998. július 22-én jelent meg, ennek megfelelõen a szeptember 3-án postázott kérelem az objektív határidõn belül érkezett. Kérelmezõ állítása szerint – e határidõn belül – 1998. augusztus 26-án jutott olyan adatok birtokába, amelyek alapján megállapíthatta, hogy az eljárási fajta megválasztása jogsértõ. Ennek körében hivatkozott arra, hogy az ez évi költségvetési törvényben a fedezet már az év elején biztosításra került, továbbá arra is, hogy az 1997. évi eredménytelen beszerzési kísérletbõl megállapíthatóan ajánlatkérõ igénye halasztható, rendkívüli sürgõsséget nem alapoz meg, valamint hivatkozott a megajánlott teljesítési határidõkre.<br>
Mind a költségvetési törvényben meghatározott fedezet, mind az 1997. évi eredménytelen közbeszerzési eljárás és a teljesítési határidõ tekintetében, kérelmezõ rendelkezett azon információkkal, amelyekbõl felismerhette már a részvételi felhívás kézhezvételekor az eljárási fajta megválasztásának jogszerû vagy jogszerûtlen voltát. A teljesítési határidõ tekintetében is tudnia kellett, hogy a gyártó milyen határidõkkel vállalja a szállítást. Minderre tekintettel a jogsértésrõl történõ tudomásszerzés idõpontja a részvételi felhívásról történõ tudomásszerzés idõpontjával azonos.<br>
Az eljárási fajta alkalmazásával kapcsolatos sérelem érdemi vizsgálatának a Döntõbizottság részérõl eljárásjogi akadálya van.<br>
Ezt meghaladóan a Döntõbizottság azt vizsgálta, hogy az eljárás során sérült-e az esélyegyenlõség és a verseny tisztasága, illetve részt vett-e olyan ajánlattevõ az eljárásban, akinek részvétele összeférhetetlen.<br>
A Döntõbizottság rendelkezésére álló adatokból sem a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának megsértése, sem a Kbt. 31. §-ának megsértése nem volt bizonyítható.<br>
Kérelmezõ állítása szerint sértette az esélyegyenlõséget, hogy az ajánlatkérõ tényleges szándéka szerint 5 donorággyal rendelkezõ autóbuszt kívánt beszerezni, ezzel szemben a rendelkezésre bocsátott dokumentáció alapvetõen 4 ággyal felszerelt autóbuszra vonatkozott. A rendelkezésre bocsátott dokumentációból megállapítható, hogy ajánlatkérõ az ágyak számát pontosan nem határozta meg. Azt az ajánlatkérõi igényt azonban pontosan jelezte, hogy minimum 4 ágyas autóbuszt kér. E meghatározásból azonban az is következik, hogy az ajánlatoknak minimum 4 ágyra kell vonatkoznia, de ajánlat tehetõ nagyobb ágyszámra is. A felhívás tehát választást engedett e tekintetben, a választás joga azonban mindenkit egyenlõen megilletett. Az a jog is minden résztvevõ részére egyenlõen biztosított volt, hogy az ajánlatadás elõtt az ajánlatkérõhöz intézett kérdéssel megkísérelje tisztázni, hogy a minimum 4 ágyon túl az ajánlatkérõnek milyen ágyszám felelne meg leginkább. Ilyen kérdés az ajánlatkérõhöz nem érkezett. Ennek következtében minden ajánlattevõ egyformán vállalta azt a kockázatot, hogy az általa megajánlott ágyszám nem lesz optimális ajánlatkérõnek. Ezen túlmenõen minden ajánlattevõnek biztosított volt a lehetõség, hogy a tárgyalások során ajánlatát a kedvezõtlen részek tekintetében módosítsa. Kérelmezõ az ágyszámokat illetõen meggyõzõ ajánlatmódosítást nem terjesztett elõ. Mindezek alapján a Döntõbizottság az esélyegyenlõség megsértésére vonatkozó kérelmet elutasította megalapozatlanság címén.<br>
A verseny tisztaságának és ezzel összefüggésben az esélyegyenlõség biztosításának, továbbá az összeférhetetlenség szabályainak megsértése körében kérelmezõ arra hivatkozott, hogy a nyertes ajánlattevõ a beszerzésre vonatkozó igényekrõl már a közbeszerzési eljárás megindítását megelõzõen tudomást szerzett. Az ajánlatkérõtõl elõzetesen információk szivárogtak ki a nyertes felé. Ennek bizonyítására becsatolta azt a gyártótól származó iratot, amelyben arról adnak tájékoztatást, hogy dr. Szabó Jánosné és Bey Mannfred a gyártónál ez év július 28-án személyesen eljártak a nyertes képviseletében, és olyan adatokra hivatkoztak, amelyekrõl már elõzetesen tudomást szereztek.<br>
Az eljárás során nem volt bizonyítható, hogy az ajánlatkérõ elõzetesen tájékoztatta a nyertest a részletes beszerzési feltételekrõl. Ajánlatkérõ beszerzési szándéka ismert lehetett felek elõtt, miután az elmúlt évben költségvetési fedezet hiánya miatt állt el beszerzési szándékától, azonban az ismert volt, hogy a fedezet rendelkezésre állása esetén az ajánlatkérõ az eljárást megismétli. Magának a beszerzési szándéknak az ismerete egyébként sem alapozza meg a verseny tisztaságának megsértését, miután a Kbt. is úgy rendelkezik, hogy az ajánlatkérõ tervezett éves beszerzésérõl elõzetes tájékoztatást tehet közzé a K. É.-ben.<br>
A <a href="http://net.jogtar.hu/jr/gen/getdoc.cgi?docid=99500040.tv#30">Kbt. 30. §-</a>ában rögzített összeférhetetlenség szintén nem volt bizonyítható. Kérelmezõ hivatkozott arra, hogy a nyertes nevében és képviseletében eljárt Bey Mannfred és dr. Szabó Jánosné. A tárgyaláson az összeférhetetlenség tekintetében a Döntõbizottság nyilatkoztatta mind az ajánlatkérõt, mind a nyertes ajánlattevõt arra vonatkozóan, hogy ajánlatkérõ vezetõje, illetve a nyertest képviselõ dr. Szabó Jánosné között hozzátartozói viszony fennáll-e. Egybehangzóan nyilatkoztak, hogy csak névazonosságról van szó. Ezt kérelmezõ sem vitatta. Az egybehangzó nyilatkozatokra tekintettel a Döntõbizottság további bizonyítást – pl. tanúmeghallgatás – nem folytatott.<br>
A fentiekre tekintettel a Döntõbizottság – a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva – a kérelmet a Kbt. 88. § (1) bekezdésének a) pontjára tekintettel részben megalapozatlanság, a Kbt. 79. § (5) bekezdése alapján részben elkésettség címén elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 27.<br>
<br>
Gaga Albert s. k.	Dr. Engler Magdolna s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>