<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7356)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.208/1998/2.<br>
<br>
Tárgy: az Intercontact Kft. és a FORDuna Kft. jogorvoslati kérelme a Vám- és Pénzügyõrség Országos Parancsnoksága közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Intercontact Budapest Kft., 1065 Budapest, Bajcsy–Zs. u. 27. és a FORDuna Fordító Kft., 1113 Budapest, Bartók Béla út 86. (a továbbiakban: kérelmezõk) a Vám- és Pénzügyõrség Országos Parancsnoksága Integrációs és Nemzetközi Fõigazgatósága, 1089 Budapest, Delej u. 20. (a továbbiakban: ajánlatkérõ) az Európai Unió különbözõ szintû jogszabályainak németrõl magyar nyelvre, valamint magyar nyelvrõl német nyelvre történõ fordítása tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad.<br>
Megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdését, ezért 500 000 Ft, azaz ötszázezer forint bírság megfizetésére kötelezi ajánlatkérõt. Az ajánlatkérõ a bírság összegét a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
Ezt meghaladóan a jogorvoslati kérelmet elutasítja.<br>
Kötelezi továbbá a Döntõbizottság az ajánlatkérõt, hogy a kérelmezõk részére a határozat kézhezvételétõl számított 15 napon belül 15 000-15 000 Ft, azaz tizenötezer-tizenötezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1998. április 22-én megjelent 16. számában ajánlati felhívást tett közzé a Vám- és Pénzügyõrséget érintõ angol, német, francia nyelvû (elsõsorban európai uniós) jogszabályok, irányelvek és egyéb intézkedések magyar nyelvre, illetve ugyanezen témák magyar nyelvrõl angol, német, francia nyelvre 1999. december 31-ig folyamatosan történõ fordítása tárgyában. Az ajánlati felhíváshoz ajánlati dokumentációt készített. A felhívás és a dokumentáció tartalma mindhárom nyelvre vonatkozóan azonos. Az ajánlattételi határidõig, 1998. június 30-ig a német/magyar, magyar/német nyelvû fordításra 6 ajánlat érkezett, a Homonyik Kft., az A–Z Stúdió Bt., a Present Team Kft., a FORDuna Kft., az Intercontact Kft. és az Oxford Hungária Nyelvstúdió ajánlata. A július 25-én tartott eredményhirdetésen ajánlatkérõ az A–Z Stúdió Bt. ajánlatát hirdette ki nyertesnek, a nyertes ajánlattevõvel a szerzõdést megkötötte.<br>
A kérelmezõk 1998. szeptember 9-én jogorvoslati kérelmet terjesztettek elõ a Döntõbizottsághoz az ajánlatkérõ jogsértésének megállapítása, bírság kiszabása, a közbeszerzési eljárás eredményének megsemmisítése, ajánlatkérõnek új eljárásra kötelezése és az eljárás költségeiben való marasztalása iránt.<br>
Kérték, hogy az angol/magyar, magyar/angol nyelvû fordításra vonatkozó közbeszerzési eljárással kapcsolatban benyújtott jogorvoslati kérelmük tárgyában hozott döntõbizottsági határozatban foglaltakkal azonosan a Döntõbizottság a német/magyar, magyar/német nyelvû fordításra irányuló közbeszerzési eljárást illetõen is állapítsa meg az ajánlatkérõ jogsértését, mert az angol/magyar, magyar/angol nyelvû fordításra vonatkozó D.179/15/98. sz. határozatban foglalt jogsértések a német/magyar, magyar/német nyelvû fordításokra nézve is fennállnak, mert ajánlatkérõ ezen kiírásra benyújtott ajánlatokat sem az ajánlati felhívásban és ajánlati dokumentációban meghatározott értékelési szempontok alapján bírálta el.<br>
Sérelmezték, hogy a nyertes ajánlattevõ annak ellenére lett a közbeszerzési eljárás nyertese, hogy a felhívás 13. pontjában második értékelési szempontként meghatározott vámszakmai referenciát nem tudott felsorolni. Ezért kérte annak felülvizsgálatát, hogy az értékelési szempontok alapján a nyertes ajánlattevõ jogszerûen került-e az elsõ helyre.<br>
Sérelmezték, hogy ajánlatkérõ a július 16-án faxon és levélben is feladott kérésük ellenére nem küldte meg a közbeszerzési eljárás bontási és értékelési jegyzõkönyvét.<br>
Sérelmezték továbbá, hogy ajánlatkérõ az eljárás eredményérõl szóló tájékoztatót nem a Kbt.-ben elõírt, az eredményhirdetéstõl számított 15 napon belül, hanem 42 nappal késõbb, augusztus 26-án tette közzé, azaz e napon történt a hirdetmény közzététel céljából történõ feladása.<br>
A Döntõbizottság a jogorvoslati kérelemnek részben helyt ad. A hivatalból lefolytatott bizonyítási eljárás keretében megállapította, hogy a tárgyi közbeszerzési eljárás eredményérõl a hirdetmény a K. É. 1998. szeptember 9-én megjelent 36. számában 4749 sorszám alatt jelent meg, és a hirdetményben annak feladási napjaként augusztus 26-a van megjelölve. Ezért a Döntõbizottság megállapította, hogy ajánlatkérõ megsértette a Kbt.-nek a határozat rendelkezõ részében megjelölt rendelkezését. A Döntõbizottság a jogorvoslati kérelem további részét elutasította.<br>
A bontási és értékelési jegyzõkönyv megküldésének ajánlatkérõ általi elmulasztása miatti kérelmet megalapozatlanság címén, mert a Kbt. nem tartalmaz kötelezõ elõírást az ajánlatkérõ részére a bontási és értékelési jegyzõkönyvek megküldésére nézve.<br>
A kérelmezõk jogorvoslati kérelmének az ajánlatkérõ értékelési módjával kapcsolatos részét a Döntõbizottság elkésettség címén hivatalból utasította el. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése értelmében az eljárás megindítása a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ. Az iratokból megállapítható, hogy a vélt jogsértõ magatartás az ajánlatok értékelési rendjével és ezáltal a közbeszerzési eljárás eredményével kapcsolatos. Kérelmezõ a közbeszerzési eljárás eredményérõl a július 25-i eredményhirdetésen szerzett tudomást, a kérelmet azonban csak szeptember 9-én, az eredményhirdetéstõl számított 46. napon terjesztette elõ, így a 15 napos jogvesztõ határidõ letelt. Minderre tekintettel a Döntõbizottság a jogorvoslati kérelmet e vonatkozásban érdemben nem vizsgálta, miután ennek eljárásjogi akadálya volt, a kérelmet a Kbt. 79. § (5) bekezdésére figyelemmel, azt elkésettség címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva a 88. § (1) bekezdés d), f) és g) pontja szerint rendelkezett. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. szeptember 21.<br>
<br>
Dr. Bíró László s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>