<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7357)
</b></h2><FONT size=3><i><u></i></u><br>
1024 Budapest, Margit krt. 8.<br>
Ikt. sz.: D.194/1998/16.<br>
Ügyintézõ: Dr. Csitkei Mária<br>
Telefon: 375-9693<br>
Tárgy: a KIPSZER Kazántechnológiai Kft. jogorvoslati kérelme a Fõvárosi Szent István Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Pataky István ügyvéd (1012 Budapest, Attila u. 133.) által képviselt KIPSZER Kazántechnológiai Kft. (1106 Budapest, Jászberényi út 24–36.) jogorvoslati kérelmének – melyet dr. Komár Gábor ügyvéd (2000 Szentendre, Szûcs József u. 8.) által képviselt Fõvárosi Szent István Kórház (1096 Budapest, Nagyvárad tér 1.) a Szent István Kórház hõellátórendszer energetikai rekonstrukciója generálkivitelezése fõvállalkozásban tárgyú közbeszerzési eljárása ellen indított – részben helyt ad.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) és 52. § (2) bekezdés b) pontjára figyelemmel az 59. § (1) bekezdését, ezért 1 000 000 Ft, azaz egymillió forint bírság megfizetésére kötelezi az ajánlatkérõt. Az ajánlatkérõ a bírságösszeget a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
Kötelezi továbbá a Döntõbizottság az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárásra vonatkozó ajánlati felhívást tett közzé a K. É. 1998. június 24-én megjelent 25. számában a Szent István Kórház hõellátórendszer energetikai rekonstrukciója generálkivitelezésére. Az eljárás eredményeként megkötendõ szerzõdést fõvállalkozási szerzõdésben jelölte meg. A közbeszerzési eljárást megbízási szerzõdés alapján a FÕBER Nemzetközi Ingatlanfejlesztõ és Mérnöki Rt. (1075 Budapest, Rumbach Sebestyén u. 14.) bonyolította le.<br>
A felhívás 14. pontja szerint az ajánlati dokumentáció útmutatójában részletezett feltételek mellett többváltozatú ajánlatot is lehetett tenni, a 3. c) pont alapján részajánlatot viszont nem.<br>
Ajánlatkérõ a felhívás 11.1. pontjában meghatározta a pénzügyi, gazdasági, 11.2. pontban pedig a mûszaki alkalmasság igazolására becsatolandó iratokat. Az ajánlati dokumentációnak a pénzügyi fizetési feltételeket tartalmazó 3.1. pontjában rögzítést nyert, hogy az ajánlatkérõ elõleget nem ad.<br>
A felhívás 13. pontja szerint ajánlatkérõ az összességében legelõnyösebb ajánlatot fogadja el, az elbírálási szempontok fontossági sorrendben a következõk:<br>
– az ajánlat szakmai-mûszaki színvonala, kidolgozottsága, megfelelése a kiírási feltételeknek,<br>
– eddigi ellenõrizhetõ mûszaki referenciák,<br>
– vállalási ár,<br>
– vállalt befejezési határidõ,<br>
– tervezõk minõsítése,<br>
– az ajánlattevõ által biztosított kereskedelmi és egyéb kondíciók, garanciális feltételek, vállalt kötbér nagysága,<br>
– alvállalkozók száma, minõsítése.<br>
Ajánlatkérõ az ajánlati felhívás 15. pontjában és az ajánlati dokumentáció 15.2. pontjában rögzítette, hogy az építési munkát mûködõ kórházban, a kórház mûködésének biztonságát nem veszélyeztetõ módon kell végezni.<br>
Ajánlatkérõ a felhívás 15.9. pontjában közölte, hogy a nyertes ajánlattevõvel az eredményhirdetéstõl számított 16 napon belül a szerzõdést megköti.<br>
Az ajánlatokat a felhívás közzétételétõl, június 24-tõl számított 41. napon, augusztus 4-ig lehetett benyújtani.<br>
Az ajánlatok augusztus 4-i bontásáról jegyzõkönyv készült, miszerint 6 ajánlat érkezett: a Prométheus Rt., a Progress B 90 Kft., a KIPSZER FT Rt., a KRAFTSZER Kft., a MASZER Rt. és a kérelmezõ ajánlata. A bontáskori ellenõrzés során az ajánlatkérõ valamennyi ajánlatot érvényesnek nyilvánította. Az augusztus 12-i bírálóbizottsági ülésrõl készült jegyzõkönyv szerint az ajánlatkérõ csak a KIPSZER Kft. III/I és a III/II változatú ajánlatát, a Progress Kft. alap- és I. változatú ajánlatát minõsítette megvalósításra alkalmasnak, majd ajánlatkérõ jogi szakértõjének álláspontja alapján a KIPSZER Kft. ajánlatait is érvénytelennek nyilvánította, arra hivatkozva, hogy az ajánlatok I. sz. részszámlája elõlegszámlának minõsül.<br>
Az eredményhirdetés augusztus 25-én volt. Ajánlatkérõ a Progress B 90 Kft. ajánlatát hirdette ki nyertesnek, vele a szerzõdést augusztus 27-én megkötötte. A kérelmezõ a törvényes határidõn belül, augusztus 28-án jogorvoslati kérelmet terjesztett elõ a Döntõbizottsághoz.<br>
Sérelmezte, hogy ajánlatkérõ a Progress B 90 Kft. ajánlatát hirdette ki nyertesnek, annak ellenére, hogy a nyertes ajánlattevõ cégjegyzékében nem szerepel a közbeszerzés tárgya szerinti munkák végzésére feljogosító TEÁOR 2842 számú "Kazán és fémtartály szerelése", valamint a TEÁOR 2962 számú "Gépek és berendezések technológiai szerelése" tevékenységi kör, valamint nem rendelkezik a kazánok, nyomástartó edények szereléséhez jogszabályi rendelkezés alapján szükséges, a Mûszaki Biztonsági Fõfelügyelet által kiállított hatósági bizonyítvánnyal. Ezt a tényt a jogorvoslati eljárásban szeptember 17-én tartott tárgyaláson kérelmezõ a felügyeletnek az Ipari és Kereskedelmi Értesítõ 1998. évi 14. számában megjelent közleménye becsatolása útján igazolta, amelyben sem a nyertes ajánlattevõ, sem az általa alvállalkozóként megjelölt MASZER Rt. nem szerepel.<br>
Sérelmezte továbbá, hogy ajánlatkérõ az õ ajánlatát érvénytelennek nyilvánította, azon a címen, hogy az import és fõbb anyagok, berendezések beszerzési összegét részszámlájában elõlegként szerepeltette az ajánlatában.<br>
Álláspontja szerint ezen beszerzések igazolt, általuk ténylegesen kifizetett összegének részszámlaként való benyújtása nem minõsül elõlegnek. A jogorvoslati eljárásban tartott tárgyaláson elõadta, hogy a hatályos jogszabályok nem definiálják a részszámla fogalmát, de nem is tartalmaznak tiltó rendelkezést beépítés nélküli berendezések árának részszámlában való érvényesítésére.<br>
Állítja, hogy az elbírálási szempontok alapján ajánlata jobb volt a nyertes ajánlatánál, mert az ajánlati áruk kedvezõbb, a teljesítési határidõ korábbi, a jóteljesítési garancia idõtartama magasabb, %-os összege nagyobb, a kötbér mértéke magasabb, és többletteljesítésként 1 évre vállalták az üzemeltetést is.<br>
Vitatta az ajánlati dokumentáció jogszerûségét, mivel az álláspontja szerint nem felel meg a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. §-</a>ában elõírtaknak.<br>
Kérte ideiglenes intézkedésként a közbeszerzési eljárás felfüggesztését, a szerzõdéskötés megtiltását, illetõleg az a ajánlatkérõ döntésének megsemmisítését.<br>
Ajánlatkérõ a szeptember 4-én kelt észrevételében kérte a jogorvoslati kérelem elutasítását. Közölte, hogy a nyertes ajánlattevõ az ajánlatkérõ kérésére utólag megjelölte azt az alvállalkozóját, a MASZER Rt.-t, aki rendelkezik azokkal a tevékenységi körökkel – 2842 Kazán és fémtartály szerelése, 2962 Gépek és berendezések technológiai szerelése –, amelyek a nyertes ajánlattevõ tevékenységi körében nem szerepelnek, így jogosult a munka elvégzésére. Becsatolta a nyertes ajánlattevõ szeptember 3-án kelt nyilatkozatát, miszerint az MSZ 4362 hatálya alá tartozó munkákat a MASZER Rt. 17 731 665 Ft-ért végzi el, az anyagokat nyertes ajánlattevõ biztosítja. Ez az alvállalkozói díj pedig nem haladja meg az ajánlati ár 15%-át.<br>
A tárgyaláson közölte, hogy az ajánlatok értékelése során nem vizsgálta, hogy az ajánlattevõk cégjegyzékében fel vannak-e tüntetve a beszerzés tárgya szerinti munkák végzésére vonatkozó tevékenységi körök, valamint azt sem, hogy ajánlattevõk rendelkeznek-e a kazánok, nyomástartó edények szerelésére hatósági engedéllyel. Ugyanígy nyilatkozott a lebonyolító FÕBER Rt. is, aki a döntés-elõkészítést végezte jogi és mûszaki-szakmai szempontból.<br>
Fenntartotta azt az álláspontját, hogy a kérelmezõ I. sz. részszámlája elõlegnek minõsül, mivel csak olyan anyagok, gépek ellenértéke szerepelhet, amely a létesítménybe beépítésre került. A tárgyaláson az észrevétele kiegészítéseként közölte, hogy az ajánlati dokumentációban szerepel az a kikötés is, hogy részszámla benyújtására csak mûszaki teljesítés esetén van lehetõség.<br>
Közölte, hogy a kérelmezõ ajánlata egyébként sem egyértelmû, mert pl. az alapajánlati ár az információs összefoglaló táblázatban 266 383 936 Ft-ban, a fõvállalkozói szerzõdésben pedig 275 683 936 Ft-ban van megadva.<br>
Elõadta, hogy kérelmezõnek az ajánlati dokumentációval kapcsolatos kérelme elkésett.<br>
Kérte, hogy a Döntõbizottság a kérelmezõt a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján zárja ki a közbeszerzési eljárásból, mert a kérelmezõ két alkalmazottja, Balogh Attila és Tarcsafalvi József részt vett a "tenderterv és az engedélyezési terv" elkészítésében, ezt az ajánlatkérõ egyik szakértõje az eljárás során késõbb észlelte.<br>
Becsatolta a megbízási szerzõdést, melyet a közbeszerzési eljárás lebonyolítására a FÕBER Rt.-vel 1998. áprilisában kötött, valamint a vállalkozási szerzõdést, melyet a Progress Kft.-vel augusztus 27-én kötött.<br>
Az egyéb érdekeltek közül a Progress Kft. terjesztett elõ észrevételt. Kérte a jogorvoslati kérelem elutasítását. Közölte, hogy jogosult a közbeszerzés tárgya szerinti tevékenység végzésére, mert a cégkivonatában szerepel a 2232 tevékenységi számú beruházási fõvállalkozás és a 2232 számú épületgépészeti szerelõipar. Az általa igénybe veendõ alvállalkozó, a MASZER Rt. részvételi aránya nem éri el a 15%-ot, az csak 7,62%. A tárgyaláson becsatolta az alvállalkozója által végzendõ munkanemek díjáról készített kimutatást. A kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése értelmében ajánlatkérõ köteles megvizsgálni az ajánlattevõnek a szerzõdés teljesítésére való alkalmasságát. A teljesítésre való alkalmasság elemi feltétele az, hogy az ajánlattevõ rendelkezzen a szerzõdés teljesítéséhez szükséges munka elvégzésére való jogosultsággal.<br>
A jogorvoslati eljárás tárgyát képezõ tevékenység – a hõellátórendszer rekonstrukció – építési szakmunkának minõsül.<br>
A kórház mint építmény rekonstrukciójával kapcsolatos építési rendelkezéseket "Az épített környezet alakításáról és védelmérõl" szóló 1997. évi LXXVIII. törvény határozza meg, melynek 39. §-a szerint építési szakmunkát csak az végezhet, aki a tevékenységre jogszabályban elõírt szakmai feltételekkel rendelkezik. A tárgyi közbeszerzési eljárás szerinti tevékenység végzésére irányadó a 3/1998. (I. 12.) IKIM rendelet elõírásai szerint a kazánok, nyomástartó edények és ezek csõvezetékeinek, szerelvényeinek helyszíni szerelését csak szigorú alkalmassági követelmények vizsgálatára irányuló hatósági eljárás keretében kiadott hatósági bizonyítvánnyal rendelkezõ szervezet végezheti. A hatósági bizonyítvány kiadása a Mûszaki Biztonsági Fõfelügyelet hatáskörébe tartozik, aki a rendelet 4. §-a értelmében félévenként köteles az IKIM hivatalos lapjában közzétenni a hatósági bizonyítvánnyal rendelkezõ szervezetek jegyzékét. Ajánlatkérõnek kötelezettsége lett volna az ajánlatok vizsgálata és értékelése során meggyõzõdni arról, hogy az ajánlattevõk rendelkeznek-e a közbeszerzés tárgya szerinti tevékenység végzéséhez szükséges hatósági bizonyítvánnyal, azaz alkalmasak-e a szerzõdés teljesítésére.<br>
A Mûszaki Biztonsági Felügyelet által az Ipari és Kereskedelmi Közlöny 1998. évi 14-es számában megjelent közlemény adataiból a Döntõbizottság minden kétséget kizáróan megállapította, hogy sem a nyertes ajánlattevõ, sem a szerzõdéskötéskor megjelölt alvállalkozója nem rendelkezett ilyen hatósági engedéllyel, így nyertes ajánlattevõ alkalmatlan a szerzõdés teljesítésére.<br>
Ezen a tényen nem változtat az a körülmény, hogy az ajánlatkérõ a szeptember 17-én tartott tárgyalást követõen, szeptember 24-én megküldte a Döntõbizottsághoz a Kipszer Kalorikus Kft. hatósági bizonyítványát, valamint a kft. által szeptember 18-án írt levelet, a nyertes ajánlattevõ alvállalkozója, a MASZER Rt. alvállalkozójaként vállalja a kazánok szerelését. Ajánlattevõnek az ajánlatok vizsgálata és értékelése során kellett volna meggyõzõdni az ajánlattevõk alkalmasságáról és nem az eredmény kihirdetése után.<br>
A Döntõbizottság rámutat arra, hogy ajánlatkérõnek már csak azért is fokozott gondossággal vizsgálnia kellett volna az ajánlattevõknek a szerzõdés teljesítésére való alkalmasságát, mert az ajánlati felhívásban és dokumentációban elõírta, hogy a munkát a mûködõ kórház biztonságát nem veszélyeztetõ módon kell végezni, ennek a követelménynek pedig csak olyan ajánlattevõ tud megfelelni, amelyik a szigorú szakmai elõírásoknak eleget téve rendelkezik a munka végzéséhez szükséges hatósági engedéllyel.<br>
A Döntõbizottság nem fogadta el a nyertes ajánlatkérõ észrevételében foglalt álláspontot, miszerint alkalmas a közbeszerzési eljárás tárgyát képezõ munkák végzésére, mert tevékenységi körében szerepel a TEÁOR 2232 beruházási fõvállalkozás. A közbeszerzési eljárás folyamatában hatályos, a 9008/1997. (SK.7.) KSH-közleménnyel közzétett TEÁOR ugyanis már nem nevesíti a beruházási fõvállalkozást, a fõvállalkozási minõség egyébként sem mentesíti az ajánlattevõt az adott tevékenység végzéséhez szükséges hatósági engedély meglétének kötelezettsége alól.<br>
A nyertes ajánlattevõ nem rendelkezik a közbeszerzés tárgya szerinti munkák végzésére jogosultságot biztosító TEÁOR 2842 Kazán és fémtartály szerelése és a TEÁOR 2962 Gépek és berendezések technológiai szerelése tevékenységi körökkel, így ezen oknál fogva sem lehetett az eljárásban ajánlattevõ. Az ajánlati felhívás szerint ajánlattevõknek az ajánlatukhoz csatolni kellett a cégkivonatukat, ezáltal ajánlatkérõnek lehetõsége lett volna vizsgálni ebbõl a szempontból is a nyertes ajánlattevõnek a szerzõdés teljesítésére való alkalmasságát.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdését, mert nem vizsgálta a nyertes ajánlattevõnek a szerzõdés teljesítésére való alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell ajánlatát elkészítenie, az 52. § (2) bekezdés d) pontja szerint pedig ajánlatkérõnek az ajánlat érvényességét ezen szempont alapján (is) kell vizsgálni.<br>
Ajánlatkérõ a kérelmezõ ajánlatát azon a címen nyilvánította érvénytelennek, hogy a kérelmezõ I. sz. részszámlája elõlegnek minõsül, holott az ajánlati dokumentációban ajánlatkérõ kikötötte, hogy elõleget nem ad.<br>
A Döntõbizottság megállapította, hogy az ajánlati dokumentációban meghatározott feltételekhez képest ajánlatkérõ tévesen minõsítette a kérelmezõ ajánlatában megjelölt I. sz. részszámlát elõlegnek. Az elõleg fogalmára a hatályos jogszabályokban nincs meghatározás. Az általánosan alkalmazott joggyakorlat szerint elõlegnek tekintendõ minden olyan, az ellenszolgáltatás terhére szolgáltatás nyújtása nélkül elõre kifizetett összeg.<br>
A kérelmezõ I. sz. részszámlája konkrét szolgáltatást tartalmaz, nevezetesen a szerzõdés teljesítéséhez szükséges importból származó és a fõbb berendezések beszerzését, azok ellenértékének kifizetését. A kérelmezõ I. sz. részszámlája akkor lenne elõlegszámla, ha a kérelmezõ a berendezések árának kifizetését az ajánlatkérõ által részére elõre kifizetett összegbõl kívánta volna eszközölni. A kérelmezõ ajánlatában foglalt számlázási ütemterv, ezen belül is az I. sz. részszámla tartalma megfelel az ajánlati dokumentáció 3.2. pontjában foglalt kikötésnek is, miszerint a részszámla benyújtására "szerzõdésben rögzített mûszaki teljesítés" esetén kerülhet sor. Ez a munkafázis elválaszthatatlan a mûszaki teljesítést eredményezõ tevékenységtõl, annak részét képezi, így önmagában is mûszaki teljesítés, annál is inkább, mert az ajánlati dokumentáció 6. pontja szerint a kiviteli terveket az ajánlattevõnek kell elkészítenie, azokért teljes felelõsséggel tartozik. Kérelmezõnek mint ajánlattevõnek tehát meg kell határoznia a kivitelezés teljesítéséhez szükséges anyagokat, berendezéseket, gondoskodnia kell azok átvételérõl stb.<br>
A Döntõbizottság megállapította, hogy ajánlatkérõ az 52. § (2) bekezdésének d) pontjára tekintettel megsértette az 52. § (1) bekezdését, azáltal, hogy az ajánlati felhívásban, illetve dokumentációban foglalt feltételeknek megfelelõ kérelmezõi ajánlatot érvénytelennek nyilvánította.<br>
A Döntõbizottság megvizsgálta a benyújtott ajánlatokat és megállapította, hogy a kérelmezõ és a nyertes ajánlatán kívül a többi ajánlat érvénytelen volt, továbbá az elbírálási szempontok alapján a kérelmezõ III/1. ajánlata volt a legkedvezõbb. A bírálóbizottság augusztus 12-i ülésérõl készült jegyzõkönyvben rögzítést nyert, hogy ajánlatkérõ csak a kérelmezõ III/1. III/2. változatú ajánlatát és a nyertes ajánlattevõ alap- és I. változatú ajánlatát minõsítette megvalósításra alkalmasnak. Az értékelési szempontok alapján összehasonlítva az ajánlatkérõ által legjobbnak minõsített, a kérelmezõ III/1. sz. és a nyertes ajánlattevõ alapajánlatát, megállapítható, hogy:<br>
– az ajánlatok szakmai-mûszaki színvonala, kidolgozottsága szempontjából a kérelmezõ ajánlata jobb, tekintettel arra, hogy részletesen bemutatja a technológiai szerelés teljes munkafolyamatát (35. oldalon), az alkalmazandó mûszaki megoldásokat, illetve az alapajánlat mûszaki tartalmával teljesen egyenértékû alternatív megoldást, – a nyertes ajánlattevõ pedig csak néhány oldalon, vázlatosan ismerteti azt,<br>
– a referenciákat illetõen a kérelmezõ sokkal szerteágazóbb, a jelen közbeszerzési eljárás tárgyához hasonló nagyságrendû referenciát mutatott be a kazánházépítés, technológiai szerelés területén, beleértve az egészségügyi alkalmazásokat is, szemben a nyertes ajánlattevõ elsõsorban kisebb volumenû ilyen jellegû munkáival,<br>
– a vállalási ár tekintetében a kérelmezõ ajánlata jobb, mert a nyertes ajánlattevõ 232 833 359 Ft-os vállalkozói díjával szemben 222 845 987 Ft-os vállalkozói díjat tartalmaz,<br>
– a teljesítési határidõ tekintetében a kérelmezõ ajánlata jobb, mert a nyertes ajánlattevõ 1999. március 31-i, a kérelmezõ 1998. december 31.-i teljesítést vállalt,<br>
– a tervezõk minõsítését illetõen a két ajánlat azonosnak tekinthetõ,<br>
– a vállalt kereskedelmi kondíciók tekintetében a kérelmezõ ajánlata kedvezõbb, mert a nyertes ajánlattevõ 100 000 Ft/nap kötbért, 1 év jóteljesítési garanciát és 6 985 001 Ft összegû teljesítési garanciát vállalt, ezzel szemben a kérelmezõ 200 000 Ft/nap kötbért, 2 év jóteljesítési garanciát és 5%, azaz 11 322 299 Ft összegû teljesítési garanciát vállalt,<br>
– az alvállalkozók száma, minõsítése tekintetében a két ajánlat közel azonos, mert a nyertes ajánlattevõ nyilatkozata szerint 15%-ot meghaladó mértékben nem kíván igénybe venni, a kérelmezõ pedig a 15%-on aluli teljesítésben részt vevõket is megjelölte.<br>
Összefoglalva: az 1–4. elbírálási szempontból a kérelmezõ ajánlata jobb volt, mint a nyertesnek kihirdetett ajánlattevõé, tehát ajánlatkérõ nem az összességében legkedvezõbb ajánlatot hirdette ki nyertesnek. <br>
Ajánlatkérõ ezáltal, illetõleg egy érvénytelen ajánlat nyertesként való kihirdetésével megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
A Döntõbizottság a kérelmezõnek az ajánlati dokumentáció jogszerûségének vitatására irányuló kérelmét elkésettség címén elutasította. Kérelmezõ az ajánlati dokumentációt 1998. július 2-án vásárolta meg, ez idõponttól a kérelem 1998. augusztus 28-án történt elõterjesztéséig a 60 napos jogvesztõ határidõ letelt.<br>
Az ajánlatkérõ kérelmére, miszerint a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján a kérelmezõt zárja ki az eljárásból, a Döntõbizottság megállapította, hogy a kérelmezõ a közbeszerzési eljárásban nem követett el jogsértést. A 31. § (2) bekezdése értelmében az ajánlati felhívás, a részvételi felhívás, illetve a dokumentáció készítése során az ajánlatkérõ nevében eljáró, illetve az eljárásba bevont személyek nem lehetnek ajánlattevõk. A tárgyaláson megjelent felek által elõadottak alapján bizonyítást nyert, hogy kérelmezõ két alkalmazottja (Balogh Attila és Tarcsafalvi József) csak az engedélyezési tervdokumentáció elkészítésében vettek részt mint magántervezõk. A Döntõbizottság megjegyzi, hogy ajánlatkérõ részérõl a kérelem nem a Kbt. 80. § (1) bekezdésében foglalt alaki és tartalmi feltételek mellett történt.<br>
Ajánlatkérõ kifogásolta, hogy a kérelmezõ ajánlatában szereplõ vállalási árak és a fõvállalkozói szerzõdésben megjelölt árak egymástól eltérnek. A Döntõbizottság megállapította, hogy a kérelmezõ alap- és alternatív ajánlataiban szereplõ vállalási árak eltérése csak látszólagos, mivel azok – az ajánlati felhívással, illetve dokumentációval összhangban – a tartalékkeret képzéséhez kapcsolódnak, nevezetesen a vállalási árak tartalékkerettel és anélkül is megadásra kerültek. Ebbõl következõen a fõvállalkozási szerzõdésben már az ajánlatkérõ által is elfogadott alternatíva szerepeltethetõ.<br>
Az ajánlatkérõ által a jogorvoslati eljárás során becsatolt megbízási szerzõdésbõl kitûnik, hogy a közbeszerzési eljárás jogi és mûszaki-szakmai szempontból való lebonyolítására az ajánlatkérõ a FÕBER Rt.-nek adott megbízást, tehát az ajánlatkérõ jogsértõ döntése a lebonyolítással megbízott szervezet döntés-elõkészítõ javaslatán alapult. Ebbõl következõen az ajánlatkérõ és a lebonyolító közötti jogviszonyra a Ptk. szabályai az irányadók.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>ában biztosított jogkörében eljárva a 88. § (1) bekezdés d), f) és g) pontja szerint rendelkezett. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. szeptember 28.<br>
<br>
Dr. Csitkei Mária s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos <br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>