<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1336)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: 18/13/1998<br>
<br>
Tárgy: A BOLA SPORT Kft. jogorvoslati kérelme a NISZKA közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
A BOLA SPORT Kft. (1152 Budapest, Szentmihályi út 117., a továbbiakban: kérelmezõ) jogorvoslati kérelmének, melyet a Wesselényi Miklós Nemzeti Ifjúsági- és Szabadidõsport az Egészséges Életmódért Közalapítvány – NISZKA – (1061 Budapest, Paulay E. u. 45.) képviseli: Dr. Bûrös László ügyvéd (1135 Budapest, Tahi u. 53–59., a továbbiakban: ajánlatkérõ) az általános szabadidõ-, sporteszköz-, sportfelszerelésre, valamint óvodai szabadtéri felhasználásra fa-, mûanyag alapanyagú játék-, sporteszközök vásárlási utalvánnyal történõ megvételére irányuló szolgáltatás tárgyában lefolytatott közbeszerzési eljárása ellen nyújtott be, a Döntõbizottság helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 53. § (1) bekezdését és a 60. § (1) bekezdésének b) pontját, ezért vele szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére fizessen meg 30 000 Ft, azaz harmincezer forint igazgatási szolgáltatási díjat a határozat kézhezvételétõl számított 30 napon belül.<br>
A Döntõbizottság kötelezi továbbá ajánlatkérõt, hogy a bírságot a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
NISZKA, mint ajánlatkérõ 1997. november 5-én nyílt közbeszerzési eljárás megindítására hirdetményt tett közzé a Közbeszerzési Értesítõ 1997. évi 43. számában, melynek során a közbeszerzés tárgyaként sportszervásárlási utalvány beváltási jog biztosítását hirdette meg oly értékben, hogy 140 millió forintot jelölt meg az általános-, szabadidõsport eszköz – sportfelszerelés és 40 millió forintot az óvodai szabadtéri rendeltetésû fa-, mûanyag alapanyagú játék-, sporteszközök vonatkozásában. Ajánlattételi határidõként 1997. december 29-én 12.00 órát jelölte meg, amely egyben az ajánlatok felbontásának idõpontja is volt. A felhívás 11. a) alpontjában elõírta, hogy az ajánlattevõnek az ajánlathoz csatolnia kell írásbeli nyilatkozatát arról, hogy vele szemben nem áll fenn a Kbt. 46. § (1) bekezdésének a), c), d) és e) pontjaiban foglalt kizáró ok, és igazolást arról, hogy nincs a b) pont szerinti köztartozása. Az egyéb információk között 1997. december 30-át jelölte meg az ajánlatok elbírálásának idõpontjaként, és ugyanitt tette közzé azt is, hogy a Fõvárosban két nyertest hirdet, régiónként vagy megyénként pedig egyet-egyet. Ajánlattételi határidõre kilenc ajánlat érkezett be. Az ajánlatok bontása és az 1997. december 30-i értékelése során ajánlatkérõ tapasztalta, hogy az ajánlatok zömébõl többek között hiányoznak a kötelezõen becsatolandó hatósági igazolások, melyek a köztartozásra vonatkoznak, ezért december 30-án faxon értesítést küldött minden érintett ajánlattevõ részére azzal, hogy 1998. január 6-án 18.00 óráig hiánypótlás keretében becsatolhatják azokat. Ajánlatkérõ 1998. január 10-én eredményt hirdetett, ahol közölte kérelmezõvel, hogy kizárták az eljárásból a kötelezõ hatósági igazolások hiánya miatt. Ismertette azt is, hogy a kérelmezõ kivételével a többi ajánlatkérõ teljesítette az elbíráláshoz szükséges adatszolgáltatást. Kérelmezõ azon kérését, hogy meggyõzõdhessen a többi ajánlattevõ formailag hiánytalan ajánlatáról, elutasította, majd január 12-én minden ajánlatkérõt faxon értesített az újabb, 1998. januá<br>
r 15-én 16.00 óráig módosított hiánypótlási lehetõségérõl, és közölte azt is, hogy várhatóan január 17-én lesz az újabb eredményhirdetés. Ezzel szemben január 16-án közölte ajánlattevõkkel faxon, hogy a már korábban január 10-én kihirdetett döntés változatlanul érvényes, majd ugyanezen napon a szerzõdést a nyertesekkel (Rosco Kft., TRACO SPORT Kft., DONÁTUSI BENDEGÚZ Kft., RHEA SPORT Bt., MARATON TRADE Bt., és GÓBÉ Sportiroda) megkötötte.<br>
Kérelmezõ a törvényes határidõben benyújtott, – 1998. január 26-án a Döntõbizottsághoz érkezõ – jogorvoslati kérelmében megindokolva indítványozta, hogy a Döntõbizottság ideiglenes intézkedéssel a még meg nem kötött szerzõdések megkötését tiltsa meg. Elsõdlegesen kérte ajánlatkérõ döntésének megsemmisítését, ennek hiányában pedig azt, hogy állapítsa meg a jogsértés megtörténtét, és éljen a bírságolási jogával a feltételek fennállása esetén. Kérte továbbá költségének megtérítését.<br>
Kérelmét alapvetõen azzal indokolta, hogy ismeretei szerint több ajánlattevõt hívtak fel hiánypótlásra rajta kívül, és ennek ellenére, még a nyertesnek kihirdetett ajánlattevõk sem csatolták hiánytalanul a kötelezõ hatósági igazolásokat. Álláspontja szerint a verseny tisztasága azt jelenti, hogy a formai feltételek hiánya vagy minden érintettnél figyelmen kívül maradjon, vagy érvényesüljön.<br>
Ajánlatkérõ a jogorvoslati kérelem kapcsán becsatolt észrevételében kérte, hogy a Döntõbizottság a kérelmet, mint alaptalant utasítsa el, és marasztalja el kérelmezõt teljes egészében a költségekben. Álláspontja szerint a jogorvoslati kérelemben hivatkozott rendelkezéseit a Kbt.-nek nem sértette meg. Biztosította a verseny tisztaságát és az esélyegyenlõséget a közbeszerzési eljárása során, mivel az ajánlatok bontásakor tapasztalt formai hiányosságok miatt valamennyi ajánlatkérõ részére biztosított hiánypótlási lehetõséget. Az illetéktartozásra vonatkozó igazolás hiányát tévedésbõl nem vizsgálta az ajánlattevõknél az eredményhirdetésig, ezért egyetlen ajánlattevõ hátrányos megkülönböztetésére nem került sor ennek alapján.<br>
Az ügyben érintett ajánlattevõk közül a ROSCO Kft., a MARATON TRADE Bt. és a DONÁTUSI BENDEGÚZ Kft. nem tett észrevételt. Az eljárást törvényesnek, illetve korrektnek tartotta RHEA SPORT Bt., a TRACO SPORT Kft. és a GÓBÉ Sportiroda. Sérelmezte a döntést a PANNON SPORT-SZER Kft. és a SCHELL és Társa Kft., mert ajánlatuk érvényessége ellenére nem kötött velük szerzõdést – nyertesség hiányában – az ajánlatkérõ.<br>
Az ügyben érintettek közül senki sem kért tárgyalást.<br>
A Döntõbizottság a rendelkezésére álló dokumentumok és írásos nyilatkozatok alapján megállapította, hogy kérelmezõ kérelme megalapozott.<br>
A Kbt. 46. § (1) bekezdésének b) pontja szerint a közbeszerzési eljárásban nem lehet ajánlattevõ, aki egy évnél régebben lejárt adó-, illeték- vagy társadalombiztosítási járulék-, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult. Ugyanezen törvényhely (2) bekezdése szerint az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatósági igazolását arról, hogy nem esnek a b) pont hatálya alá.<br>
Fenti szabály értelmében – függetlenül attól, hogy ajánlatkérõ a mindenki számára biztosított hiánypótlás során megjelölte-e az elkülönített állami pénzalappal szemben fennálló fizetési kötelezettségre vonatkozó hatósági igazolás – nevesített – formáját, ajánlattevõk kötelesek lettek volna ajánlatukhoz csatolni a Környezetvédelmi, Nemzeti Kulturális, Vízügyi, Munkaerõ-piaci és Útalappal kapcsolatos hatósági igazolásokat.<br>
A Döntõbizottság az ajánlatkérõ által becsatolt ajánlat másolatokból kétséget kizáróan megállapította, hogy fenti igazolásokból a második hiánypótlásig sem csatolt be egyet sem a ROSCO Kft., a RHEA SPORT Bt, a PANNON SPORT-SZER Kft., a MARATON TRADE Bt., a SCHELL és Társa Kft., a GÓBÉ Sportiroda és a BOLA SPORT Kft. A TRACO SPORT Kft. három, míg a DONÁTUSI BENDEGÚZ Kft. négy darabot csatolt ajánlatához a fentebb felsorolt öt hatósági igazolásból.<br>
A Kbt. 52. § (2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek, majd ezt követõen a Kbt. 53. § (1) bekezdésének a) pontjában kimondja, hogy az ajánlatkérõnek ki kell zárnia az eljárásból azt az ajánlattevõt, aki a Kbt. 46. §-ban foglaltak ellenére nyújtotta be ajánlatát. A Kbt. 60. § (1) bekezdésének b) pontja szerint eredménytelen az eljárás, ha kizárólag érvénytelen ajánlatok érkeztek.<br>
A Döntõbizottság megállapította azt is, hogy ajánlatkérõ az eredményhirdetés idõpontjának többszöri módosításával bizonytalanságban tartotta ajánlattevõket, és ezzel veszélyeztette a közbeszerzési eljárás alapelveiben megfogalmazott verseny tisztaságát.<br>
Fenti törvényhelyek alapján a Kbt. 76. § (1) bekezdés c) pontjában biztosított jogkörében a Döntõbizottság megállapította, hogy ajánlatkérõ elmulasztotta érvénytelenné nyilvánítani a hiányos ajánlatokat és az eljárás további szakaszából kizárni mind a kilenc ajánlattevõt és ezzel egy idõben pedig az eljárást eredménytelenné nyilvánítani. E magatartásával – tekintettel a Kbt. 52. § (2) bekezdés d) pontjára – megszegte a rendelkezõ rész szerint a Kbt. 53. § (1) bekezdését és a Kbt. 60. § (1) bekezdés b) pontjában foglaltakat.<br>
A Döntõbizottság törvényi feltételek hiányában nem alkalmazott ideiglenes intézkedést. A Kbt. 88. § (1) bekezdésének d), f) és g) pontja szerinti jogkövetkezményeket alkalmazta, mert megállapította hogy ajánlatkérõ jogsértést követett el. A jogsértés súlyára és a szolgáltatás értékére tekintettel a Döntõbizottság az ajánlatkérõvel szemben 1 000 000 Ft bírságot szab ki, és egyben kötelezi a kérelmezõ költségeinek – igazgatási szolgáltatási – díj megtérítésére.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 9.<br>
<br>
Dr. Bíró László s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>