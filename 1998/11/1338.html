<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1338)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.1/11/1998<br>
<br>
Tárgy: a Teszt Kft. kérelme a Jász-Nagykun-Szolnok Megyei Önkormányzat közbeszerzési eljárás ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a TESZT Tervezõ, Szemezõ és Fõválla1kozó Kft (1191 Budapest, Báthory u. 12/A., a továbbiakban: kérelmezõ) kérelmére, amelyet a Jász-Nagykun-Szolnok megyei Önkormányzat (5000 Szolnok, Kossuth L. u. 2., a továbbiakban: ajánlatkérõ) – az ügyben képviseli: a NOX 2000 Beruházó és Fõvállalkozó Rt (1113 Budapest, Bartók B. út 152.), jogi képviselõ: Dr. Kersch Ferenc ügyvéd (1113 Budapest, Bartók B. út 152.) által a Hetényi Géza Kórház-Rendelõintézet sebészeti épülete generálkivitelezésére kiírt közbeszerzési eljárás ellen nyújtott be, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 34. § (3) és 36. § (2) bekezdéseit, ezért az ajánlatkérõ részvételi felhívására vonatkozó döntését, az eljárás során hozott egyéb döntéseire is kiterjedõen megsemmisíti. A Döntõbizottság a kérelmet egyebekben elutasítja.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 30 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
INDOKOLÁS<br>
<br>
Ajánlatkérõ elõminõsítéses nyílt eljárásról szóló részvételi felhívást tett közzé a Közbeszerzési Értesítõ 1997. december 17-i számában, amelyben a Hetényi Géza Kórház–Rendelõintézet (5000 Szolnok, Tószegi út 21.) Sebészeti épülete generálkivitelezésére kért részvételi jelentkezéseket. A jelentkezõk számára "részvételi felhívási dokumentációt" (a továbbiakban: dokumentáció) is készített, amelyet 50 E Ft+áfa összegén bocsátott rendelkezésre. A beszerzés tárgyát a felhívás 3. a) pontjában a következõképpen részletezte: épület generálkivitelezés 3800 m2 nettó alapterülettel, amelybõl kb. 450 m2 alapterületen 5500 m3-es mûtõblokkbõvítés készül. A felhívás 5. pontja szerint az ajánlatkérõ a közös ajánlattevõktõl nem követeli meg gazdasági társaság létrehozását, azonban közös ajánlattevõk esetén a szerzõdést a generálkivitelezõként megjelölt ajánlattevõvel köti meg. Az ajánlatkérõ a felhívás 9. pontja szerint a következõ adatokat és igazolásokat kérte a résztvevõk pénzügyi, gazdasági és mûszaki alkalmassága megállapításához:<br>
– érvényes cégkivonat<br>
– résztvevõ fizetõképességére vonatkozó, a számláját vezetõ pénzintézettõl származó bankinformáció,<br>
– 1994., 1995., 1996. évi éves mérlegadatok,<br>
– a Kbt. 46. § (1) és (2) bekezdésében foglaltakra mindenben megfelelõ, érvényes igazolások és az ajánlattevõ elsõ számú vezetõjétõl származó, a valóságtartalom tekintetében is megfelelõ nyilatkozatok,<br>
– megelõzõ 3 év nagyobb értékû építési-szerelési munkáinak ismertetése,<br>
– megelõzõ 3 év kórházi beruházásoknál folytatott vállalkozásainak ismertetése, bemutatása, ahol folyamatos üzemvitel mellett végzett kórházi rekonstrukciót – ezen munkákról igazolás becsatolása,<br>
– mûszaki-technikai felszereltség ismertetése, kiemelve a beruházásnál alkalmazni kívánt eszközöket, technológiákat, továbbá a minõségbiztosítási rendszert,<br>
– nyilatkozat a foglalkoztatottak létszámáról, külön szerepeltetve a saját fizikai állományt, annak szakma szerinti összetételét,<br>
– azoknak a mûszaki szakembereknek a megnevezése, beosztása, végzettsége, akik a munkák irányításáért, teljesítéséért, illetve a minõség-ellenõrzésért felelõsek,<br>
– 15%-nál nagyobb arányban bevonni szándékozott alvállalkozók megnevezése.<br>
Az ajánlatok elbírálásának szempontjait a felhívás 10. pontja a következõk szerint tartalmazta:<br>
"Az összességében legelõnyösebb ajánlatot tevõ ajánlat kerül kiválasztásra, az elõminõsítés alapján a jelentkezõk által adott ajánlatok elbírálásának szempontjai és azok fontossági sorrendje:<br>
– a megelõzõ 3 év alatt végzett építés-szerelési munkák referenciái;<br>
– megelõzõ 3 év azon egészségügyi beruházásairól szóló referenciák száma, az ezekbõl kitûnõ eredmények minõsége, ahol folyamatos üzemvitel mellett végeztek rekonstrukciót;<br>
– az ajánlattevõnek vagyoni helyzete szempontjából legjobb biztosítéknak tûnõ szerkezete, vagyoni helyzete, fizetõképessége;<br>
– az ajánlattevõ mûszaki-technikai felszereltségének, alkalmazott technológiáinak színvonala és korszerûsége, minõségbiztosítási rendszere;<br>
– azon mûszaki szakemberek végzettségének az értékelése, akik a munkák irányításáért, teljesítéséért és a minõség-ellenõrzésért felelõsek;<br>
– a kivitelezésben részt vevõ saját fizikai állomány nagysága;<br>
– nyilatkozat a helyi vállalkozók tervezett foglalkoztatására és annak arányára;<br>
– azoknak az alvállalkozóknak, illetve a teljesítésben egyébként részt vevõ személyeknek az értékelése, akiket az ajánlattevõ 15%-nál nagyobb mértékben be kíván vonni a teljesítésbe."<br>
Az ajánlatkérõ által kibocsátott dokumentáció a felhívásban foglaltaknál részletesebb és konkrétabb elõírásokat és – a jelentkezési anyagban csatolandó – nyilatkozatmintákat, továbbá M = 1:1000 léptékû helyszínrajzot és léptékjelölés nélküli földszinti + I–II. emeleti alaprajzokat tartalmazott.<br>
A dokumentáció elõírásai a beruházás pénzügyi fedezetére és annak ütemezésére, a majdan – az ajánlati felhívás mellékleteként – kiadandó felhívási dokumentáció tartalmára, a megvalósítandó mûszaki feladat funkcionális és épületszerkezeti jellemzõire vonatkoztak. Az ajánlatkérõ a részvételi jelentkezés elkészítéséhez a dokumentáció 8. fejezetében tételesen felsorolta mindazon adatokat, amelyek megválaszolását a jelentkezés feltételeinek tekinti. Ezen körben részben megismételte a részvételi felhívás 9. pontjában felsoroltakat, részben azokat kiegészítve a jelentkezõ pénzügyi-gazdasági helyzetét, szakmai felkészültségét, referenciáit és egyéb adottságait jellemzõ adatok becsatolását írta elõ. A nyilatkozatminták (mellékletek) az elõírt adatok megadásának egyöntetû formáját biztosították.<br>
A részvételi jelentkezések benyújtásának határideje 1998. január 12. volt, ezen idõpontig 12 cég nyújtotta be jelentkezését. Kérelmezõ a dokumentációt megvásárolta, de részvételi jelentkezést nem nyújtott be.<br>
Kérelmezõ 1997. december 31-én postára adott jogorvoslati kérelme 1998. január 5-én érkezett a Döntõbizottsághoz. Ebben a részvételi felhívás és a dokumentáció egyes elõírásait, továbbá azt kifogásolja, hogy az elõminõsítési eljárásban a dokumentáció megvásárlása a jelentkezés kötelezõ feltételeként jelenik meg.<br>
Kérelmében, majd az 1998. január 21-én megtartott tárgyaláson kifejtette, hogy az ajánlatkérõ megsértette a Kbt. rendelkezéseit, amikor a törvényben elõírtaktól eltérõ tartalommal követelte meg a jelentkezõktõl a pénzügyi, gazdasági és mûszaki alkalmasság igazolását. Álláspontja szerint a Kbt. elõminõsítés fázisában nem teszi megengedetté dokumentáció kibocsátását, és különösen jogsértõ, hogy az ajánlatkérõ dokumentációt ellenszolgáltatásért bocsátja rendelkezésre. A dokumentáció továbbá nem tartalmazhat a részvételi felhívásban foglaltaktól eltérõ elõírásokat. Ugyanakkor az ajánlatkérõ köteles a beszerzés tárgyáról minden olyan mûszaki és pénzügyi adatot már a részvételi felhívásban közölni, amely az alvállalkozók bevonásának szükségességét és bevonásuk arányát egyértelmûvé teszi. Kérelmezõ jogsértõnek tartja, hogy az ajánlatkérõ a felhívás 5. pontja szerint valójában kizárja a közös ajánlattevõk jelentkezését, továbbá kifogásolja, hogy a felhívás 10. pontjában az ajánlatkérõ az elõminõsítési szempontokat írja elõ. A tárgyaláson kifogásolta, hogy az ajánlatok elbírálásának szempontjai kizárólag az ajánlattevõk alkalmasságának vizsgálatát teszik lehetõvé, az ajánlatok valós tartalmának összehasonlítására vonatkozó szempontot ugyanis az ajánlatkérõ nem adott meg. Jogsértõnek tartja azt is, hogy a jelentkezõktõl a szokásosan alkalmazott szerzõdési feltételekrõl nyilatkozatot kérnek.<br>
Mindezekre tekintettel kérte, hogy a Döntõbizottság állapítsa meg a jogsértést, hívja fel az ajánlatkérõt a Kbt. szabályainak megfelelõ eljárásra, ideiglenes intézkedésként pedig rendelje el az eljárás felfüggesztését. Kérte továbbá, hogy a Döntõbizottság az igazgatási szolgáltatási díjban és költségekben marasztalja el a jogsértõt.<br>
Az ajánlatkérõ észrevételében kérte a megalapozatlan kérelem elutasítását, és kérelmezõ elmarasztalását a költségekben. Álláspontja szerint az elõminõsítési eljárás érdemi lefolytatása érdekében a Kbt. szabályainak megfelelõ elõírásokat alkalmazott mind a részvételi felhívásban, mind a dokumentációban.<br>
A dokumentáció kibocsátása nem sérti a Kbt. szabályait, és azt szolgálta, hogy a jelentkezõk részletes és konkrét adatok birtokában készíthessék el pályázatukat. Miután a dokumentáció megvétele a jelentkezés feltétele volt, mindenki számára hozzáférhetõk voltak a dokumentációban közölt adatok. Elõírásai nem teszik lehetetlenné közös ajánlattevõk részvételét a közbeszerzési eljárásban, a felhívás 5. pontjában elõírt feltétel meghatározása viszont – szerzõdéskötés csak fõvállalkozóval történhet – az ajánlatkérõ kompetenciájába tartozik. A kérelmezõ tévedésben van a részvételi felhívás 10. pontját illetõen, ugyanis az ott felsorolt szempontok ténylegesen az ajánlatok elbírálásának szempontjai. Ezen szempontok alapján lesz módja az ajánlatkérõnek a legmegfelelõbb ajánlatot és ajánlattevõt kiválasztani, míg az alapvetõ szerzõdési feltételek (ár, határidõ) az eljárásban mindenki számára közismertek, tehát nem képezik valódi verseny tárgyát.<br>
Egyéb érdekeltként észrevételt tett a Bau-Vertikál Kft., a Vegyépszer Rt. és a Hajlék Sinus-Bitu Bau Konzorcium. Álláspontjuk szerint a felhívás és a dokumentáció elõírásai lehetõvé tették a megfelelõ részvételi jelentkezések elkészítését. Az ajánlatkérõ elõírásai nem sértették a Kbt. rendelkezéseit. A Magyar Építõ Rt. érdemi észrevételt nem tett.<br>
A Döntõbizottság a rendelkezésre álló iratok és a tárgyaláson elhangzottak alapján a következõkben megállapította, hogy a kérelem az alábbiakat tekintve megalapozatlan.<br>
A Kbt. 42. § (1) bekezdése szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a Kbt. 44. §-ában meghatározott módon lehet igazolni.<br>
A Kbt. 44. § (1) bekezdése alapján a szerzõdés teljesítéséhez szükséges pénzügyi és gazdasági alkalmasság igazolható pénzintézettõl származó nyilatkozattal, valamint az ajánlattevõ fizetõképességének megállapítására alkalmas – az ajánlatkérõ által elõírt tartalmú – nyilatkozattal. Az ajánlattevõnek a szerzõdés teljesítéséhez szükséges mûszaki alkalmassága a 44. § (2) bekezdésének a)–h) pontjai szerint igazolható.<br>
Az ajánlatkérõ – a Kbt. 42. § (4) bekezdése szerint – az elõminõsítési eljárásban való részvételre történõ felhívását a Kbt. 3. sz. mellékletében meghatározott minta szerinti hirdetményben teszi közzé.<br>
A jelen ügyben az ajánlatkérõ részvételi felhívásban és dokumentációban írta elõ a részvételre jelentkezés részletes feltételeit. A dokumentációt ellenszolgáltatás ellenében kapták kézhez az érdeklõdõk. A Döntõbizottság álláspontja szerint nem követ el jogsértést az ajánlatkérõ, ha azokat a részletes alkalmassági és egyéb feltételeit, amelyek a részvételi felhívás keretében nem határozhatók meg, ún. elõminõsítési – vagy részvételi felhívási – dokumentációban teszi közzé. Erre azért van szükség, hogy a részvételi jelentkezést megfelelõen készíthessék el a jelentkezõk. Jelen ügyben a dokumentáció a beszerzés tárgyával kapcsolatos tervrajzokat, valamint nyilatkozatmintákat (ûrlapokat) tartalmazott, amelyek a Kbt. 3. sz. melléklete szerinti hirdetménybe semmi esetre sem voltak beleilleszthetõk. Ugyanakkor a részvételi jelentkezés megfelelõ elkészítéséhez a tervrajzok többletinformációkat nyújtottak a feladat mûszaki tartalmát illetõen. A mûszaki tartalom alaposabb ismerete pedig elõsegíti a részvételi jelentkezések meggyõzõ és a beszerzés tárgyához illeszkedõ elkészítését. Nem kifogásolható az sem, hogy az ajánlatkérõ egységes formát ad a jelentkezéskor várt nyilatkozatoknak, ennek érdekében ûrlapokat bocsát ki.<br>
Az ajánlatkérõ a dokumentációért – miután annak elõállítása kiadást jelent – ellenszolgáltatásért kérhet, annak mértékét pedig a Kbt. nem szabályozza. A Döntõbizottság álláspontja szerint a részvételi felhívásban és a dokumentációban megjelölt elõírások, alkalmassági feltételek csakis együttesen érvényesek és értelmezhetõk. Jelen ügyben ezért nem kifogásolható, hogy a közzétett felhívásban tételesen felsorolt feltételeket az ajánlatkérõ a dokumentációban fejtette ki részletesebben. Az pedig, hogy a részvételi felhívással egyidejûleg a dokumentáció is rendelkezésre állt, továbbá annak ismerete a jelentkezés feltétele volt, biztosította a jelentkezõk azonos tájékoztatását és az esélyegyenlõséget a jelentkezõk számára.<br>
Jelen ügyen az ajánlatkérõ a pénzügyi, gazdasági alkalmasság igazolására a részvételi felhívás 9. a) pontjában és a dokumentáció 8.2.7. pontjában kérte a Kbt. 44. § (1) bekezdése szerinti pénzintézeti nyilatkozatot. A dokumentáció 8.2.1.–8.2.6. pontjaiban pedig õ maga határozta meg azon nyilatkozatok tartalmát, amelyekbõl az ajánlattevõ fizetõképességét kívánta vizsgálni. Ezek között kérelmezõ a 8.2.5. pontban kért nyilatkozat tartalmát kifogásolja, mert ebben a jelentkezõnek a 3 legnagyobb összegû kintlevõsége összegét és az adós nevét kellett megadnia. A Döntõbizottság álláspontja szerint ezen vitatott elõírás is megfelel a Kbt. 44. § (2) bekezdésének, ugyanis tény, hogy a jelentkezõ cég fizetõképességét nagyban befolyásolja, hogy kintlévõségei behajthatók-e. Ez utóbbi kérdés eldöntésében pedig az adós gazdálkodó szervezet megnevezése támpontot jelent a döntéshozó részére. Az ajánlatkérõ tehát – az általa meghatározott tartalmú nyilatkozatként – jogszerûen kérte a dokumentáció 8.2.5. pontja szerinti adatokat.<br>
A Döntõbizottság megállapította, hogy az ajánlatkérõ a részvételi felhívás 9. b) pontjában a mûszaki alkalmasság igazolását a Kbt. 44. § (2) bekezdésének a) (referenciák bemutatása), b) (mûszaki-technikai felszereltség ismertetése), c) (mûszaki szakemberek megnevezése), d) (15%-ot meghaladó mértékben bevont alvállalkozók megjelölése) pontjainak megfelelõen írta elõ, majd a dokumentációban ezen adatok tartalmára további elõírásokat tett. Nem jogsértõ a Döntõbizottság álláspontja szerint, hogy az ajánlatkérõ a referenciák felsorolása mellett a jelentkezõ korábbi megbízóinak a megjelölt referenciákra vonatkozó írásos nyilatkozatát is kérte. A referenciák megítélése ugyanis nem alapulhat pusztán a beadott jelentkezési anyagon. Az ajánlatkérõ akkor jár el gondosan a közbeszerzési eljárás megfelelõ ajánlattevõinek kiválasztásában, ha a rendelkezésére álló adatokat ellenõrzi, megvizsgálja azok valós tartalmát is. A referenciák esetében az ellenõrzés lehetséges módja azok megtekintése, vagy a referenciamunka megrendelõjétõl közvetlen információ szerzése. A felhívásban megkövetelt igazolás ez utóbbi ellenõrzési tevékenység egyik – egyébként a közbeszerzési eljárásokban az ajánlattevõk által gyakran önként is alkalmazott – módját teszi lehetõvé.<br>
A Döntõbizottság álláspontja szerint nem jogsértõk azok a referenciákkal kapcsolatos kikötések sem, amelyeket a dokumentáció 8.5.1. pontja tartalmazott. Az ajánlatkérõ ugyanis nem általában keres építõipari tevékenység végzésére vállalkozót, hanem konkrét beruházása megvalósítására kell kiválasztania a szerzõdés teljesítésére vélhetõen alkalmas ajánlattevõt. E szempontból nem közömbös az építési beruházás volumene és az sem, hogy a hivatkozott referencia esetében a jelentkezõ a munkák teljesítésébõl csak töredéket, vagy jelentõs hányadot (a munkák több mint felét) valósította meg. Miután ajánlatkérõ jelen ügyben kifejezetten fõvállalkozói szerzõdést kívánt kötni, azt is elõírhatta, hogy csak azokat a referenciákat veszi figyelembe, ahol a jelentkezõ szintén fõvállalkozóként teljesített. Az elõbbi ajánlatkérõi feltételek a konkrét beszerzéshez illeszkedtek, azok mindegyike a tárgyi szerzõdés teljesítésére alkalmas ajánlattevõi kör kiválasztását szolgálta.<br>
A kérelmezõ állítása szerint a beszerzés tárgyának meghatározása nem tette lehetõvé a szükséges alvállalkozói teljesítések arányának elõre becslését. A Döntõbizottság álláspontja szerint a részvételi jelentkezés idõszakában természetes, hogy nem áll a jelentkezõk rendelkezésére a teljes mûszaki dokumentáció. A felhívásban azonban a beszerzés tárgyát az ajánlatkérõ köteles meghatározni. Jelen ügyben a felhívás 3. a) pontja a beszerzés tárgyának volumenére, a dokumentáció 6.1-2. pontjai pedig a szerkezeti és technológiai sajátosságokra vonatkozóan részletes adatokat tartalmaztak. Ezen adatok az elõminõsítés fázisában elegendõek ahhoz, hogy a jelentkezõ eldönthesse, alvállalkozóval vagy anélkül képes a szerzõdés teljesítésére. A jelentkezõ szakmai jártasságán múlik, hogy felmérje a számára szükséges alvállalkozói teljesítés arányát, és ennek megfelelõen készítse el a részvételi jelentkezését.<br>
Kérelmezõ azt is kifogásolta, hogy az ajánlatkérõ a dokumentáció 8.6. pontjában "egyéb információk" között nyilatkozatot kért a jelentkezõ "szerzõdésben szokásosan megjelölt (vagy a feladattól várható) kikötései, külön feltételei" tárgyában. Ajánlatkérõ tárgyaláson tett nyilatkozata szerint a jelentkezõk elõbbiekre vonatkozó nyilatkozatát az elõminõsítési eljárási szakaszban egyáltalán nem veszi figyelembe, a majdani ajánlatok elbírálása alkalmával pedig összehasonlítási alapként kezeli az ajánlatban konkrétan vállalt szerzõdési feltételek megítéléséhez. Ezen nyilatkozatot a Döntõbizottság elfogadta, és jogsértést nem állapított meg tekintettel arra, hogy az elõminõsítés során a Kbt. kifejezetten a jelentkezõk pénzügyi, gazdasági és mûszaki alkalmasságának vizsgálatát teszi megengedhetõvé (és kötelezõvé), amelyet a Kbt. szabályainak megfelelõen bekért adatok ismeretében kell az ajánlatkérõnek végrehajtania, szerzõdési feltételek vizsgálatát a Kbt. ezen fázisban nem teszi lehetõvé. Jelen eljárásban a jelentkezéseket az ajánlatkérõ még nem bírálta el, tehát idõ elõtti azt vizsgálni, hogy az alkalmasság elbírálása során a kifogásolt adatokat figyelembe vette-e.<br>
A Döntõbizottság megállapította, hogy a továbbiakat illetõen a kérelem megalapozott.<br>
A Kbt. 36. § (2) bekezdése kimondja, hogy több ajánlattevõ közösen is tehet ajánlatot. Az ajánlatkérõ az ajánlat megtételét nem kötheti gazdasági társaság létrehozásához, a közös ajánlatot tevõ nyertesektõl azonban ezt megkövetelheti, ha az a szerzõdés teljesítése érdekében indokolt. Erre az ajánlati felhívásban fel kell hívni az ajánlattevõk figyelmét.<br>
A részvételi felhívás 5. pontja szerint az ajánlatkérõ a közös ajánlattevõktõl nem követeli meg gazdasági társaság létrehozását, azonban szerzõdést a generálkivitelezõként megjelölt ajánlattevõvel köt.<br>
A Kbt. 36. § (2) bekezdése szerint tehát az ajánlatkérõ nem tilthatja meg a közös ajánlattételt. Egyedül azt írhatja elõ kötelezõen, hogy a közös nyertes ajánlattevõk gazdasági társaságot alapítsanak, ebben az esetben a szerzõdést az így létrejött társasággal köti meg. Jelen esetben az ajánlatkérõ nem tette kötelezõvé a közös nyertes ajánlattevõknek a gazdasági társaság létrehozását, ez azt jelenti, hogy közös nyertes ajánlattevõk esetén a szerzõdést is a közös ajánlattevõkkel kell megkötnie (hacsak azok önként nem alakítanak gazdasági társaságot), ezért ebben az esetben nem követelheti meg a generálkivitelezõi szerzõdés megkötését csak az ajánlattevõk egyikétõl.<br>
Fentiek alapján a Döntõbizottság tehát megállapította, hogy a részvételi felhívás 5. pontja ellentmondásos, és sérti a Kbt. 36. § (2) bekezdésének rendelkezését, miután lényegében kizárja a nyertes közös ajánlattevõk együttes közös szerzõdéskötését.<br>
A Kbt. 34. § (2) bekezdése kimondja, hogy az ajánlatkérõ az ajánlati felhívásban köteles meghatározni a (1) bekezdésben foglaltakra figyelemmel az általa választott elbírálási szempontot. A (3) bekezdés szerint, ha az ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – szempontok fontossági sorrendjét is meg kell határoznia.<br>
Jelen ügyben az ajánlatkérõ a részvételi felhívás 10. pontjában az ajánlatok elbírálásának szempontját határozta meg, és azok fontossági sorrendjét is elõírta. A felhívás szerint az összességében legelõnyösebb ajánlat kerül kiválasztásra, az értékelési szempontok pedig megegyeznek a Kbt. 44. § (1)–(2) bekezdése szerinti, az ajánlattevõk pénzügyi, gazdasági és mûszaki alkalmasságának megítélésére vonatkozó szempontokkal. A Kbt. 34. § (3) bekezdése kimondja, hogy a legelõnyösebb ajánlat megítélésére szolgáló szempontoknak a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire kell vonatkozniuk. Emellett tény, hogy az ajánlatkérõ köteles az ajánlattevõk pénzügyi, gazdasági és mûszaki alkalmasságát is vizsgálni, illetve mérlegelni, azonban az értékelés szempontjai nem szorítkozhatnak kizárólag az alkalmasság vizsgálatára. Különösen vonatkozik ez az elõminõsítéses nyílt eljárásra, miután az elõminõsítési eljárást éppen azért köteles lefolytatni az ajánlatkérõ, hogy a résztvevõk alkalmasságáról még az ajánlati felhívás megküldése elõtt meggyõzõdjön. Azzal, hogy a jelen közbeszerzési eljárásban egyetlen olyan értékelési szempontot sem határozott meg az ajánlatkérõ, amely az ajánlatok konkrét tartalmának (szerzõdési feltételeknek) megfelelõ összehasonlítását lehetõvé tenné, megsértette a Kbt. 34. § (3) bekezdését.<br>
Az indokolásban kifejtettek alapján a Döntõbizottság – a Kbt. 76. § (1) bekezdésének b) pontjában biztosított jogkörében eljárva – megállapította, hogy ajánlatkérõ megsértette a Kbt. 34. § (3) és 36. § (2) bekezdését, ezért a Döntõbizottság a Kbt. 88. § (1) bekezdésének c), d) és g) pontjai szerinti jogkövetkezményeket alkalmazta.<br>
A jogorvoslati kérelmet egyebekben a Kbt. 88. § (1) bekezdésének a) pontja alapján elutasította.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 28.<br>
<br>
Ruthner Oszkár s. k.	Dr. Cziffra Csaba s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó  s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>