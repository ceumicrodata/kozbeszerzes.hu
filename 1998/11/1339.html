<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1339)
</b></h2><FONT size=3><i><u></i></u><br>
1024 Budapest,  Margit krt. 85.<br>
Telefon: 156-6764<br>
Fax: 155-5082<br>
Ikt. sz.: D. 20/12/1998<br>
<br>
Tárgy: a Magyar Gépjármûimportõrök Egyesületének jogorvoslati kérelme az Alba Volca Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
A Magyar Gépjármûimportõrök Egyesülete, 1134 Budapest, Dózsa György út 53. (a továbbiakban: kérelmezõ) jogorvoslati kérelmének, melyet az Alba Volca Kft., 8000 Székesfehérvár, Börgöndi u. 14. (a továbbiakban: ajánlatkérõ) 7 db járóképes alváz (teherautó) és 3 db nyergesvontató beszerzése tárgyában közzétett közbeszerzési eljárása kapcsán nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 2. § (1), valamint a 24. § (1) bekezdését, ezért a Döntõbizottság megsemmisíti az ajánlatkérõnek a Közbeszerzési Értesítõ 1998. évi 1. számának 8–9. oldalán közzétett, nyílt eljárás megindítására vonatkozó ajánlati felhívását (7478), és ajánlatkérõvel szemben 500 000 Ft, azaz ötszázezer forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 30 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A Döntõbizottság kötelezi továbbá ajánlatkérõt, hogy a bírságot a határozat kézhezvételétõl számított 30 napon belül a Közbeszerzések Tanácsa MNB 10032000- 01720361-00000000 sz. bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
INDOKOLÁS<br>
<br>
Ajánlatkérõ 1997. szeptember 30-án EURO II. típusú tehergépjármûvek beszerzése tárgyában a Központi Környezetvédelmi Alapból (KKA) pályázatot nyújtott be a Közép-dunántúli Környezetvédelmi Felügyelõséghez. A Felügyelõség 1997. október 6-i levelében arról tájékoztatta ajánlatkérõt, hogy a pályázatát 000113 nyilvántartási számon tárgyalási elõkészítésre átadták a KKA kezelõszervezetnek, aki a bírálat eredményérõl tájékoztatni fogja a pályázót.<br>
Ajánlatkérõ ügyvezetõ igazgatója az 1997. november 14-én kelt 454/97/K. számú levelében arról tájékoztatta a Környezetvédelmi és Területfejlesztési Minisztérium Központi Környezetvédelmi Alap Titkársága fõosztályvezetõjét többek között, hogy a pályázatukban szereplõ "beszerzést, melynek értéke közel 200 M Ft, a K and H Lízingházzal kötött lízingszerzõdés keretében tudjuk megvalósítani.<br>
A közbeszerzési eljárás lefolytatásához szükséges intézkedéseket megtettük. Mellékelten megküldöm a 10 db gépjármûre vonatkozó lízingszerzõdéseket, melyek a pályázatunk mellékletei."<br>
A fenti levélben hivatkozott lízingszerzõdéseket 1997. október 15-én kötötték meg, azt követõen, hogy már 1997. augusztus 8-tól szállítási elõszerzõdéssel rendelkeztek. Ezen elõszerzõdés szerint ajánlatkérõ mint vevõ lízingbe kívánt venni 3 db RENAULT PREMIUM 385 T nyergesvontatót és 7 db RENAULT PREMIUM 385-6X2 járóképes alvázat a RENAULT TRUCKS HUNGÁRIA Kft. (RTH) és a DELTA-TRUCK Jármûjavító és Kereskedelmi Kft.-tõl, mint szállítótól.<br>
Az elõszerzõdés 3. sz. mellékletében vevõ azt is vállalta, hogy a szállító rendelkezésére bocsát 1997. augusztus 31-ével kezdõdõen – ütemezve – több, a tulajdonában lévõ használt gépkocsit a kikötött vételár fejében, vagyis azokat szállító megvásárolja tõle.<br>
A lízingszerzõdés megkötését követõen az 1998. január 7-i Közbeszerzési Értesítõben (1998. évi 1. szám) tette közzé ajánlati felhívását nyílt eljárás keretében beszerzendõ 7 db járóképes alváz és 3 db nyergesvontató tárgyában az ajánlatkérõ.<br>
Az ajánlati felhívás 3. a) l. és 3. a) 2. pontjaiban jelölte meg a beszerzendõ jármûvek mûszaki specifikációját az 1997. augusztus 8-án kelt szállítási elõszerzõdés 1. és 2. számú mellékletében meghatározott specifikációval teljesen egybehangzóan.<br>
A Környezetgazdálkodási Intézet Központi Környezetvédelmi Alap kezelõszervezete az 1998. január 16-án keltezett, 2 lapos mellékletet tartalmazó, 3 lapos, a 021178 pályázati azonosítóval ellátott levelében értesítette ajánlatkérõt, hogy az illetékes miniszter elbírálta a pályázatot 1998. január 10-én. Ennek során arról döntött, hogy ajánlatkérõ a Központi Környezetvédelmi Alapból támogatásban részesíthetõ az "EURO II. MOTORRAL SZERELT TEHERGÉPJÁRMÛVEK BESZERZÉSE AZ ELAVULT JÁRMÛPARK KIVÁLASZTÁSÁRA" címén 10 db jármû erejéig.<br>
A támogatás igénybevételének feltételeinél ismertették ajánlatkérõvel azt is e levélben többek között, hogy:<br>
"A szerzõdéskötési elõfeltételeket, az elõfeltételekkel összefüggõ esetleges hiánypótlásokat és a közbeszerzési törvény elõírásai szerinti eljárás lebonyolítását még a támogatási szerzõdés megkötése elõtt kell teljesíteniük, ezek hiányában a szerzõdés nem köthetõ meg. Értelemszerûen a közbeszerzési eljárást csak az 1995. évi XL. törvényben szabályozott esetekben kell lebonyolítani.<br>
A fenti ütemezés betarthatóságának figyelembevétele mellett szerzõdéskötési elõfeltételek teljesítésének határideje jelen szerzõdési ajánlat elfogadásától – nyilatkozatának dátumától – számított maximum 60 nap, közbeszerzési kötelezettség esetén maximum 120 nap lehet. Felhívom a figyelmét, hogy ezen határidõk felróható okból történõ elmulasztása esetén a támogatás igénybevételére való jogosultsága érvényét veszti… Amennyiben támogatási ajánlatunkat a fentiek szerint elfogadják, és a szerzõdéskötéshez szükséges valamennyi feltételt hiánytalanul teljesítették, a támogatási szerzõdést elkészítjük."<br>
A kérelmezõ az ajánlati felhívás közzétételét követõen, 1998. január 26-án keltezett, a Döntõbizottsághoz 1998. január 27-én érkezõ jogorvoslati kérelmében – a tudomásukra jutás napját január 15-ben megjelölve – támadta meg az ajánlati felhívás alapján a tárgybani közbeszerzési eljárást. Álláspontja szerint ajánlatkérõ megsértette a Kbt. 24. §-ában megfogalmazott verseny tisztaságának és az esélyegyenlõség elvét azzal, hogy az ajánlati felhívást formalitásnak tekintve, feltehetõen már elõre kiválasztott szállítótól kívánja a közbeszerzés tárgyaként megjelölt gépjármûveket megvásárolni.<br>
Fentiek alapján kérte, hogy a Döntõbizottság hívja fel ajánlatkérõt a törvény szabályainak megfelelõ eljárásra, és állapítsa meg a jogsértés megtörténtét.<br>
Ajánlatkérõ a jogorvoslati kérelem alapján tett észrevételében kifejtette, hogy tisztában volt azzal, hogy a közbeszerzési eljárás utólagos közzétételével megsértik a Kbt.-t, de a jogsértõ gyakorlatot nem õk, hanem a Környezetvédelmi Minisztérium Központi Környezetvédelmi Alapkezelõ Titkársága valósította meg azzal, hogy arra kötelezte ajánlatkérõt, hogy a már megkötött szállítási szerzõdés ellenére folytassák le a közbeszerzési eljárást.<br>
A jogorvoslati kérelemben megjelölt, a tárgyi közbeszerzésben lehetséges 8 érdekelt közül az eljárás megindításáról szóló Döntõbizottsági értesítés kapcsán nem küldött semmilyen észrevételt – nem is válaszolt – a SCANIA Hungária Kft. és a RENAULT TRUCKS Hungária Kft.<br>
Az egyéb érintettek – potenciális ajánlattevõk – az alábbi észrevételeket tették: Hungarotruck Kft.: a milliméterre megadott paraméterek nem szerepelnek a DAF gyártmányprogramjában, ezért ajánlatkérõ kizárhatja õket a versenybõl. VOLVO TRUCKS Kft.: a kérelmezõvel egyetért.<br>
MB Autó Kft.: a milliméterre megadott paraméterek alapján a szóba jöhetõ ajánlattevõk egész sorát kizárhatja ajánlatkérõ.<br>
SUMMIT Motors Rt.: kérelmezõvel teljes mértékben egyetért, az ajánlati felhívás formális.<br>
FIAT Magyarország Kft.: kérelmezõvel mindenben egyetért.<br>
MAN Hungária Kft.: nem tesz ajánlatot, mert a kiírt specifikációt nem tudja teljesíteni.<br>
Tárgyalás tartását a felek nem kérték.<br>
A Döntõbizottság a rendelkezésére álló dokumentumok és írásos nyilatkozatok körültekintõ vizsgálata alapján megállapította, hogy a kérelem megalapozott.<br>
A Kbt. 2. § (1) bekezdése kimondja, hogy az 1. § szerinti szervezetek az árubeszerzéseik, valamint az építési beruházásaik és a szolgáltatásaik megrendelése (a továbbiakban együtt: közbeszerzés) során, ha azok értéke a közbeszerzés megkezdésekor külön meghatározott összeget eléri, vagy meghaladja, kötelesek e törvény szabályai szerint eljárni.<br>
A Döntõbizottság kétséget kizáróan megállapította, hogy ajánlatkérõ, amikor a 10 db tehergépjármû árubeszerzését megrendelte, azaz, a Közbeszerzési Értesítõben közzétette az ajánlati felhívását, már olyan aláírt szállítási (lízing)szerzõdéssel rendelkezett a kiírt közbeszerzés tárgyában, melynek teljesítését meg is kezdte azzal, hogy az elõszerzõdés 3. számú mellékletében foglalt ütemtervnek megfelelõen használt tehergépjármûvet adott el a szállítónak. Ez elõfeltétele volt az 1997. október 15-én megkötött szállítási szerzõdés létrejöttének, így az ajánlati felhívás közzététele valójában formális és olyan mûszaki specifikációkat tartalmaz, melyeket a korábban szerzõdést kötõ RENAULT TRUCKS Kft. tud csak teljesíteni.<br>
Ezzel a fiktív ajánlati felhíváson túlmenõen azt is elérte ajánlatkérõ, hogy a potenciális ajánlattevõk zöme nem is kívánt ajánlatot tenni a felhívásra, mert eleve kilátástalannak látja a helyzetét a versenyben. Így tehát ajánlatkérõ bizonyítottan megsértette a Kbt. 24. § (1) bekezdésében foglalt verseny tisztaságának elvét is, mert a hivatkozott törvényhely szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve a nyilvánosságot.<br>
A Döntõbizottság a verseny tisztaságának durva megsértéseként értékelte ajánlatkérõ azon magatartását, hogy a már korábban megkötött szállítási szerzõdésben szereplõ tehergépjármûvek milliméterben megadott – és csak egy bizonyos típusú tehergépjármûre érvényes – mûszaki specifikációkat kötött ki az ajánlati felhívásában azért, hogy annak teljesítésére a vele szerzõdést kötõ szállítón kívül senki más ajánlattevõ ne legyen képes a fiktív közbeszerzési eljárás során.<br>
Az indokolásban kifejtettek alapján a Döntõbizottság – a Kbt. 76. § (1) bekezdésének c) pontjában biztosított jogkörében eljárva – megállapította, hogy az ajánlatkérõ megsértette a Kbt. 2. § (1) és 24. § (1) bekezdéseit – figyelemmel arra is, hogy nem közbeszerzési eljárást követõen jött létre a szerzõdés –, ezért a Kbt. 88. § (1) bekezdésének c), d), f) és g) pontjai szerinti jogkövetkezményeket alkalmazta.<br>
A jogsértés súlyára és a beszerzés értékére tekintettel a Döntõbizottság ajánlatkérõvel szemben 500 000 Ft bírságot szab ki, és a rendelkezõ részben foglaltak szerint döntött a igazgatási szolgáltatási díj megfizetésérõl.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 12.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>