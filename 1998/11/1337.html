<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1337)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D. 225/11/1997<br>
Tárgy: MATÁVCOM Kft. jogorvoslati kérelme a BM Országos Közbeszerzési Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MATÁVCOM Kft., 1107 Budapest, Bihari u. 6., képviseli: dr. Mozsolits Beáta ügyvéd, 1137 Budapest, Pozsonyi út 53–55. (a továbbiakban: kérelmezõ) kérelmét, amelyet a BM Országos Közbeszerzési Fõigazgatóság, 1149 Budapest, Mogyoródi út 43. képviseli: dr. Sebõk Cecília ügyvéd, 1211 Budapest, Táncsics M. u. 62. (a továbbiakban: ajánlatkérõ) közepes és nagy telefonalközpontok szállítására kiírt közbeszerzési eljárása ellen nyújtott be, a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárásról szóló felhívást tett közzé a Közbeszerzési Értesítõ 1997. szeptember 10-i, 35. számában. A beszerzés tárgya és mennyisége: a dokumentációban részletezettek szerint telefonok, telefaxok és telefonalközpontok szállítása és kapcsolódó szolgáltatások teljesítése az alábbi termékcsoportonkénti bontásban és mennyiségekben:<br>
A. Termékcsoport: telefonok:<br>
A. 1. Alapkészülék	1300 db<br>
A. 2. Komfortkészülék 500 db<br>
A. 3.Üzenetrögzítõs készülék	120 db<br>
A. 4. Vezeték nélküli telefon	10 db<br>
B. Termékcsoport: telefaxok:<br>
B. 1. Kompakt (hõpapíros) telefax berendezés	2 db<br>
B. 2. Normál papírral mûködõ telefax berendezés	75 db<br>
B. 3. DigitáIis, komplex szolgáltatást nyújtó<br>
        telefax berendezés	1 db<br>
C. Termékcsoport: telefonalközpontok:<br>
C. l. Kis telefon-alközpontok (1-40 port)	5 db<br>
C. 2. Közepes és nagy telefon-alközpontok<br>
        (40 port fölött)	7 db<br>
A keretszerzõdés(ek) teljesülése során az intézmények megrendelései alapján ténylegesen szállított termékek összmennyisége – az egységár vagy más szerzõdéses feltételek módosítása nélkül – ±30%-ban eltérhet a fenti mennyiségektõl.<br>
Az ajánlattevõk a beszerzés tárgyának egy részére is tehettek ajánlatot, nevezetesen "termékcsoportonként részajánlat tehetõ, egy-egy termékcsoportra adott részajánlatnak azonban teljes körûnek kell lenni".<br>
Az ajánlati felhívás tartalmazta továbbá, hogy az ajánlat beadásának feltétele a dokumentáció megvásárlása. Az ajánlattételi határidõ: 1998. október 21. 10.00 óra.<br>
A C. termékcsoportra négy ajánlattevõ nyújtott be ajánlatot: az Ericsson Kft., a Lucent Kft., a Kapsch Kft., valamint a kérelmezõ. Ajánlatkérõ 1997. november 13-án eredményt hirdetett, amely szerint a C. termékcsoport vonatkozásában a Kapsch Kft. ajánlatát nyilvánította nyertesnek. A nyertessel az ajánlatkérõ 1997. december 12-én a szerzõdést megkötötte.<br>
Kérelmezõ 1997. december 9-én jogorvoslati kérelmet nyújtott be a Döntõbizottsághoz. Kérelmében elõadta, hogy a számára kedvezõtlen döntés indokolásaként ajánlatkérõ arról tájékoztatta, hogy: "a telefonközpontok esetében a kiírás szerint a kis és a közepes-nagy alközpontokat együtt kellett elbírálni. Amennyiben bármelyik megajánlott alközpont nem felelt meg a normatívának, az adott termékkörben az ajánlatot nem lehetett figyelembe venni. Az eljárás összegzése szerint a MATÁV-COM Kft. ajánlatában szereplõ Bosch alközpontok nem felelnek meg az állami normatívának, mivel az R2–MFC beválasztást nem ismeri, ezért a C. termékkör érvénytelen".<br>
Kérelmezõ a kapott választ vitatva megkereste a Robert Bosch Kft.-t, amely nyilatkozatban jelentette ki, hogy a Bosch Integrál 33xE alközpontcsalád rendelkezik olyan perifériális kártyával és mûködtetõszoftverrel, amely R2 MFC beválasztásos jelzésváltást biztosít. Kérelmezõ e nyilatkozat alapján érvényesnek tekintette ajánlatát, és mert ajánlatkérõ az indokolásában kifejtettek miatt nem bírálta el a pályázatát, véleménye szerint ajánlatkérõ nem járt el jogszerûen.<br>
Fentiek alapján kérelmezõ kérte a Döntõbizottságtól, hogy vizsgálja felül, és semmisítse meg ajánlatkérõ döntését, vagy amennyiben a szerzõdést megkötötték, a Kbt. 88. § (1) bekezdés d) pontja alapján állapítsa meg a jogsértést, továbbá kötelezze ajánlatkérõt az eljárási díj viselésére és a költségek megtérítésére. Kérte a Döntõbizottságot, hogy ideiglenes intézkedésként a még meg nem kötött szerzõdés megkötését tiltsa meg.<br>
Ajánlatkérõ észrevételében elõadta, hogy az általa közzétett dokumentáció, amelyet kérelmezõ is megvásárolt – teljes egészében tartalmazta a 240/1996. (XII. 27.) Kormányrendelet mellékletében elõírt közepes-nagy telefonalközpontokra vonatkozó A-02-00-00 sz. állami normatíva mûszaki követelményeket. A mûszaki követelmények között szerepel a "Hálózatkialakítási lehetõség (R2–MFC változatok, APNSS, DPNSS, QSIG, EURO-ISDN jelzésrendszereket támogassa, illetve más gyártók berendezéseivel együtt tudjon mûködni)". Ajánlatkérõ az elbírálás során megállapította, hogy kérelmezõ ajánlatában szereplõ Bosch telefonközpontok nem teljesítik a normatíva R2–MFC változatok (beválasztás) elõírásait. Ugyanakkor a beszerezni kívánt telefonalközpontnak az ajánlatkérõ által megadott – s az állami normatívának megfelelõ – alábbi igényeknek kellett megfelelni a Belügyminisztériumra vetítve:<br>
<br>
1. A MATÁV fõközponti csatlakozáshoz beválasztást biztosító 2 Mbps digitális alközponti interface;<br>
<br>
2. A BM zártláncú hálózatában társközponti együttmûködést megvalósító módosított vonali jelzésû (abcd bitek) 2 Mbps interface;<br>
<br>
3. A BM zártláncú hálózatában analóg 6 huzalos E/M impulzusos vonali jelzésû interface.<br>
Ajánlatkérõ szerint a kérelmezõ által a Döntõbizottsághoz eljuttatott nyilatkozatban a Bosch Kft. csak az 1. pont alatt kifejtett változatra nyilatkozik, a 2. és 3. pontban foglaltakról nem, vagyis kérelmezõ maga sem állítja, hogy ismeri a szükséges változatok mindegyikét, hiszen errõl sem nyilatkozatot nem csatolt, sem saját maga nem tett ilyen kijelentést jogorvoslati kérelmében. Továbbá kérelmezõ ajánlata ugyancsak nem tartalmazta a jogorvoslati kérelemhez csatolt nyilatkozatban foglalt kártyát. Mindezek alapján ajánlatkérõ úgy véli, hogy jogszerûen járt el, amikor a Kbt. 52. § (2) bekezdés d) pontja szerint kérelmezõ ajánlatát érvénytelenné nyilvánította.<br>
Ajánlatkérõ kérte a Döntõbizottságot, hogy a kérelmet, mint megalapozatlant a Kbt. 88. § (1) bekezdés a) pontja alapján utasítsa el.<br>
Egyéb érdekeltként az Ericsson Kft. észrevételében elõadta, hogy egyetért kérelmezõ kérelmével, egyben kérte tárgyalás tartását.<br>
A Döntõbizottság az iratokból és az 1998. január 8-án megtartott tárgyaláson elhangzott nyilatkozatok alapján megállapította, hogy a kérelem nem megalapozott.<br>
Döntõbizottság megállapította, hogy ajánlatkérõ az ajánlati felhívás 3. a) pontjában hivatkozik arra, hogy a beszerzés tárgyát és mennyiségét a dokumentációban részletezettek szerint kéri teljesíteni. A dokumentáció 6. oldalán közli, hogy az ajánlatot alkotó okmányok a "IV. fejezetben elõírtak alapján összeállított Mûszaki ajánlat, melynek része:<br>
– a 240/1996. (XII. 27.) Korm. rendelet és az ajánlatkérõ által megadott mûszaki leírás követelményeinek való megfelelõség ismertetése,<br>
– a termékek alapvetõ mûszaki jellemzõinek, valamint a kapcsolódó szolgáltatásoknak részletes leírása,<br>
– gyártói mûbizonylatok, forgalomba hozatali engedélyek, Hírközlési Fõfelügyelet által kiadott engedélyek másolata."<br>
A dokumentáció 7. oldal 2. (Szabványok) pontjában elõírja, hogy "a keretszerzõdés keretében szállított termékeknek meg kell felelniük a magyar jogszabályokban, a magyar szabványokban és mûszaki elõírásokban foglaltaknak".<br>
A 21. oldalon ajánlatkérõ úgy határozza meg a "C. termékcsoport: telefonalközpontok" mûszaki tartalmát, követelményeit, hogy kifejezetten, címszerûen jelzi: "Állami normatívával meghatározott termékcsoportra vonatkozó mûszaki leírás", míg az A. és B. termékcsoportok vonatkozásában közli, hogy azok állami normatívával nem meghatározott termékcsoportok. A dokumentáció 28. oldalán – a jogorvoslati kérelem tárgyát képezõ – "közepes-nagy telefonalközpont (40 port fölött)" kiemelt termék követelményeit az A-02-00-00 számú állami normatívával határozza meg. E normatíva mûszaki követelményei között szerepel, hogy a termék "Hálózatkialakítási lehetõség (R2–MFC változatok, APNSS, DPNSS, QSIG, EURO-ISDN jelzésrendszereket támogassa, illetve más gyártók berendezéseivel együtt tudjon mûködni)".<br>
A Döntõbizottság kérelmezõ ajánlatát átvizsgálva megállapította, hogy a közepes és nagy telefonalközpontok mûszaki leírásában sem a telepítendõ konfiguráció, sem a termékismertetés vonatkozásában nem tartalmazott adatot az R2–MFC változatokról. Ugyancsak nem tartalmazott az R2–MFC változatokról tényt vagy adatot – a kérelem mellékleteként is hivatkozott Bosch Integral 33xE típusú alközpont részletes mûszaki ismertetése (ajánlat 24–31. oldal). A Döntõbizottság nem fogadta el bizonyítékként kérelmezõ ajánlatának 24. oldal elsõ bekezdésében foglalt nyilatkozatot, mely szerint "a megajánlott Integrál 33xE ISDN-telekommunikációs rendszer rendelkezik mindazon digitális alközponti szolgálatokkal és szolgáltatásokkal, amelyeket a 240/1996. (XII. 27.) Korm. rendelet elõírt és kielégíti mindazokat a követelményeket, amelyeket a központi költségvetési szervek részére az állami normatívákban meghatároztak." E nyilatkozat tartalma ugyanis, az R2–MFC változatok vonatkozásában nem fedte a valóságot. Kérelmezõ maga is elismerte, hogy ajánlata nem tartalmazta a kérdéses mûszaki követelménynek való megfelelõséget. Az elõbbi indokok alapján a Döntõbizottság nem vehette bizonyítékként figyelembe azt az 1997. október 28-án tett ajánlati nyilatkozatot, mely szerint kérelmezõ kijelenti, hogy a megajánlott alközpont a 240/1996 (XII. 27.) Korm. sz. rendeletben elõírt mûszaki követelményeknek megfelel.<br>
Kérelmezõ a tárgyaláson elismerte, hogy a közepes-nagy telefonközpontra vonatkozó ajánlatában az "R2–MF'C változatok" nincs megjelölve. Ugyancsak elismerte, hogy jogorvoslati kérelme mellékletében szereplõ nyilatkozatban megjelölt CAS perifériális kártyával sem alkalmas a 33xE telefonközpont analóg beválasztásra.<br>
A becsatolt dokumentumok, valamint a tárgyaláson elhangzott nyilatkozatok alapján Döntõbizottság elõtt bizonyítást nyert, hogy kérelmezõ ajánlatában szereplõ telefonalközpont nem ismerte az ajánlatkérõ által követelményként támasztott R2–MFC változatokat. Ajánlatkérõ a dokumentációban igen részletesen határozta meg a beszerezni kívánt terméket. Ajánlati felhívásában megjelölt közepes és nagy telefonközpontok vonatkozásában alkalmazta a központi költségvetési szervek központosított közbeszerzési rendszerében országosan kiemelt termékek állami normatíváiról szóló 240/1996. (XII. 27.) Korm. rend. elõírásait.<br>
A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Kérelmezõ ajánlata bizonyítottan nem felelt meg a dokumentációban közölt követelményeknek, ezért ajánlatkérõ jogszerûen nyilvánította azt érvénytelennek.<br>
Fentiekben részletezett tények alapján jogsértés megállapítására nem került sor, ezért a kérelmet a Kbt. 88. § (1) bekezdés a) pontja alapján, mint alaptalant a rendelkezõ részben foglaltak szerint elutasította.<br>
A Döntõbizottság a jogorvoslati eljárás során a kérelmezõ elõterjesztett jogorvoslati kérelme ellenére ideiglenes intézkedést nem alkalmazott, tekintettel arra, hogy az ideiglenes intézkedés meghozatalának 82. § (1) bekezdésében meghatározott törvényi feltételek nem álltak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 14.<br>
<br>
Hámori András s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Dr. Dely Betty  s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>