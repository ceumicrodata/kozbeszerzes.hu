<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1758)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 155-1337<br>
Fax: 155-5082<br>
Ikt. sz.: D. 11/16/1998.<br>
Tárgy: A Bau-Trade Kft. jogorvoslati kérelme a Pest Megyei Állat-egészségügyi és Élelmiszer-ellenõrzõ Állomás közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a Bau-Trade Építõipari Tervezõ, Kivitelezõ és Kereskedelmi Kft., 2100 Gödöllõ, Gábor Á. u. 2–10. (a továbbiakban: kérelmezõ) kérelmére, amelyet a Pest Megyei Állat-egészségügyi és Élelmiszer-ellenõrzõ Állomás, 2100 Gödöllõ, Kotlán S. u. 1. (a továbbiakban: ajánlatkérõ) központi telephely épületeinek felújítására és kivitelezésére kiírt közbeszerzési eljárása ellen nyújtott be, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 49. § (2), az 53. § (2) és 59. § (1) bekezdéseit, ezért az ajánlatkérõ eljárást lezáró döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 30 napon belül 30 000 Ft, azaz harmincezer forint igazgatási, szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárásról szóló ajánlati felhívást tett közzé a Közbeszerzési Értesítõ 1997. október 22-i számában, amely szerint több épülete külsõ-belsõ felújítására, illetve átalakítására kért ajánlatot. Dokumentációt is készített, amely mûszaki terveket, mûleírásokat és tételes mennyiségi kiírást tartalmazott. A felhívás 11. pontja írta elõ az ajánlattevõ pénzügyi, gazdasági és mûszaki alkalmassága igazolásának módját, a 13. pont pedig az elbírálás szempontjait határozta meg a következõk szerint: vállalkozási ajánlat összege, fizetési feltételek, minõségi feltételek, referenciamunkák. Az ajánlatkérõ csakis teljes körû ajánlatot fogadott el, többváltozatú ajánlatot viszont megengedett. A felhívás 15. pontja (egyéb információk) elõírta, hogy az ajánlatoknak a munkálatok szervezését úgy kell tartalmaznia, hogy az intézményben a folyamatos munkavégzés biztosított legyen. Az 1997. december 1-jei ajánlattételi határidõig a következõ cégek tettek ajánlatot: ISO-COOP Rt., Strabag Hungária Rt., Hajdú Építõipari Kft., MASZER Rt., INSTRUKTOR–93 Kft., Architekton Rt. és kérelmezõ. Az eredményhirdetésre 1998. január 9-én került sor. Az eljárás nyertese az INSTRUKTOR–93 Kft., míg második helyezettje az Architekton Rt. lett.<br>
Az eredményhirdetést követõen kezdeményezett jogorvoslati eljárást kérelmezõ. Kérelmében az ajánlatkérõ eljárást lezáró döntését vitatja.<br>
Álláspontja szerint az ajánlati felhívásban közzétett elbírálási szempontok alapján az INSTRUKTOR–93 Kft. nem lehet nyertes, mert ajánlata a vállalkozási árat tekintve a legkedvezõtlenebb volt, és a többi szempontból sem volt jobb, mint kérelmezõ ajánlata. Feltételezi, hogy az elfogadott ajánlat nem azonos a benyújtott ajánlattal, ugyanis a bontáskor ismertetett ár magasabb, mint az eredményhirdetéskor megjelölt ajánlati ár.<br>
Kérelmezõ az 1998. január 30-i tárgyaláson kiegészítette kérelmét. Eszerint kifogásolja azt is, hogy az ajánlatkérõ az elbírálási szempontokat megváltoztatta, a szempontok kiírás szerinti fontossági sorrendjét felborította.<br>
Mindezekre tekintettel kérte, hogy a Döntõbizottság semmisítse meg az ajánlatkérõ eljárást lezáró döntését, és hívja fel õt a Kbt. szabályainak megfelelõ eljárásra. Kérte továbbá a Döntõbizottság ideiglenes intézkedését a – még meg nem kötött – szerzõdés megkötésének megtiltására.<br>
Ajánlatkérõ észrevételében kifejtette, hogy számára az egyik legfontosabb elbírálási szempont az intézmény felújítási munkák alatti folyamatos mûködése volt. A közzétett ajánlati felhívásban e szempontot a 15. pontban írta elõ. Az ajánlatok elbírálásakor a felhívásban közzétett szempontokon kívül további szempontokat kötbér, jóteljesítési garancia, teljesítési határidõ (felújítási napokban számítva), az ajánlat tartalma – is értékelt. Az INSTRUKTOR–93 Kft. ajánlata biztosította a legteljesebben a folyamatos üzemelést, amit az ajánlattevõ referenciái nagymértékben alátámasztottak. Az INSTRUKTOR–93 Kft. ugyanis hasonló munkálatokban jártas cég, ajánlatát pedig kiváló minõségû anyagokkal nyújtotta be. Ez utóbbi körülmény indokolja a magasabb vállalkozói árat. Mindezeket figyelembe véve számára a legkedvezõbb ajánlatot az INSTRUKTOR–93 Kft. tette.<br>
Ajánlatkérõ kéri, hogy a Döntõbizottság engedélyezze a nyertessel a szerzõdés megkötését, vagy kötelezze õt új eljárás lefolytatására, mert a benyújtott ajánlatok közül egyedül az INSTRUKTOR–93 Kft. ajánlata fogadható el számára.<br>
Az ügyben egyéb érdekeltként a következõ ajánlattevõk tettek észrevételt.<br>
A MASZER Rt., Strabag Hungária Rt., ISO-COOP Rt. és Hajdú Kft. a kérelmezõvel egyetértenek. Álláspontjuk szerint az eljárásban nem az összességében legelõnyösebb ajánlat lett a nyertes, és az ajánlati ár változása felveti az ajánlat módosításának kérdését is.<br>
Az Architekton Rt. kifejti, hogy ajánlatát az ajánlatkérõ annak ellenére hirdette ki második legjobbként, hogy – nyilatkozata szerint – semmilyen körülmények között nem szándékozik azt elfogadni.<br>
Az INSTRUKTOR–93 Kft. észrevételében elõadja, hogy benyújtott ajánlatát nem módosította. Az ajánlat alternatívákat is tartalmazott, ezek között árcsökkentõ tételek is szerepeltek. Az ajánlatkérõ ezen alternatívákat fogadta el, ami a vállalkozói ár alakulását is magyarázza.<br>
A Döntõbizottság a 11/5/1998. számú, 1998. január 16-án kelt határozatával a szerzõdéskötést megtiltotta.<br>
A Döntõbizottság az iratok és a tárgyaláson elhangzottak alapján megállapította, hogy a kérelem megalapozott.<br>
A Kbt. szabályai szerint az ajánlatkérõ köteles úgy meghatározni az ajánlati felhívás (és dokumentáció) tartalmát, hogy annak alapján az ajánlattevõk egyenlõ eséllyel megfelelõ ajánlatot tehessenek. Ezen elõírások körében tartalmi és formai követelményeit, valamint az ajánlatok elbírálásának szempontját kell meghatároznia. Az ajánlatkérõ az ajánlati felhívás – és dokumentáció – elõírásaihoz a közbeszerzési eljárásban mindvégig kötve van, azokat csak az ajánlati felhívás módosítására vonatkozó szabályok alkalmazásával – az ajánlattételi határidõ lejártáig – változtathatja meg.<br>
A Kbt. 34. § (1) bekezdése szerint az ajánlatok elbírálása alapvetõen két fõ szempont szerint történhet: a legalacsonyabb összegû ellenszolgáltatás, vagy az összességében legelõnyösebb ajánlat kiválasztása szempontjából. Ez utóbbi esetben kell a legelõnyösebb ajánlat kiválasztására szolgáló értékelési szempontokat egyenként is meghatározni, sõt ezek fontossági sorrendjét is elõ kell írni.<br>
Az ajánlatkérõ a jelen közbeszerzési eljárásban az ajánlati felhívásban fontossági sorrendben 4 elbírálási szempontot határozott meg. Az ajánlatok értékelését 1998. január 7-én végezte el. Az iratok közt becsatolt jegyzõkönyv szerint elõször is valamennyi ajánlat esetében az ajánlati árakat úgymond "korrigálta", azaz egységes mûszaki tartalomra vetítve határozta meg. Az értékelést összesen 8 szempont szerint végezte, ezek a következõk voltak: korrigált nettó ár, fizetési feltételek, minõségi feltételek, referenciamunkák, határidõ, kötbér, jóteljesítési garancia, ajánlat tartalma.<br>
A megjelölt elbírálási szempontokra pontrendszert alakított ki, a szempontokra 1–7 pontot adott, a referenciákat 1–14 ponttal értékelte. Ezután két ajánlatról – kérelmezõ és az ISO-COOP Rt. ajánlatáról – megállapította, hogy azok egyetlen szempont szerint sem minõsülnek a legkedvezõbbnek, ezért a további bírálatban már e két ajánlatot nem is vette figyelembe. Az ajánlatkérõ ezt követõen a Strabag Hungária Rt. ajánlatáról megállapította, hogy az nem felel meg az ajánlati felhívás feltételeinek, ezért a továbbiakban ezt az ajánlatot sem vette figyelembe, már csak a fennmaradó ajánlatokat értékelte.<br>
Ajánlatkérõ tehát lényegében érvénytelenné nyilvánította kérelmezõ ajánlatát azon okból, hogy az ajánlat – álláspontja szerint – egyetlen értékelési szempontból – jelen esetben a 8 szempont egyike szerint – sem volt a legjobb.<br>
A Kbt. 52. § (2) bekezdésének a)–d) pontjai határozzák meg az érvénytelen ajánlat fogalmát, az 53. § (1) bekezdésének a)–c) pontjai pedig az ajánlattevõ kizárásának eseteit. A Kbt. 53. § (2) bekezdése szerint csakis azon ajánlatok nem vehetnek részt az elbírálás további szakaszában, amelyek érvénytelenek, vagy amelyek ajánlattevõjét az eljárásból kizárták. Az az ok, amivel ajánlatkérõ kérelmezõ ajánlatának a további értékelésbõl való kizárását indokolta, a Kbt. hivatkozott rendelkezései szerint nem kizáró, és nem érvénytelenségi ok, tehát kérelmezõ ajánlatát el kellett volna bírálnia. Az ajánlatkérõ megsértette a Kbt. 53. § (2) bekezdését azzal a magatartásával, hogy kérelmezõ ajánlatát figyelmen kívül hagyta a végsõ elbíráláskor.<br>
Ajánlatkérõ jogsértõ magatartást tanúsított azzal is, hogy az elbírálás során ajánlati felhívásában közzétett értékelési szempontoktól és azok megadott fontossági sorrendjétõl eltért.<br>
A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike jelen esetben az összességében legelõnyösebb ajánlat kiválasztásának szempontja szerint – a legkedvezõbb ajánlatot tette. Az ajánlatkérõ a Kbt. 26. § (2) és 56. § (1) bekezdésére tekintettel az ajánlatokat az ajánlati felhívásban meghatározott értékelési szempontok alapján bírálja el, az elbírálás során a felhívásban meghatározott feltételekhez kötve van.<br>
Jelen közbeszerzési eljárásban az ajánlatkérõ az ajánlati felhívásban meghatározott 4 elbírálási szemponton kívül további 4 szempontot is értékelt, ezeket pontozta, méghozzá egy szempont kivételével (referencia) valamennyi szempontot azonos ponthatárok között. Ebbõl az következik, hogy a felhívás szerinti szempontoktól tartalmilag is eltért és a szempontok fontossági sorrendjét sem biztosította. Az ajánlatok elbírálásáról készült 1998. január 7-i jegyzõkönyv is tartalmazza – az ajánlatkérõnek a jogorvoslati eljárásban tett nyilatkozatával megegyezõen –, hogy az ajánlatkérõ döntése során a legfontosabb szempontnak a referenciát és a munkák ütemezését, illetve a zavartalan üzemeltetés biztosítását tekintette. A jogorvoslati eljárásban megküldött észrevételében továbbá elismerte, hogy az INSTRUKTOR–93 Kft. ajánlata nem bizonyult a felhívásban közzétett szempontok alapján összességében a legkedvezõbbnek. Elismerte továbbá, hogy olyan szempontokat vont be az ajánlatok bírálatába – kötbér, jóteljesítési garancia mértéke, teljesítési határidõ (felújítási napokban számítva), az ajánlatok tartalma –, amelyek a felhívásban nem szerepeltek. Az INSTRUKTOR–93 Kft. ajánlata csak az új szempontrendszer alapján volt a számára – és az összességében – a legkedvezõbb.<br>
Az ajánlatkérõ az eljárás nyerteséül csak azt az érvényes ajánlatot fogadhatta volna el, amely a felhívásban közzétett elbírálási szempontrendszer szerint az összességében legkedvezõbb volt. Miután nem ezt tette, megsértette a Kbt. 26. § (2) és 56. § (1) bekezdésére is tekintettel az 59. § (1) bekezdését. A megjelölt jogsértésekre figyelemmel a Döntõbizottság már a nyertes ajánlatok tényleges értékelését nem vizsgálta, e vonatkozásban elfogadta az ajánlatkérõ nyilatkozatát, mely szerint a felhívásban közzétett értékelési szempontok szerint a nyertes ajánlat nem volt összességében a legkedvezõbb.<br>
Kérelmezõ megalapozottan kifogásolja azt is, hogy a nyertes ajánlat az elbírálás idõszakában – az eredményhirdetéskor közölt vállalási ár tekintetében – módosításra került.<br>
A Kbt. 26. § (2) bekezdése szerint az ajánlatkérõ az ajánlati felhívásához, az ajánlattevõ az ajánlatához kötve van, az 50. § alapján az ajánlati kötöttség idõtartama az ajánlattételi határidõ lejártától kezdõdik. A Kbt. 49. § (2) bekezdése kimondja, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
Az INSTRUKTOR–93 Kft. ajánlatát 228 437 144 Ft+ áfa vállalási árral adta meg. Ajánlata árnövelõ és árcsökkentõ alternatív tételeket is tartalmazott. Az árcsökkentõ alternatívák összesen 4 850 000 Ft+áfa értékben szerepelnek az ajánlat 2. oldalán. További 6,3 M Ft árkedvezményt ajánlott arra az esetre, ha az ajánlatkérõ részszámlázási lehetõséget biztosít számára a raktárba leszállított anyagokra is. Az ajánlatkérõ a Kft. alternatív ajánlatát hirdette ki nyertesként, és elfogadta a részszámlázásra vonatkozó javaslatot, ezért a fentiek értelmében 217 287 144 Ft+áfa az ajánlat szerinti pontos vállalkozási ár. Az ajánlatkérõ az 1998. január 9-i eredményhirdetésen ettõl eltérõ, 217 337 144 Ft+áfa értékben hirdette ki döntését. Az eljárás során becsatolt iratokban – közöttük az elbírálás idõszakában az ajánlatkérõ kérdéseire adott írásbeli válaszokban – a Döntõbizottság nem talált adatot arra vonatkozóan, hogy az ajánlati árat az ajánlattevõ módosította volna, és magyarázatot sem talált a kihirdetett vállalási ár kialakulására. Viszont tény, hogy a vállalási ár módosult az ajánlatban közöltekhez képest. Az ajánlatkérõ tehát jogsértést követett el, amikor a döntése során az ajánlati áron, végsõ soron az ajánlaton módosított.<br>
Miután jelen közbeszerzési eljárásban a Döntõbizottság ideiglenes intézkedésére is tekintettel a szerzõdés nem jött létre, a Döntõbizottság – a Kbt. 76. § (1) bekezdésének c) pontjában biztosított jogkörében eljárva – jogkövetkezményként a Kbt. 88. § (1) bekezdésének c) és d) pontját alkalmazta, a költségekrõl a 88. § (1) bekezdésének g) pontja alapján a rendelkezõ részben foglaltak szerint döntött. A Döntõbizottság számára az alkalmazható jogkövetkezményeket a Kbt. 88. § (1) bekezdése tartalmazza, ezek alapján az ajánlatkérõt határozatával új eljárásra nem kötelezheti.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 12.<br>
<br>
	Divinyi József s. k.	Dr. Deli Betty s. k.<br>
	közbeszerzési biztos	közbeszerzési biztos <br>
<br>
Diósy lldikó s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>