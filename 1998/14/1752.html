<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1752)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 155-1337<br>
Fax: 155-5082<br>
Ikt. sz.: D. 3/10/1998.<br>
<br>
Tárgy: Akadimpex Kft. jogorvoslati kérelme a Környezetgazdálkodási Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
az Akadimpex Külkereskedelmi Kft., 1014 Budapest, Országház u. 30., képviseli: dr. Madari Tibor ügyvéd, 1399 Budapest, Pf. 701/29, továbbiakban: kérelmezõ) kérelmének, amelyet a Környezetgazdálkodási Intézet, 1054 Budapest, Alkotmány u. 29., képviseli: dr. Patay Géza ügyvéd, 1026 Budapest, Küküllõ u. 1. (továbbiakban: ajánlatkérõ) induktív csatolású plazma-atomemissziós spektrométer beszerzésére vonatkozó közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a Kbt. 24. (2) bekezdésében foglaltakat, egyebekben a kérelmet elutasítja.<br>
Kötelezi az ajánlatkérõt, hogy kérelmezõ részére a határozat kézhezvételétõl számított 30 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1997. december 16-án hirdetmény közzététele nélküli tárgyalásos közbeszerzési eljárásra küldött ki részvételi felhívást a Lab-Ex Kft.-nek, az Unicam Kft.-nek, a Perkin Elmer Hungária Kft.-nek és a kérelmezõnek.<br>
A beszerzés tárgya: induktív csatolású plazma-atomemissziós spektrométer (ICP-OES), a részvételi felhívás 1. sz. mellékletében meghatározott paraméterek szerint.<br>
Ajánlatkérõ a részvételi felhívás 1. b) pontjában a Kbt. 70. § d) pontjában foglaltakkal indokolta a választott tárgyalásos eljárás szükségességét.<br>
A részvételi jelentkezés határideje 1997. december 18. 12.00 óra volt. Az ajánlat benyújtására, valamint az ajánlatok nyilvános bontására ugyancsak ezt a határidõt jelölte meg.<br>
Ajánlatkérõ a részvételi felhívás 10. pontjában – egyebek között – meghatározta, hogy az összességében legelõnyösebb ajánlatot tevõvel kíván szerzõdést kötni. Az értékelési szempontok fontossági sorrendje: 1. a berendezés mûszaki tulajdonságai a felhasználásra tekintettel; 2. az ár; 3. a berendezés referenciái a környezetvédelem területén.<br>
Ajánlatkérõ – ugyancsak ebben a pontban – közölte, hogy az eljárás egyes idõpontjairól a továbbiakban közvetlenül ad tájékoztatást.<br>
A beszerzés tárgyára a következõ négy ajánlattevõ nyújtotta be ajánlatát határidõre: a Perkin Elmer Hungária Kft., az Unicam Magyarország Kft., a kérelmezõ és végül a Perkin Elmer International Inc. Rotkreuz Branch Svájcból.<br>
Ajánlatkérõ 1997. december 22-én 15.00 órakor hirdetett eredményt, amely szerint az ajánlatok közül elsõ helyen a Perkin Elmer International Inc. Rotkreuz Branch (a továbbiakban: nyertes), második helyen a Perkin Hungária Kft. ajánlatát fogadta el.<br>
Ajánlatkérõ a szállítási szerzõdést még ugyanezen a napon megkötötte a nyertessel.<br>
Kérelmezõ 1997. január 5-én jogorvoslati kérelmet nyújtott be a Döntõbizottsághoz, amelyben – az 1998. január 26-i tárgyaláson tett módosítást követõen – elõadta, hogy ajánlatkérõ jogsértõ módon folytatta le közbeszerzési eljárást, mert a bontás és az eredményhirdetés közötti idõintervallumban az ajánlattevõkkel nem egyformán tárgyalt, nem egyformán kezelte ajánlataikat és – elõbbiekre való tekintettel – nem biztosította az ajánlattevõk esélyegyenlõségét. Továbbá ajánlatkérõ megsértette Kbt. 59. § (1) bekezdését, tekintettel arra, hogy közbeszerzési eljárásának nyerteseként nem azt hirdette ki, aki összességében számára a legmegfelelõbb ajánlatot tette. Tekintettel arra, hogy ténylegesen nem tárgyalt kérelmezõvel, ajánlatkérõ megsértette a Kbt. 26. § (5) és 71. § (5) bekezdésében foglaltakat is.<br>
Kérelmezõ sérelmezte továbbá, hogy ajánlatkérõ nem tartotta be az ajánlattételi határidõt, és ezzel megsértette a Kbt. 47. § (1) és (3) bekezdésében foglaltakat.<br>
Ajánlatkérõ továbbá olyan ajánlattevõt hirdetett ki nyertesnek, aki a közbeszerzési eljáráson nem vehetett volna részt, mert nem volt a meghívottak között, ezzel megsértette a Kbt. 52. § (2) bekezdés b) pontját is. Kérte a jogsértés megállapítását és a 30 000 Ft igazgatási szolgáltatási díj megtérítését.<br>
Ajánlatkérõ észrevételében elõadta, hogy a Budapesti Vegyimûvek garéi telephelyén a szennyezõanyagok minden korábbinál nagyobb mértékben veszélyeztetik a vízbázist, ezért döntött úgy a KTM, hogy az elengedhetetlenül szükséges mûszerpark beszerzése tovább nem halogatható, s 1997. december 11-én kelt, KFHKB/2/1243/1997. számú levelében kérte ajánlatkérõtõl a mérésekhez szükséges mûszerek rendkívüli sürgõsséggel történõ beszerzését, amelyhez 50 millió forintot biztosított. Az ajánlatkérõ a KTM levele, valamint a szorító költségvetési szabályozás alapján úgy ítélte meg, hogy a mûszerek beszerzésére a Kbt. 70. § d) pontja alapján tud közbeszerzési eljárást lefolytatni. E speciális mûszerek kínálati piaca igen szûk, ezért úgy döntöttek, hogy a piac valamennyi lehetséges résztvevõjét felkéri, hogy vegyen részt a közbeszerzési eljárásokban, annak érdekében, hogy quasi nyílt eljárást folytasson le.<br>
Európában 4 cég jöhetett szóba e mûszer értékesítése vonatkozásában: a Labex Kft., a Perkin Elmer Hungária Kft., az Akadimpex Kft., valamint az Unicam Kft. Ez a 4 cég kapta meg a részvételi felhívást, akiknek a közbeszerzés tárgyát képezõ mûszer paramétereit jól ismerte. Azért adott a meghívó levélnek "részvételi felhívás" címet, hogy a Kbt. mellékletének felhasználásával elõsegítse és pontosítsa az ajánlatok egységes tartalmát. Figyelembe véve, hogy ez tárgyalásos eljárás volt, nem sértette meg az esélyegyenlõséget. Miután a Kbt.-nek a tárgyalásos eljárásra vonatkozó szabályai nem írják elõ, hogy a tárgyalást milyen formában kell folytatni, az ajánlatok bontását követõen a részvételi felhívást és az ajánlatokat egybevetve a döntéshez szükséges valamennyi lényeges és részletes feltétel megvolt, ezért külön szóbeli tárgyalásokat nem folytatott le egyetlen ajánlattevõvel sem. Az elbírálási idõszakban az Unicam cég részérõl egy információkérés volt a bontáskor elhangzott árakról, amelyet megadott, a svájci Perkin Elmer cég pedig írásban módosította ajánlatát. Ajánlatkérõ e cselekményeket nem tekintette tárgyalásnak.<br>
A Kbt. 26. § (5) bekezdése alapján ugyanis az ajánlatok módosítása az ajánlattevõnek törvényes joga, ezért a módosított ajánlatot vette figyelembe ajánlatkérõ a végsõ elbírálás során. A többi ajánlattevõ sem volt elzárva ettõl lehetõségtõl, õk azonban nem éltek ezzel.<br>
Mivel a Kbt. 26. § (5) bekezdése a legszorosabb összefüggésben van a Kbt. 24. § (1) és (2) bekezdésében foglaltakkal, minden tekintetben és minden alkalommal azonos esélyt biztosított valamennyi ajánlattevõnek.<br>
Kérelmezõ által a Kbt. 52. § (2) bekezdés b) pontjában terhére megjelölt jogsértés elsõdlegesen elkésettség miatt, másodlagosan megalapozatlanság miatt kérte elutasítani. Indokolásul elõadta, hogy e kérelem elkésett, mert a svájci Perkin Elmer ajánlatáról kérelmezõ az ajánlatok bontásának idõpontjában tudomást szerzett. Megalapozatlanság indokául azt jelölte meg, hogy a Magyar Köztársaság kereskedelmi képviseletei pont azért munkálkodnak, hogy a külföldi cégek idõben és megfelelõen tájékozódjanak mindenfajta magyarországi piaci kereslet vonatkozásában, tehát a Perkin Elmer képviseletének meghívása egyben az anyacég meghívását is jelentette. Ajánlatkérõ elõadta továbbá, hogy a kérelmezõ által jogsértésként megjelölt Kbt. 47. § (1) és (2) bekezdésében foglaltak feléje való megfogalmazása fogalmilag kizárt, ugyanis ezen rendelkezések a tárgyalásos eljárásra nem vonatkoznak.<br>
Ajánlatkérõ a kérelmezõ Kbt. 59. § (1) bekezdésében foglaltak megsértésével kapcsolatban elõadta, hogy a kérelmezõ ajánlatát, annak mûszaki tartalma alapján érvénytelennek is tekinthette volna. Miután az elsõ elbírálási szempont éppen a mûszaki tartalom volt, mégis értékelte az ajánlatot. Ugyanis neki – a dokumentáció szerint is – olyan mûszerre volt szüksége, amely gyorsan, kis térfogatból elemez, és lehetõvé teszi akár néhány év múlva is egy esetlegesen akkor észre nem vett, vagy figyelmen kívül hagyott komponens kimutatását. Ezzel szemben kérelmezõ egy szekvens készüléket ajánlott, amely a fenti igénynek nem felelt meg.<br>
A nyertes szimultán készülékével, ami egy szilárdtest-detektoros készülék, gyakorlatilag 3 perc alatt a periódusos rendszer ICP-vel mérhetõ összes elemét detektálni tudja; addig ez egy szekvens készülékkel igénybe vehet 20-25 percet, és lényegesen nagyobb térfogatmennyiséget igényel. Elõbbiekben kifejtettek, illetve a többi bírálati szempont szerint végzett, értékelése alapján úgy nyilatkozik, hogy nem sértette meg a Kbt. 59. § (1) bekezdését sem.<br>
Fentiek alapján ajánlatkérõ kérte a Döntõbizottságot, hogy részben elkésettség miatt, részben megalapozatlanság miatt a kérelmet utasítsa el.<br>
A Döntõbizottság a rendelkezésre álló iratokból és a tárgyaláson elhangzottak alapján megállapította, hogy a kérelem részben megalapozott.<br>
A Döntõbizottságnak elõször azt kellett megvizsgálnia, hogy a kérelem jogvesztõ határidõn belül került-e elõterjesztésre.<br>
A Kbt. 79. § (5) bekezdése kimondja, hogy az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A Döntõbizottság megállapította, hogy a tárgyi közbeszerzési eljárás "részvételi felhívás" címû tárgyalásra szóló meghívásával indult, amelyet kérelmezõ 1997. december 16-án kézhez vett. Kérelmezõ jogorvoslati kérelmét 1997. december 30-án 12.20-kor faxon továbbította a Döntõbizottság felé, mely kérelem azután 1998. január 5-én – 1998. elsõ munkanapján – hivatalosan is iktatható volt. A Döntõbizottság elõbbiek alapján megállapította, hogy a kérelem – a legkorábbi közbeszerzési eljárási cselekmény vonatkozásában is – a jogvesztõ határidõn belül (1997. december 31.) került benyújtásra, ezért a kérelem nem elkésett.<br>
Ezt követõen a Döntõbizottság folytatta a jogorvoslati kérelem érdemi vizsgálatát. Megállapította, hogy ajánlatkérõ a megjelölt közbeszerzési eljárási fajták közül a hirdetmény közzététele nélküli, Kbt. 70. § d) pontja szerinti tárgyalásos eljárást választotta.<br>
A Kbt. a tárgyalásos közbeszerzési eljárás szabályait részben az eljárások általános szabályaival – alapelvi szinten –, részben az eljárás fajta speciális szabályaival állapítja meg.<br>
Az alapelvi szabályozás szerint a tárgyalásos eljárásban köteles az ajánlatkérõ biztosítani a verseny tisztaságát, a nyilvánosságot és az esélyegyenlõséget az ajánlattevõk számára [Kbt. 24. § (1)–(2) bekezdései]. Az eljárásfajta sajátos szabályozása szerint a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl, ennek során a felek nincsenek kötve az ajánlataikhoz, az eljárásra egyébként – ha e törvény másként nem rendelkezik – a nyílt eljárás szabályait kell megfelelõen alkalmazni [Kbt. 26. § (5)–(6) bekezdései].<br>
A Kbt. 71. § (5) és (6) bekezdései tartalmazzák a hirdetmény közzététele nélküli tárgyalásos eljárásra vonatkozó sajátos szabályokat. Ezek szerint az ajánlatkérõ az általa kiválasztottakat közvetlenül hívja meg tárgyalásra és az eljárás eredményét közzéteszi a Közbeszerzési Értesítõben.<br>
A jelen tárgyalásos eljárásban a részvételi felhívás elõírta, hogy a részvételi jelentkezések és egyben az ajánlatok beadási határideje 1997. december 18. 12.00 óra. Ezen idõpontban sor került az ajánlatok bontására és az ajánlatkérõ ekkor közölte az ajánlattevõkkel az eredményhirdetés idõpontját is. Az ajánlatkérõ az iratok és a saját nyilatkozatai szerint nem szándékozott ténylegesen tárgyalni, az írásban beadott ajánlatok alapján akarta döntését meghozni. E körülményt az ajánlattevõk is ismerték. Ajánlatkérõ nem is hívott meg senkit tárgyalásra. A svájci Perkin Elmer cég azonban az ajánlatok beadását követõen írásban módosította ajánlatát, és az eredetinél kedvezõbb ajánlati árat ajánlott meg. Az ajánlatkérõ ezt a szerzõdési feltételt módosító nyilatkozatot elfogadta, a továbbiakban végleges ajánlatnak ezt tekintette, majd az eljárás nyerteséül is ezt a céget hirdette ki. A többi ajánlattevõt – köztük kérelmezõt – sem az ajánlatmódosítás tényérõl, sem annak tartalmáról nem tájékoztatta. Megállapítható volt az is, hogy az ajánlatkérõ kifejezte a felhívásával és az eredményhirdetésre szóló levél átadásával, hogy a bontás és az eredményhirdetés között a közbeszerzési eljárásban más eljárási cselekményre nem kerül sor. Az ajánlattevõk ennek tudatában tekintették véglegesnek a beadott ajánlatukat.<br>
A Kbt. szabályai szerint a tárgyalásos eljárásnak éppen az a lényege, hogy a szerzõdéses feltételek rugalmasan alakíthatók tárgyalások sorozatával egészen az eljárás befejezéséig. Végsõ soron azt, hogy melyik ajánlat lesz a legelõnyösebb, a tárgyalások befejezésével lehet csak eldönteni, ugyanis mindaddig bármelyik fél ajánlatát módosíthatja, kedvezõ és kedvezõtlen feltételeket egyaránt megváltoztathatja.<br>
E szabályok szerint a tárgyalásos eljárásban bármilyen formában folyhat a tárgyalás – szóban vagy írásban – a lényeg a szerzõdési feltételek módosításának lehetõsége, amelyet egyformán kell valamennyi ajánlattevõ számára biztosítani.<br>
A Döntõbizottság álláspontja szerint az ajánlatkérõ nem azzal követett el jogsértést, hogy ténylegesen nem tárgyalt az ajánlattevõkkel, azaz tárgyalásra meg sem hívta õket. Ilyen ,,tárgyalásnak" minõsül magának az ajánlatnak a befogadása is és "tárgyalás"-nak minõsül az ajánlat írásban történõ módosítása is. A tárgyalásos eljárásban az ajánlattevõk nincsenek kötve ajánlatukhoz, tehát nem kifogásolható az ajánlat módosítása és ezen módosítás elfogadása sem. Azonban, ha az ajánlatkérõ ilyenformán tárgyalást folytat az ajánlatok bontását követõen, akkor az esélyegyenlõséget mindvégig biztosítania kell az ajánlattevõk számára.<br>
Jelen esetben a nyertes írásban benyújtott ajánlatmódosítása tárgyalásnak minõsül, ha pedig erre az egyik ajánlattevõvel sor került, akkor a többieknek is biztosítani kell a tárgyalás lehetõségét. A Döntõbizottság nem fogadta el az ajánlatkérõ védekezését, amely szerint a többi ajánlattevõ is megtehette volna azt, hogy megkeresi õt az ajánlata módosításával.<br>
Az ajánlatkérõ kötelessége, hogy a közbeszerzési eljárásban biztosítsa az ajánlattevõk esélyegyenlõségét, csak õ van olyan helyzetben, hogy rendelkezések érvényesülését biztosítsa. Jelen ügyben akkor járt volna el szabályosan, ha a svájci cég ajánlatmódosítását követõen a többi ajánlattevõvel közli, hogy nekik is lehetõségük van végleges ajánlatot tenni, azaz bármelyik szerzõdési feltételt módosíthatják – és az így nyert végleges ajánlatokat bírálja el. Mindezeket ajánlatkérõ elmulasztotta, ezzel a többi ajánlattevõt hátrányos helyzetbe hozta, tehát megsértette a Kbt. 24. § (2) bekezdését.<br>
Kérelmezõ ugyanakkor megalapozatlanul kifogásolja a jelen eljárásban alkalmazott ajánlattételi határidõ rövidségét. A Kbt.-nek a nyílt eljárásra vonatkozó és az ajánlattételi határidõt meghatározó szabályai a hirdetmények közzétételének napjára utalással tartalmaznak elõírást, ezért a hirdetmény közzététele nélküli tárgyalásos eljárásban e szabályok nem alkalmazhatóak.<br>
A Kbt. 52. § (2) bekezdés b) pontja kimondja, hogy érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni. A Döntõbizottság a nyertes ajánlatát megvizsgálva megállapította, hogy az érvényes volt. Ugyanis a svájci Perkin Elmer cég a magyarországi képviseletén – Perkin Elmer Hungária Kft. – keresztül jogosan vett részt a közbeszerzési eljárásban.<br>
A Döntõbizottság végezetül azt vizsgálta meg, hogy ajánlatkérõ azt az ajánlattevõt hirdette-e ki nyertesnek, aki összességében a legmegfelelõbb ajánlatot tette számára. A Döntõbizottság összehasonlítva a nyertes és a kérelmezõ ajánlatát megállapította, hogy ajánlatkérõ az úgynevezett részvételi felhívásának – módosított – mellékletében részletesen meghatározta az általa beszerezni kívánt 1 db induktív csatolású plazma-atomemissziós spektrométer (ICP-OES) mûszaki paramétereit és azt, hogy a mûszernek milyen feladatok elvégzésére kell alkalmasnak lennie.<br>
A fontossági sorrendben elsõ szempont a "beszerzés mûszaki tulajdonságai a felhasználásra tekintettel" volt.<br>
A Döntõbizottság megállapította, hogy míg a nyertes által ajánlott Perkin Elmer Optima 3200 típusú spektrométer a megkívánt mûszaki paramétereknek mindenben eleget tesz, addig a kérelmezõ IY 238 ULTRACE típusú készüléke a detektor vonatkozásában nem felelt meg a kiírásnak. Ajánlatkérõ jogosan értékelte nyertes ajánlatát a mûszaki paraméterek szempontjából magasabb pontértékkel (50), mint kérelmezõét (10).<br>
A sorrendben második bírálati szempont az ajánlati ár volt. Ajánlatkérõ kérelmezõ ajánlati árát (25,5 M Ft) a készülék teljesítõképességét figyelembe véve "rendkívül magasnak" ítélte, a nyertes (21,3 M Ft.) árát pedig ugyancsak a teljesítõképesség figyelembevételével rendkívül kedvezõnek, ezért kérelmezõ 27 pontot, nyertes 30 pontot kapott. E szempont értékelésénél Döntõbizottság megállapította, hogy ajánlatkérõ számolt a nyertes illeték- és áfamen-tességével, amely az oktatási, a tudományos, és kulturális jellegû tárgyak behozataláról szóló Lake Success-i egyezményt kihirdetõ 1979. évi 12. törvényen alapszik.<br>
A harmadik bírálati szempont, a berendezés referenciái a környezetvédelem területén" volt.<br>
E szempont értékelése során figyelemmel arra, hogy kérelmezõ ajánlata 37 nevesített címet, nyertesé 26 ausztriai és 480 további nevesített címet tartalmazott, kérelmezõ 12 pontot, nyertes 20 pontot kapott ajánlatkérõtõl. A nyertes tehát mindhárom szempont alapján egyenként is jobb ajánlatot nyújtott be, mint kérelmezõ.<br>
A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megállapította, hogy a kérelmezõ az ajánlatban vállalt szerzõdési feltételeket ugyan módosíthatta volna, azonban azt a berendezést, amelyet megajánlott, már nem volt módja egy másikkal helyettesíteni.<br>
Ajánlata mûszaki tartalmához ugyanis még a tárgyalásos eljárásban is kötve van az ajánlattevõ, miután a mûszaki tartalom nem tartozik a megváltoztatható szerzõdési feltételek közé. A jogorvoslati eljárásban bebizonyosodott, hogy a kérelmezõ által ajánlott készüléket az ajánlatkérõ semmi esetre sem fogadhatta el, mert az nem felelt meg a felhívásban részletezett mûszaki követelményeknek.<br>
Erre tekintettel az ajánlatkérõ az összességében legelõnyösebb és a felhívásban meghatározott feltételeknek megfelelõ ajánlatot fogadta el, ezért nem sértette meg a Kbt. 59. § (1) bekezdésében foglaltakat.<br>
Fentiekben részletezettek alapján a Döntõbizottság a Kbt. 88. § (1) bekezdésének d) pontja alapján, a kérelemnek részben helyt adott, egyebekben a Kbt. 88. § (1) bekezdésének a) pontja alapján, mint megalapozatlant, a rendelkezõ részben foglaltak szerint elutasította.<br>
A Döntõbizottság úgy ítélte meg, hogy az ajánlatkérõ által elkövetett jogsértés nem volt hatással az eljárást lezáró döntésre, ezért bírságot nem alkalmazott.<br>
A Döntõbizottság a kérelemben foglaltaknak részben helyt adott, és a jogsértést megállapította, ezért a Kbt. 88. § (1) bekezdésének g) pontja alapján kötelezte az ajánlatkérõt az igazgatási szolgáltatási díj megfizetésére.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 19.<br>
<br>
	Hámori András s.k.	Dr. Deli Betty s. k.<br>
	közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>