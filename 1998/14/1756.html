<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1756)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 155-1337<br>
Fax: 155-5082<br>
Ikt. sz.: D. 16/8/1998.<br>
<br>
Tárgy: A Cellép Kft. kérelme Celldömölk Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Köz beszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a CELLÉP Építõ és Szolgáltató Kft., 9500 Celldömölk, Dr. Géfin tér 8. (továbbiakban: kérelmezõ), jogi képviselõ: dr. Kövesdi Zoltán ügyvéd, 9700 Szombathely, Géfin Gy. u. 22. kérelmét, amelyet Celldömölk Város Önkormányzata, 9500 Celldömölk, Szentháromság tér l. (a továbbiakban: ajánlatkérõ) orvosi rendelõk és lakások építésére kiírt közbeszerzési eljárása ellen nyújtott be, megalapozatlanság miatt elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 30 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárásról szóló ajánlati felhívást tett közzé a Közbeszerzési Értesítõ 1997. november 12-i számában. Felhívásában a Celldömölk, Bem utcai 2 db orvosi rendelõ és 2 db tetõtéri lakás építési munkáinak kivitelezésére kért ajánlatot. A felhívás 11. pontjában meghatározta mindazon adatok és igazolások körét, amelyekkel az ajánlattevõknek pénzügyi, gazdasági és mûszaki alkalmasságukat kellett igazolniuk. Ezek között elõírta a közbeszerzésekrõl szóló 1995. évi XL. törvény (továbbiakban Kbt.) 46. § (2) bekezdés szerinti hatósági igazolások és nyilatkozatok becsatolását. A felhívás 13. pontja szerint az összességében legelõnyösebb ajánlat kiválasztásának szempontjai fontossági sorrendben a következõk: ajánlati ár; megbízhatóság (mûszaki, pénzügyi, gazdasági alkalmasság); középületek megvalósításában szerzett referenciák; kötbér mértéke, garancia és szavatosság vállalásának ideje; a Kbt. 44. § (2) bekezdés d) pontja szerint bevont alvállalkozók referenciái; az ajánlat kidolgozottsága (szervezési elképzelések, ütemezések). Az ajánlatkérõ egyéb szerzõdési feltételeit és a részletes mûszaki specifikációt dokumentációban határozta meg. Az 1997. december 23-i ajánlattételi határidõig a következõ cégek tettek ajánlatot: Cellszolg. Kft., Erfolg-Bau Kft., Lacuna Kft., Mávépcell Kft. és kérelmezõ. Az ajánlatkérõ az ajánlatokat elbírálta, és 1998. január 9-én kihirdette eljárást lezáró döntését. Eszerint a Cellszolg. Kft.-t a közbeszerzési eljárásból hatósági igazolások hiánya miatt kizárta, az eljárás nyertese pedig a Mávépcell Kft. lett.<br>
Kérelmezõ az 1998. január 19-én kelt jogorvoslati kérelmében, valamint az 1998. február 10-én megtartott tárgyaláson az ajánlatkérõ eljárást lezáró döntését kifogásolja. Álláspontja szerint az ajánlatkérõ az ajánlatok elbírálására létrehozott bizottságban nem biztosította a pártatlanságot, mert a bizottság két tagja az ajánlattevõ Cellszolg. Kft. tisztségviselõje. Emiatt sérült a verseny tisztasága és az ajánlattevõk esélyegyenlõsége. Kifogásolja azt is, hogy a Mávépcell Kft.-t az ajánlatkérõ nem zárta ki az eljárásból a kamarai tagdíjra – mint köztartozásra – vonatkozó igazolás hiánya miatt. Sérelmezi a nyertes ajánlat kiválasztására vonatkozó eljárást lezáró döntést abból az okból is, hogy – nézete szerint – saját ajánlata összességében kedvezõbb volt, mint a Mávépcell Kft. ajánlata. Mindezekre tekintettel kéri, hogy a Döntõbizottság semmisítse meg az ajánlatkérõ eljárást lezáró döntését, ideiglenes intézkedéssel tiltsa meg a még meg nem kötött szerzõdés megkötését. Ajánlatkérõ észrevételében kérte a jogorvoslati kérelem elutasítását. Az ajánlatok közül az összességében legelõnyösebb mellett döntött. Igaz ugyan, hogy a Mávépcell Kft. ajánlata a vállalási ár szempontjából nem volt a legkedvezõbb, azonban nagyon fontos szempont volt a kivitelezés biztonságát megalapozó pénzügyi, gazdasági és mûszaki alkalmasság is. E tekintetben pedig a Mávépcell Kft. ajánlata volt a legjobb. A nyertes mellett szólt kedvezõ garanciavállalása is. Kérelmezõnek a mérlegébõl megállapítható pénzügyi, gazdasági adatai kedvezõtlenek, referenciái gyengébbek, mint a nyertesé.<br>
Ajánlatkérõ álláspontja szerint az ajánlatok elbírálására létrehozott testület tagjaival szemben nem kellett az összeférhetetlenségre vonatkozó szabályokat alkalmazni, mert a Cellépszolg. Kft.-t az eljárásból kizárták. A kamarai tagdíj megfizetésérõl szóló igazolás szükségességét a Kbt. 46. § (2) bekezdése nem írja elõ, ezért azt nem követelték meg az ajánlattevõktõl. A vállalkozói szerzõdést – a Döntõbizottság D. 16/3/1998 számú határozatára is tekintettel – nem kötötte meg.<br>
Egyéb érdekeltként a Mávépcell Kft. elõadta, hogy ajánlatát hiánytalanul nyújtotta be az ajánlattételi határidõre. A Cellépszolg. Kft. észrevételében kifejtette, hogy a Kft. taggyûlésébe az önkormányzat, mint tulajdonos 3 fõt delegál, közülük 2 személy az ajánlatok bírálatában is részt vett, miután a Kft. kizárásra került. Álláspontja szerint a nyertes árajánlata reális, míg kérelmezõ árajánlatáról ugyanez nem mondható el.<br>
A Döntõbizottság a rendelkezésre álló iratok és a tárgyaláson elhangzottak alapján megállapította, hogy a kérelem megalapozatlan.<br>
A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a Kbt. 34. § (1) bekezdésében meghatározott elbírálási szempontok egyike – jelen esetben az összességében legelõnyösebb ajánlat kiválasztása szempontjából – a legkedvezõbb ajánlatot tette.<br>
Jelen ügyben a legfontosabb elbírálási szempont, az ajánlati ár volt. Az érvényes ajánlatok közül a legkedvezõbb vállalási árat kérelmezõ vállalta (39 994 599 Ft bruttó), még a nyertes árajánlata a második legjobb volt (46 545 503 Ft bruttó). Kérelmezõ ajánlata tehát ár szempontjából kétségkívül jobb volt.<br>
Ajánlatkérõ a megbízhatóság (2. elbírálási szempont) alatt az ajánlattevõk pénzügyi, gazdasági és mûszaki alkalmasságát értékelte.<br>
A Kbt. szabályai szerint az ajánlatkérõ kizárólag az e törvényben meghatározott adatok, nyilatkozatok alapján vizsgálhatja az ajánlattevõk alkalmasságát. Az ajánlattevõk a Kbt. 44. § (1) bekezdése szerinti adatokkal a pénzügyi, gazdasági, a (2) bekezdés a)–h) szerinti adatokkal a mûszaki alkalmasságot igazolhatják.<br>
Jelen ügyben az ajánlatkérõ az ajánlati felhívás 11. pontjában elõírt pénzintézettõl származó – meghatározott tartalmú – nyilatkozat, az 1996. évi mérleg és az 1997. évi fõbb gazdasági mutatók becsatolását. A kérelmezõ banki nyilatkozata megfelelõen igazolta fizetõképességét, becsatolta 1996. évi mérlegét (amely szerint ebben az évben nem volt veszteséges) és 1997. évi gazdasági mutatószámok között 1997. november 30-i határidõre vonatkozóan nyilatkozott árbevételére, költségeire, bér-, anyagköltségre, tárgyi eszköz értékére és létszámára. Az 1997. évi gazdasági adatok mindegyike kedvezõ pénzügyi-gazdasági helyzetrõl tanúskodik. A Mávépcell Kft. banki nyilatkozata szintén a pénzügyi alkalmasságot tanúsítja, 1996. évi mérleget csatol, de 1997. évre csupán egyetlen gazdasági mutatószámot közöl, ez pedig az éves várható árbevétel. Az adatok alapján a Mávépcell Kft. pénzügyi gazdasági helyzete is stabil. A Döntõbizottság álláspontja szerint mindkét ajánlattevõ megfelelõen igazolta pénzügyi, gazdasági alkalmasságát.<br>
Az ajánlattevõknek a mûszaki alkalmasságukat Kbt. 44. § (2) bekezdés a), d) és h) pontjainak megfelelõen kellett igazolniuk.<br>
A második elbírálási szemponton belül ajánlatkérõ a Kbt. 44. § (2) bekezdés b), c) és h) pontjainak megfelelõen vizsgálta az ajánlatokat.<br>
A mûszaki, technikai felszereltséget és a mûszaki szakemberek bemutatását illetõen a Mávépcell Kft. ajánlata igen részletes, míg kérelmezõ e kérdésekkel alig, vagy egyáltalán nem foglalkozik ajánlatában. A Kbt. 44. § (2) bekezdés h) pontja szerint a két ajánlattevõ között különbség nincs, ugyanis a Mávépcell Kft. mindössze azt igazolta, hogy megkezdte felkészülését minõségbiztosítási rendszer bevezetésére. Mindebbõl megállapítható, hogy annak ellenére, hogy pénzügyi szempontból mindkét ajánlattevõ egyformán megfelelõ, a második értékelési szempont mûszaki vonatkozásai miatt a nyertes ajánlata nagyobb biztonságot garantál.<br>
A harmadik elbírálási szempont a középületek megvalósításában szerzett referenciák vizsgálatát jelentette az elmúlt 3 évre vonatkozóan. Referenciák között a kérelmezõ 1995-ben 3 db, 1996-ban 4 db, 1997-ben 4 db középület és ipari létesítmény megvalósítására hivatkozott. A Mávépcell Kft. 1995-ben 4 db, 1996-ban 4 db, 1997-ben 5 db referenciamunkát jelöl meg konkrétan, többségében ipari és középületek építésében. A referenciamunkák értékérõl egyikõjük sem nyilatkozik. Az ajánlatok fényképmellékleteket is tartalmaznak. A Döntõbizottság álláspontja szerint a megjelölt referenciákkal mindkét ajánlattevõ megfelelõen igazolta mûszaki alkalmasságát.<br>
Az ajánlatkérõ a 4. elbírálási szempontnál értékelte az ajánlattevõk kötbér-, garancia-, szavatosságvállalását. A kérelmezõ és a nyertes kötbérvállalása azonos.<br>
A kérelmezõ ajánlatában a következõképpen nyilatkozik: "garancia és szavatosság az építõipari gyakorlatnak megfelelõen 5 év garancia és 10 év szavatosság szakmától és anyagtól függõen". A nyertes az elvégzett munkákra 1 év jótállást, valamint a Ptk. szerinti 10 év szavatosságon túl plusz 1 év szavatosságot vállal. Ajánlatában azt is meghatározza, hogy többletvállalása milyen munkákra és milyen berendezésekre terjed ki.<br>
A Döntõbizottság álláspontja szerint a kérelmezõ garanciavállalása értelmezhetetlen, jótállás vállalásával semmi esetre sem azonos. A Ptk. 248. §-a szerinti jótállás alapján a kötelezett a törvényben foglaltaknál szigorúbb felelõsséggel tartozik, és a felek megállapodásán múlik, hogy a jótállás pontosan mire terjed ki. A "szokásos gyakorlatra" semmiképpen nem lehet hivatkozni, ugyanis az építési gyakorlatban 5 év jótállás (garancia) nem szokásos. Kérelmezõ garanciavállalásának tartalma az ajánlatból nem értelmezhetõ, továbbá szerzõdéstervezete a garanciavállalás tényét sem tartalmazza. Mávépcell Kft. ajánlata tehát e szempontból kedvezõbb.<br>
Az ötödik elbírálási szempont alapján az ajánlatok nem különböznek, ugyanis mindkét ajánlatból az derül ki, hogy az ajánlattevõk 15% fölötti mértékben nem vesznek igénybe alvállalkozót (ez alatti mértékben a Mávépcell Kft. meg nem nevezett, a kérelmezõ konkrétan megnevezett alvállalkozókat von be).<br>
Az ajánlat kidolgozottsága körében (6. elbírálási szempont) az ajánlatkérõnek az ajánlati felhívás 13. pontja alapján a szervezési elképzeléseket és ütemezéseket kellett értékelnie. Mindkét ajánlat tartalmazott mûszaki, pénzügyi ütemezést, a vállalt befejezési határidõ közel azonos volt, tehát e szempontból sem volt az ajánlatok között lényeges különbség.<br>
Összességében a Döntõbizottság megállapította, hogy kérelmezõ ajánlata a legfontosabb értékelési szempontból (ár) a legkedvezõbb volt, míg pénzügyi, gazdasági és mûszaki alkalmasság, valamint egyéb szerzõdési feltételek tekintetében a nyertes ajánlat volt elõnyösebb. Az elbírálási szempontok alapján tehát az ajánlatok közel azonosak voltak, de a pénzügyi, gazdasági, mûszaki alkalmasság, valamint a jótállásra tett nyilatkozat a nyertes elõnyére értékelhetõk. Mindezekre tekintettel az ajánlatkérõ jogszerûen választotta ki a számára összességében legelõnyösebb ajánlatot, és a nyertes ajánlat kiválasztása során nem volt köteles kizárólag az elsõ szempontra tekintettel dönteni.<br>
Megalapozatlanul hivatkozik kérelmezõ a kamarai tagdíj megfizetésérõl szóló igazolás hiányára, mint a Mávépcell Kft. kizárását megalapozó tényre. A Kbt. 46. § (1) bekezdése b) pontja nevesíti azokat a köztartozás fajtákat, amelyekkel kapcsolatosan a (2) bekezdés elõírása alapján az ajánlattevõ a hatóság igazolását köteles ajánlatához csatolni. A kamarai tagdíjat a Kbt. 46. § (1) bekezdés b) pontja nem említi, ezért a tagdíj megfizetésérõl a hatóság igazolását nem kell csatolni. Jelen ügyben az ajánlatkérõ – helyesen – a Kbt. 46. § (2) bekezdésére hivatkozott a felhívás 11. pontjában, a kamarai tagdíjjal kapcsolatban nem kérte, és nem követelte meg a hatóság igazolását. Az ügy elbírálási szempontjából irreleváns, hogy az ajánlatok elbírálásában részt vettek-e a Cellszolg Kft.-nél az önkormányzat tulajdonosi képviseletét ellátó személyek. Ugyanis a Cellszolg Kft. ajánlatát az eljárásból kizárták, a többi ajánlattevõvel összefüggésbe hozható személyek pedig az elbírálásban nem vettek részt, így összeférhetetlenség kérdése fel sem merülhet.<br>
A Döntõbizottság az indokolásban kifejtettek szerint – a Kbt. 76. § (1) bekezdése c) pontjában biztosított jogkörében eljárva – a kérelmet a Kbt. 88. § (1) bekezdés a) pontja alapján elutasította.<br>
<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 25.<br>
<br>
<br>
	Hámori András s. k.	Kalmárné Diósy Ildikó s. k.<br>
	közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>