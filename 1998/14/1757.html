<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1757)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.8/10/1998.<br>
<br>
Tárgy: Kaposmérõ Község Önkormányzatának jogorvoslati kérelme a Konstruktõr Kft. ellen.<br>
<br>
A Közbeszerzési Döntõbizottság {a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Kaposmérõ Község Önkormányzata (Kaposmérõ, Hunyadi u. 13., a továbbiakban: kérelmezõ, jogi képviselõ: dr. Dobos Pál ügyvéd, 7400 Kaposvár, Fõ u. 31. II. em.) kérelmét, amelyet a Konstruktõr Tervezõ, Építõ, Fõvállalkozó és Ingatlanforgalmazó Kft. (7400 Kaposvár, Arany J. u. 21., a továbbiakban: Konstruktõr Kft., jogi képviselõ: Dr. Csõsz Zsigmond ügyvéd, 7400 Kaposvár, Csokonai u. 2.) ellen nyújtott be, részben hatáskör hiánya, részben elkésettség miatt elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 1997. október 15-én nyílt eljárásról szóló ajánlati felhívást tett közzé a Közbeszerzési Értesítõben. Ebben a kaposmérõi lapostetõs iskola magastetõssé történõ átépítésére és az épület részleges felújítására kért ajánlatot. A részletes szerzõdési feltételeket dokumentációban tette közzé. A dokumentáció mellékletei között 1–8 számig "Minõsítési kérdõívek" találhatók. Ezek lényegében ajánlattevõi nyilatkozatminták voltak, amelyeket kitöltve, az ajánlattevõ által aláírva kellett az ajánlathoz csatolni. A 6. sz. melléklet szerint a kérelmezõ információt kért az ajánlattevõ folyamatban lévõ peres ügyeirõl. Szó szerint elõírta, hogy az ajánlattevõ sorolja fel folyamatban lévõ peres ügyeit mind al-, mind felperesként, jelölje meg perbeli jogállását, az ellenérdekû felet, a vita okát és a perrel érintett összeget.<br>
Az ajánlati felhívás dokumentációja 15. pont 5. bekezdése tartalmazta, hogy a kérelmezõ a nyertes ajánlattevõvel a döntés kihirdetésétõl számított 10 munkanapon belül köti meg a szerzõdést.<br>
Az 1997. december 2-i ajánlattételi határidõig a következõ ajánlattevõk nyújtották be ajánlatukat: Renova Kft., MÁV-ÉHK Kft., Konstruktõr Kft., ZÁÉV Kft.<br>
Kérelmezõ az ajánlatokat elbírálta, és 1997. december 9-én eredményt hirdetett. Döntése szerint az eljárás nyertese a Konstruktõr Kft. lett, míg második helyezettként a ZÁÉV Kft.-t jelölte meg. A kérelmezõ megkezdte a szerzõdéskötést megelõzõ egyeztetéseket a Konstruktõr Kft.-vel. Ezen idõszakban tudomására jutott tények alapján kezdeményezett jogorvoslati eljárást a Döntõbizottságnál.<br>
Kérelmezõ 1998. január 8-án kelt, és a Döntõbizottsághoz január 10-én érkezett kérelmében annak megállapítását kéri, hogy a Konstruktõr Kft. a közbeszerzési eljárásban hamis adatot szolgáltatott. Állítása szerint a Konstruktõr Kft.-nek számos peres ügye van folyamatban, ennek ellenére az ajánlatában arról nyilatkozott, hogy peres ügye nincs. Kérelmezõ tudomására a döntést követõen, de a szerzõdéskötést megelõzõen jutottak ezen tények, emiatt a Kft.-t magyarázat adására, majd ajánlata visszavonására szólította fel. Elõbbiekre tekintettel kérte a Döntõbizottságtól annak megállapítását is, hogy kérelmezõ a szerzõdést nem köteles megkötni a Konstruktõr Kft.-vel, valamint a jogsértõ ajánlattevõvel szemben a Döntõbizottság szabjon ki bírságot és tiltsa el õt 5 évre a közbeszerzési eljárásban való részvételtõl.<br>
A Konstruktõr Kft. a jogorvoslati kérelemre tett észrevételében és az 1998. január 28-án megtartott tárgyaláson kérte a kérelem elutasítását. Maga is elismerte, hogy több peres eljárása van folyamatban. Álláspontja szerint ezek a perek nem hozhatók összefüggésbe a közbeszerzési eljárás nyomán létrejövõ szerzõdéssel, annak teljesítését nem korlátozzák, ezért nyilatkozott ajánlatában úgy, hogy peres ügyei nincsenek. Nézete szerint a szerzõdés létrejött az eredményhirdetéssel, csupán annak írásba foglalása nem történt meg. A szerzõdés teljesítése részükrõl folyamatban van.<br>
Egyéb érdekeltként észrevételt tett a ZÁÉV Kanizsa Építõipari Kft. Álláspontja szerint ebben a közbeszerzési eljárásban egyedül õ tett érvényes ajánlatot, miután az ajánlati felhívás 8. pontja szerinti ajánlati biztosíték csak a ZÁÉV Kft. esetében érkezett meg a kérelmezõ számlájára az ajánlatok bontásának idõpontjára. Észrevételében nyilatkozik arról is, hogy egy peres eljárása van folyamatban a Zalaegerszegi Városi Bíróság elõtt.<br>
A Renova Kft. és a MÁV-ÉHK Kft. az ügyben érdemi észrevételt nem tett.<br>
A Döntõbizottság a rendelkezésre álló iratok és a tárgyaláson elhangzottak alapján a következõket állapította meg.<br>
A közbeszerzési eljárásban kérelmezõ az 1997. december 8-i képviselõtestületi ülésén meghozta az eljárást lezáró döntését, amely szerint az eljárás nyertese a Konstruktõr Kft., II. helyezettje a ZÁÉV Kft. lett. Elõbbi döntését saját hatáskörében 1997. december 22-én megváltoztatta, és arról döntött, hogy a Konstruktõr Kft.-vel nem köt szerzõdést, ellenben a ZÁÉV Kft.-vel elõkészíti a szerzõdéskötést.<br>
Kérelmezõ ilyen elõzmények után kérte a Döntõbizottságtól, hogy állapítsa meg a hamis adatszolgáltatás tényét, amely okból az Önkormányzat nem köteles a Konstruktõr Kft.-vel a szerzõdést megkötni.<br>
A Kbt. 62. § (2) bekezdése szerint az ajánlatkérõ az ajánlati felhívásában a szerzõdés létrejöttének idõpontját a Kbt. 62. § (1) bekezdésének rendelkezéseitõl eltérõen is megállapíthatja. Ebben az esetben a nyertes ajánlattevõvel legkésõbb a döntés kihirdetésétõl számított 30 napon belül kell a felhívás, a dokumentáció feltételei és az ajánlat tartalma alapján a szerzõdést írásban megkötni.<br>
Jelen ügyben a kérelmezõ az ajánlati felhívás dokumentációjában elõírta, hogy a szerzõdést az eredményhirdetéstõl számított 10 munkanapon belül köti meg, tehát a szerzõdés ebben az esetben nem a döntés közlésével, hanem annak tényleges megkötésével jönne létre. A kérelmezõ és a Konstruktõr Kft. azonban a szerzõdést nem kötötte meg, tehát közöttük szerzõdéses jogviszony jelenleg nincs. A Konstruktõr Kft. tévedésben volt, amikor a szerzõdést létrejöttnek tekintette.<br>
A Kbt. 59. § (1) bekezdése szerint az ajánlatkérõ csak az eljárás nyertesével köthet szerzõdést (kivéve azt az esetet, ha az eljárás nyertese visszalép a szerzõdéskötéstõl), azonban, ha a felek a szerzõdést valamilyen okból nem kötik meg, a szerzõdés kikényszerítésére a Kbt. szabályai alapján nincs mód. A Döntõbizottság hatáskörét a Kbt. 76. § (1) bekezdésének a)–c) pontjai határozzák meg, a (2) bekezdés alapján a bíróság hatáskörébe tartozik a közbeszerzésekkel kapcsolatos egyéb jogvita elbírálása. Elõbbiek miatt a Döntõbizottság a kérelemnek azt a részét, amelyben kérelmezõ a szerzõdéskötési kötelezettségével kapcsolatos döntést kér, hatáskörének hiányában elutasítja.<br>
A Döntõbizottság ugyanakkor megállapította, hogy a hamis adatszolgáltatást illetõen a jogorvoslati kérelem elkésett.<br>
A Kbt. 79. § (5) bekezdése alapján az eljárás megindítása az e törvény szabályait sértõ esemény tudomásra jutásától számított 15 napon belül kérhetõ. E határidõ elmulasztása jogvesztéssel jár.<br>
A jogorvoslati eljárásban becsatolt iratokból egyértelmûen kiderül, hogy kérelmezõ 1997. december 22-én tudott a Konstruktõr Kft. peres ügyeirõl, hiszen éppen erre tekintettel változtatta meg a december 8-án meghozott – a Konstruktõr Kft. nyertességére vonatkozó – döntését. Kérelmezõ számára 1997. december 23. és 1998. január 6. (kedd) között állt nyitva a határidõ a jogorvoslati eljárás kezdeményezésére. A kérelmezõ 1998. január 8-án adta postára a kérelmet – a jogvesztõ határidõ utáni 2. napon –, ezért azt a Döntõbizottság elkésettség miatt elutasította.<br>
A Döntõbizottság rámutat arra, hogy a kérelmezõ a közbeszerzési eljárás II. helyezettjével sem köthet szerzõdést az alábbiak miatt.<br>
A Kbt. 59. § (1) bekezdése szerint az ajánlatkérõ akkor köthet szerzõdést a II. helyezett ajánlattevõvel, ha az eljárás nyertese visszalép a szerzõdéstõl.<br>
Jelen ügyben errõl nincs szó, a Konstruktõr Kft. nem lépett vissza, sõt a szerzõdést a maga részérõl létrejöttnek tekinti. A Döntõbizottság álláspontja szerint azonban azért sem köthet szerzõdést a kérelmezõ a ZÁÉV Kft.-vel, mert õ a közbeszerzési eljárásban ugyanazt a magatartást tanúsította, mint a Konstruktõr Kft., azaz az ajánlatában annak ellenére nemlegesen nyilatkozott a folyamatban lévõ peres ügyeirõl, hogy – a jogorvoslati eljárásban elismerten – neki is van egy peres eljárása folyamatban.<br>
<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 12.<br>
<br>
	Dr. Bíró László s. k.	Kalmárné Diósy Ildikó s. k.<br>
	közbeszerzési biztos	közbeszerzési biztos<br>
<br>
Dr. Farkas Gyöngyi s. k. <br>
a Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>