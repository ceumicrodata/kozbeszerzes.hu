<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1755)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 155-1337<br>
Fax: 155-5082<br>
Ikt. sz.: D. 27/7/1998.<br>
<br>
Tárgy: a Bella Hungária Kft. jogorvoslati kérelme a Fõvárosi Szt. János Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Bella-Hungária Kft., 3300 Eger, Bajcsy-Zs. tömbbelsõ kérelmezõnek (továbbiakban: kérelmezõ) a Fõvárosi Szt. János Kórház, 1125 Budapest, Diósárok út 1. (a továbbiakban: ajánlatkérõ) által közzétett egész éves kötszerszükséglet szállítására irányuló – közbeszerzési eljárása ellen benyújtott jogorvoslati kérelmét – mint alaptalant – elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ tárgyi közbeszerzésre irányuló ajánlati felhívását a Közbeszerzési Értesítõ (továbbiakban: K. É.) 1997. évi november 5-én megjelent 43. száma 6496–6598. oldalán tette közzé. Az ajánlati felhívás 3. c) pontja tartalmazza: az ajánlatkérõ ajánlatát a beszerzés tárgyát képezõ termékek egy részére is benyújthatja. A 13. pontban közöltek szerint ajánlatkérõ az öszszességében legelõnyösebb ajánlat szempontja alapján hozza meg eljárást lezáró döntését.<br>
Az elbírálás során alkalmazott szempontok fontossági sorrendben a következõk:<br>
l. az ajánlatkérõ által fizetendõ ellenszolgáltatás mértéke,<br>
<br>
2. az ajánlatkérõt érintõ árfolyamváltozásból eredõ többletköltségek kompenzálására ajánlott megoldások,<br>
<br>
3. az ajánlattevõ által biztosított kereskedelmi és egyéb kondíciók, ideértve a szállítás után nyújtott szolgáltatásokat is,<br>
<br>
4. az ajánlati dokumentáció III. fejezetében meghatározott szállítási és fizetési feltételeknél kedvezõbb ajánlat, például negyedévre szükséges mennyiségek egyben történõ leszállítása és az ellenértéknek a tényleges felhasználás függvényében utólag történõ kifizetése.<br>
A felhívás 14. pontja szerint: az ajánlattevõ ajánlatát több változatban is benyújthatja, azonban az egyes ajánlati változatoknak egymástól elkülöníthetõeknek kell lenniük.<br>
Ajánlatkérõ a felhívással összhangban álló részletes dokumentációt bocsátott ajánlatkérõk rendelkezésére.<br>
Döntését ajánlatkérõ a felhívásban foglaltakkal összhangban 1998. január 8-án hozta meg és január 13-án hirdette ki, errõl kérelmezõ az eredményhirdetés napján értesült.<br>
A kérelmezõ 1998. január 28-án jogorvoslati kérelmet nyújtott be, melyben sérelmezi ajánlatkérõ döntését.<br>
Álláspontja szerint a nyertesnek kihirdetett INTERIMPORT Kft. ajánlata kedvezõtlenebb, mint az általa benyújtott ajánlat. Kérte, hogy a Döntõbizottság ideiglenes intézkedésként függessze fel az eljárást, tiltsa meg a szerzõdés megkötését. Kérte továbbá, hogy a Döntõbizottság változtassa meg ajánlatkérõ döntését olyan módon, hogy "cégünk kapja meg a szállítás jogát azon termékek vonatkozásában, amelyekre kedvezõbb árajánlatot tettünk, mint a nyertes Interimport Kft.". Egyéb érdekeltek érdemi észrevételt nem tettek.<br>
A Döntõbizottság az ajánlatkérõ által megküldött közbeszerzési eljárási dokumentumok és a kérelmezõ kérelmének részletes áttanulmányozása és értékelése alapján alábbiakat állapította meg.<br>
A kérelem nem alapos.<br>
A Kbt. 34. (1) és (3) bekezdése, továbbá az 59. § (1) bekezdés elsõ mondata szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat a) a legalacsonyabb összegû ellenszolgáltatás, vagy b) az összességében legelõnyösebb ajánlat szempontja alapján bírálja el.<br>
Ha az ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – szempontok fontossági sorrendjét is meg kell határoznia.<br>
Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az 56. § (1) bekezdés elsõ mondata értelmében az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el.<br>
Nem lehet vitás, hogy jelen esetben ajánlatkérõ a fent hivatkozott törvényi elõírások alapján eljárva az öszszességében legelõnyösebb ajánlat szempontja alapján bírálta el a beérkezett ajánlatokat. Ehhez az eljáráshoz valamennyi törvényi elõfeltételt idõben és a jogszabállyal egyezõen közölt a potenciális ajánlattevõkkel. (Az ajánlati felhívásban és a dokumentációban.)<br>
A felhívásban megjelölt határidõ lejártáig 9 ajánlattevõ – a Bella Hungária Kft., az NQL Bt., az Interimport Kft., a Bócsi és Társai Kft., a Mediprodukt Kft., a Beiersdorf Kft., a Hartmann-Rico Hungária Kft., a Mediporta Kft. és a Hungaropharma Rt. – nyújtotta be ajánlatát.<br>
Ajánlatkérõ 1998. január 13-án hirdetett eredményt. Eszerint a közbeszerzési eljárás nyertesei:<br>
Interimport Kft. a dokumentációban megadott részletezés szerinti 1., 2., 4., 6., 7., 8. részben 9., 10. részben 11–27., 29 tételek tekintetében, 46 802 012 Ft+áfa végösszeggel és a Mediprodukt Kft. a 28. tétel tekintetében 466 600 Ft+áfa végösszeggel.<br>
A 3., 5., 8. tétel 1,25 cmx9,2 m kötésrögzítõ tapasz tekintetében, 10. tétel 15 cmx10 m és a 10 cmx10 m ragtapasz tekintetében az ajánlatkérõ a közbeszerzési eljárást a Kbt. 60. § d) pontja alapján eredménytelennek nyilvánította.<br>
Kérelmezõ azt állítja: ajánlata az ár tekintetében jobb volt, mint a nyertesnek hirdetett Interprodukt Kft. ajánlata.<br>
A Döntõbizottság a rendelkezésre álló dokumentumokat – közöttük a kérelmezõ és a nyertesnek hirdetett ajánlat – tételesen tanulmányozta, adatait egymással összevetette, és ez alapján megállapította, hogy kérelmezõ állítása nem megalapozott. A nyertesnek hirdetett ajánlattevõ ajánlatkérõ által a közbeszerzési eljárásban beszerezni kívánt, majdnem teljes termékkörre ajánlatot nyújtott be. Ez az ajánlat – összevetve a kérelmezõ ajánlatával – ajánlatkérõ részére kétségtelenül kedvezõbb összességében az ajánlati elbírálási fontossági szempontok megfogalmazottak szerint. A nyertes ajánlat kiválasztása mellett szólnak alábbi az ajánlatban megfogalmazott tények:<br>
<br>
1. ajánlatkérõ megbizonyosodott arról, hogy nevezett ajánlattevõ megbízható szállító, aki a vállalt határidõben és jó minõségû terméket szállít,<br>
<br>
2. ajánlatkérõ által igényelt nagy tételû közbeszerzés csaknem teljes árukörére nyújtott be ajánlatot, s a megajánlott termékek jelentõs része Magyarországon elõállított, a Kft. saját gyártmánya, megfelelõ engedélyekkel és jelentõs számú egészségügyi intézmény referencialistájával. A megajánlott termékek kisebb része nemzetközileg is aggálytalannak elfogadott minõségû, ugyanakkor ajánlati áruk kedvezõ,<br>
<br>
3. a nagy tételû közbeszerzésben megajánlott árból ajánlatkérõ részére 2% árengedményt biztosít,<br>
<br>
4. a megajánlott termékek árait csak a II. félévben kívánja változtatni, abban az esetben ha az ajánlatkérõvel ebben majd megállapodik, és a változtatás mértékét nem az USD vagy a DEM árváltozásához, hanem az MNB hivatalos forintleértékelési mutatójához (0,9%/hónap) kívánja igazítani.<br>
Ezek a szempontok ajánlatkérõ döntése során az ajánlattevõkkel elõzetesen közölt fontos elbírálási szempontként kerültek megjelölésre, tehát alkalmazásuk és figyelembevételük jogszerû.<br>
Mindezekkel szemben kérelmezõ ajánlata csak az egész közbeszerzés igen csekély részét öleli fel.<br>
Az elõbb felsorolt elbírálási szempontok tekintetében kedvezõtlenebb az ajánlat mint a nyertesnek hirdetetté (például a termék árait a kötöttségi kötelezettség lejárta után az USD forintban kifejezett devizavételi árfolyama emelkedése függvényében kívánja emelni, a szállítás a fizetési határidõ, a fizetés módja tekintetében csak és kizárólag a minimumfeltételként szerepeltetett ajánlati dokumentációban foglaltakkal vállalja, illetve ajánlja fel). Összevetve a kérelmezõi ajánlat részleteit, a nyertesnek hirdetett ajánlatáéval szembetûnõ és egyértelmû az utóbbi elõnyösebb volta az ajánlatkérõ részére.<br>
A már idézett törvényi rendelkezéseket ajánlatkérõ alkalmazta. Az általa a felhívásban és a dokumentációban elõzetesen közöltek, követik a törvényi elõírásban foglaltakat. Az egyes – ajánlatkérõ által fontosnak tekintett részletkérdések viszonylatában a nyertesnek hirdetett ajánlat kétségkívül pozitívabb és elõnyösebb beszerzést tesz lehetõvé ajánlatkérõ részére. Mindezek alapján a Döntõbizottság megállapította, hogy ajánlatkérõ helyesen és a törvény rendelkezései szerint eljárva végezte értékelési tevékenységét, és döntése tényalapokon nyugszik. Ebbõl következõen kérelmezõ állításai megalapozatlanok és nem bizonyítottak.<br>
A Döntõbizottság a Kbt. 76. § (1) bekezdésében biztosított hatáskörében eljárva a 88. § (1) bekezdés a) pontja alapján utasította el az alaptalan kérelmet.<br>
A Döntõbizottság kérelmezõ elõterjesztett kérése ellenére nem alkalmazott ideiglenes intézkedést, mert annak törvényi elõfeltételei nem állottak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 10.<br>
<br>
	Dr. Bíró László s. k.	Dr. Monory Bulcs s. k.<br>
	közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>