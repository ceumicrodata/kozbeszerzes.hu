<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1751)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.262/19/1979<br>
Tárgy: Bartex Kft. jogorvoslati kérelme a BM Adatfeldolgozó Hivatal közbeszerzési eljárása ellen.<br>
<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Tillmann Lajos ügyvéd (1016 Budapest Alsóhegy u. 7.) által képviselt Bartex Kereskedelmi és Szolgáltató Kft. (1024 Budapest, Zivatar u. 5., továbbiakban: kérelmezõ) kérelmezõnek Belügyminisztérium Adatfeldolgozó Hivatala (1054 Budapest, Alkotmány u. 25., továbbiakban: ajánlatkérõ) vállalkozással vegyes szállítási szerzõdés a 2380/1996. (XII. 20.) Korm. határozatban szereplõ egységes, korszerû okmánycsalád kitöltésével kapcsolatos berendezések szállítása és rendszerbe állítása tárgyú közbeszerzési eljárása, továbbá Dr. Erdõs Ádám (1136 Budapest, Hollán E. u. 28.) ügyvéd által képviselt Állami Nyomda Rt. (1102 Budapest, Halom u. 5., továbbiakban: nyertes ajánlattevõ) ellen benyújtott jogorvoslati kérelmét a Döntõbizottság elutasítja.<br>
Megállapítja, hogy az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ, valamint a nyertes ajánlattevõ írásbeli észrevétele, a tárgyaláson tett szóbeli nyilatkozatok, valamint a rendelkezésre álló okirati bizonyítékok alapján az alábbi tényállást állapította meg.<br>
A BM Adatfeldolgozó Hivatala a Közbeszerzési Értesítõ 1997. október 22-én megjelent 41. számában gyorsított tárgyalásos eljárásra vonatkozó részvételi felhívást tett közzé. Az eljárásfajta alkalmazását azzal indokolta, hogy a közbeszerzésekrõl szóló 1995. évi XL. törvény (a továbbiakban: Kbt.) 70. § a) pontja alapján már korábban nyílt eljárása eredménytelen volt, illetõleg a Kbt. 72. § (1) bekezdése alapján a rendkívüli sürgõsség indokolta a választott eljárási fajtát.<br>
A közbeszerzési eljárás tárgya vállalkozással vegyes szállítási szerzõdés a 2380/1996. (XII. 20.) Korm. határozatban szereplõ egységes, korszerû okmánycsalád kitöltésével kapcsolatos berendezések szállítására és rendszerbe állítására. A beszerzés tárgyát és mennyiségét pontosan meghatározták a részvételi jelentkezés 3. a) pontjában az alábbiak szerint: képdigitalizáló, ISO 7810 szerinti ID-1., ID-2. és ID-3 méretû lézergravírozó, okmánykitöltõ és OCR adat-visszaolvasó berendezések, ezeket mûködtetõ és kiegészítõ egységek és szoftverek, napi 25 000 db ID-3 méretû okmánykitöltés kapacitással, 3 mûszakban, 24 órás folyamatos üzemet feltételezve az ajánlati dokumentáció VIII. fejezet mûszaki specifikációja szerint.<br>
Az ajánlati felhívás 8. pontjában rögzítették a résztvevõk pénzügyi és gazdasági alkalmassága, valamint mûszaki képesség igazolására kért adatokat. Ezek az alábbiak voltak:<br>
a) A számlavezetõ pénzintézet fizetõképesség megállapítására alkalmas nyilatkozata, amely tartalmazza a bankszámlakezelés kezdetének idõpontját is.<br>
b) Az ajánlattevõ 1995. és 1996. évi éves mérlegbeszámolója, valamint – ha van – könyvvizsgáló jelentése, vagy egyszerûsített mérlege, illetve adóbevallása.<br>
c) A Kbt. 44. § (2) bekezdés a)- e) pontok tartalmának megfelelõ ajánlattevõi nyilatkozatok és ismertetõk.<br>
d) A Kbt. 44. § (2) bekezdés f), h) pontok tartalmának megfelelõ tanúsítványok.<br>
e) A Kbt. 46. § (1) és (2) bekezdésének megfelelõ ajánlattevõi nyilatkozat és hatósági igazolások. A külföldi ajánlattevõnek a Kbt. 46. § (1) bekezdés b), d) pontja alapján értelemszerûen saját jogrendszernek megfelelõ hatóságoktól kell olyan igazolásokat beszerezni, melybõl megállapítható, hogy nincs 1 évnél régebben lejárt köztartozása. Köteles továbbá a többi nyilatkozatot benyújtani, és írásban közölni, hogy az országban milyen szervezet tartja nyilván a köztartozásokat.<br>
Az ajánlatkérõ a részvételi felhívás 12.3. pontjában meghatározta, hogy az összességében legelõnyösebb ajánlatot tevõ személlyel, vagy visszalépése esetén az eljárás eredményének kihirdetésekor a következõ legkedvezõbb ajánlatot tevõnek minõsített személlyel köti meg a szerzõdést. Meghatározta továbbá az ajánlatok elbírálásának szempontjait is, fontossági sorrendben:<br>
– mûszaki megoldás,<br>
– ajánlati ár és fizetési konstrukció,<br>
– teljesítési határidõ,<br>
– garanciális szolgáltatások,<br>
– referenciák,<br>
– megújuló költségek,<br>
– minõségi igazolások,<br>
– ajánlattevõ pénzügyi stabilitása.<br>
Az ajánlati dokumentáció VII. fejezetében továbbá rögzítésre került, hogy milyen módon, milyen számítási mechanizmus alkalmazásával állapítja meg az ajánlatok sorrendjét.<br>
Az alábbi cégeket hívta meg: Duna Elektronika Kft., Unisys Informatikai Rendszerek Magyarország Kft., Maurer Elektronics GmbH., Állami Nyomda Rt., Multi-polaris Kereskedelmi és Gyártó Kft., Bartex Kft., R+C Kereskedelmi és Szolgáltató Kft., Fabrica National Demoneda Ytimbre.<br>
A részvételi jelentkezés beadásának határideje 1997. november hó 3. volt. Részvételi jelentkezését beadta az Állami Nyomda Rt., a Technorg Linda Kft., Bartex Kft., Sensor Kft., Unisys Mo. Kft.<br>
Tekintettel arra, hogy a Technorg Linda Kft. nem igazolta megfelelõen mûszaki, pénzügyi alkalmasságát, és a Kbt. 46. § (1) bekezdés a), c), d), e) és 46. § (2) bekezdésében foglalt nyilatkozatok hiányosak voltak, ezért a közbeszerzési eljárás további szakaszából kizárta az ajánlatkérõ.<br>
1997. november 5-én ajánlattételre felhívta az érvényes jelentkezést beadott jelentkezõket az ajánlatkérõ, s egyben rendelkezésükre bocsátotta ugyanezen a napon a részletes ajánlattételi dokumentációt is.<br>
Az ajánlatok benyújtására, illetõleg ajánlatok bontására 1997. november 21-én délelõtt 10.00 órakor került sor közjegyzõ jelenlétében, melyrõl közjegyzõi tanúsítvány készült. Ezen a napon 4 érvényes ajánlat érkezett: az Állami Nyomda (két változat), a Bartex Kft. és a Unisys Kft. ajánlata. Ekkor szóban is és késõbb írásban is megerõsítve, tájékoztatást kaptak arról az ajánlattevõk, hogy kivel milyen formában kívánja az ajánlatkérõ a tárgyalásokat lefolytatni.<br>
Továbbá tájékoztatást kaptak arról is, hogy az összes ajánlattevõvel történt tárgyalások befejezését követõen egy összegzõ iratban tájékoztatást kapnak a megajánlott ajánlati árra, teljesítési határidõre vonatkozóan azzal, hogy megadott határidõn belül, ha kívánják, az ajánlatukat módosíthatják.<br>
1997. december 1-jén az Állami Nyomdával, 1997. december 2-án a kérelmezõvel, 1997. december 3-án az Unisys Kft-vel tárgyalt az ajánlatkérõ az iratokhoz csatolt "tárgyalási forgatókönyvben" meghatározott formában.<br>
A tárgyalások befejezését követõen 1997. december 4-én értesítette az ajánlatkérõ az ajánlattevõket az eddig megajánlott ajánlati árak és teljesítési határidõk tekintetében, továbbá tájékoztatást adott arról, hogy az ajánlati dokumentáció 14. oldal 28.4 pontban foglalt banki hitelszerzõdés figyelembevétele mellett a nyilatkozatot kiegészíthetik 1997. december 5-ig.<br>
1997. december 19-én került sor az eredményhirdetésre, ahol nyertesként az Állami Nyomda Maurer technológiát tartalmazó, III. fizetési ütemezés szerint 5 rész- számla esetére szóló bruttó 3 356 593 509 Ft végösszegû ajánlatát hirdették ki nyertesnek, míg a második legkedvezõbb ajánlat az Állami Nyomda alternatív Bauer és Mück technológiát tartalmazó, III. fizetési ütemezés szerinti 5 részszámla esetére szóló bruttó 2 920 555 704 Ft végösszegû ajánlata volt.<br>
1997. december 20-án az ajánlatkérõ a nyertes ajánlattevõvel megkötötte a szerzõdést.<br>
A kérelmezõ 1997. december 17-én nyújtott be jogorvoslati kérelmet a Döntõbizottsághoz.<br>
A módosított jogorvoslati kérelmében kérte, hogy a Döntõbizottság "zárja ki az ajánlati eljárásból az Állami Nyomda Rt.-t, vagy a pályázatot kiíró azon határozatát, mellyel 1. és 2. helyen az Állami Nyomda Rt.-t jelölte meg nyertesnek, semmisítse meg."<br>
Indokaként elõadta, az Állami Nyomda Rt. nyertes ajánlattevõ olyan szállítói tevékenységre nyújtotta be a pályázatát, melyre alapító okirata nem jogosítja fel. Ily módon az Állami Nyomda olyan tevékenységre vállalkozott, melynek végzésére jogosulatlan volt, tehát õt az eljárásból ki kellett volna zárnia az ajánlatkérõnek.<br>
Továbbá hivatkozott arra, hogy a Kbt. 46. § (1) bekezdés b) pontja kimondja, hogy a közbeszerzési eljárásban nem lehet ajánlattevõ az, aki egy évnél régebben lejárt adó, illeték vagy tb- járulék, valamint elkülönített állami pénzalappal szemben fennálló kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez érdemben hozzájárult.<br>
Tudomása szerint az Állami Nyomda Rt-nek az APEH Kelet-pesti Igazgatóságával szemben 1996. július hóban tényszerûen megállapíthatóan 1 évnél régebben lejárt adótartozása áll fenn, álláspontja szerint már nem tehetett volna ajánlatot a jelen közbeszerzési eljárásban. Elõadta továbbá, hogy a Döntõbizottság elõtt két esetben jogorvoslati eljárást kezdeményezett az Állami Nyomda Rt., mert õt bizonyos közbeszerzési eljárásokban az ott szereplõ ajánlatkérõ kizárta ezen adótartozása miatt, s ezekben az esetekben hamis nyilatkozattételre hivatkozással, hamis adatszolgáltatás miatt elmarasztalta õt a Döntõbizottság. Tekintettel ezekre a határozatokra a Kbt. 46. § (1) bekezdés d) pontjára figyelemmel a közbeszerzési eljárásban, az abból való kizárástól számított legalább 5 évig nem vehet részt, figyelemmel arra, hogy 1996. október 29-én és 1996. december 3-án kerültek ezek a határozatok kihirdetésre, és azóta 5 év még nem telt el, így az 53. § (1) bekezdés a) pontja alapján az Állami Nyomda Rt-t, mint ajánlattevõt ki kellett volna zárni az ajánlatkérõnek a jelen közbeszerzési eljárásból. Továbbá hivatkozott még arra is, hogy tudomása szerint az Állami Nyomda Rt. jogerõs bírósági határozat hatálya alatt állt, mert üzletvitele körében elmarasztaló határozatot hozott jogerõsen a bíróság.<br>
Ily módon tehát a jogsértõ magatartást abban jelölte meg a kérelmezõ, hogy az Állami Nyomda Rt., mint nyertes ajánlattevõ hamis adatot szolgáltatott, akkor, amikor úgy nyilatkozott, hogy nincs adótartozása, és nem áll jogerõs bírósági határozat hatálya alatt, továbbá az ajánlatkérõ a nyertes ajánlattevõt nem zárta ki közbeszerzési eljárásból, egyrészt azért, mert adótartozása állt fenn, másrészt azért, mert jogerõs bírósági határozat hatálya alatt állt, illetõleg mert õt korábban hamis adatszolgáltatás miatt az akkori közbeszerzési eljárás ajánlatkérõje kizárta.<br>
Ezen túlmenõen sérelmezte még a kérelmezõ az ajánlatkérõ közbeszerzési eljárást lezáró döntését, arra hivatkozással, hogy álláspontja szerint nem az elbírálási szempontoknak megfelelõen bírálta el az ajánlatokat.<br>
Továbbá kérte, hogy a Döntõbizottság ideiglenes intézkedést alkalmazzon, és tiltsa meg a szerzõdéskötést és kérte, hogy a Döntõbizottság a költségeiben is marasztalja el az ajánlatkérõt.<br>
Az ajánlatkérõ a jogorvoslati kérelem elutasítását kérte alaptalanságra történõ hivatkozással. Indokaként elõadta, hogy álláspontja szerint õ a közbeszerzési eljárást jogszerûen folytatta le, és a döntését is jogszerûen hozta meg.<br>
Elõadta, hogy õt a Kbt. 46. §-a vizsgálata körében kizárólag csak a becsatolandó nyilatkozatok vizsgálatára, valamint az eljárás során esetlegesen tudomására jutó tények és információk vizsgálatára lehet kötelezni, döntését az összességében legelõnyösebb ajánlat kiválasztásával jogszerûen hozta meg.<br>
Nyertes ajánlattevõ ugyancsak a kérelem elutasítását kérte, alaptalanságra hivatkozással. Álláspontja szerint a bejegyzett tevékenységi köre feljogosította õt arra, hogy ezen közbeszerzési eljárásban részt vegyen. Elõadta, hogy 1997. november 10-i közgyûlésen az alapszabályát módosította, és tevékenységi körét bõvítette oly módon, hogy felvette az eddigieken túlmenõen a hardver szaktanácsadás; szoftverkészítés szaktanácsadást, ellátást; adatfeldolgozást; adatbanki tevékenységet; és egyéb más tevékenységet is. Tehát az ajánlat benyújtásakor álláspontja szerint az Állami Nyomda Rt. rendelkezett mindazokkal a tevékenységi körökkel, amelyekre az ajánlatot benyújtotta, hiszen a cégbíróság visszamenõleges hatállyal jegyzi be ezeket a tevékenységeket.<br>
Továbbá elõadta, hogy jogerõs bírósági határozat hatálya alatt nem áll. Megfelel a valóságnak, hogy egy korábbi ügybõl kifolyólag az adóhatóság állítása szerint adóhátraléka keletkezett, azonban az adóhatóság határozatát bíróság elõtt megtámadta, és így még nincs jogerõs döntés, és nem áll jogerõs bírósági ítélet hatálya alatt, ebbõl következõen vitatja a hamis adatszolgáltatás tényét.<br>
A kérelmezõ jogorvoslati kérelme megalapozatlan.<br>
A Döntõbizottság a jogorvoslati eljárás során elsõdlegesen azt vizsgálta, hogy a nyertes ajánlattevõ Állami Nyomda Rt. ajánlata érvényes volt-e, illetõleg az ajánlattétele során elkövetett-e olyan jogsértést, melynek alapján a hamis adatszolgáltatást megvalósította.<br>
Az ajánlatkérõ a részvételi felhívásának 8. pontjában pontosan meghatározta azokat az adatokat, igazolásokat, amelyek a résztvevõk pénzügyi és gazdasági alkalmassága, valamint mûszaki képessége igazolására kért. Ezeket teljes terjedelmében az Állami Nyomda Rt. az ajánlatkérõ rendelkezésére bocsátotta.<br>
Megállapítható volt ezekbõl az iratokból, hogy az Állami Nyomda részvénytársasági formában mûködõ, létezõ, cégbíróság által nyilvántartásba vett jogi személyiséggel rendelkezõ, gazdálkodó szervezet, aki önállóan jogokat szerezhet és kötelezettségeket vállalhat. Az 1998. január 7-én megtartott tárgyaláson becsatolta az Állami Nyomda a Fõvárosi Bírósághoz változásbejegyzés iránt benyújtott kérelmét, figyelemmel arra, hogy 1997. november 10-i közgyûlésen került módosításra az alapszabály. E szerint a tevékenységi körét bõvítette, többek között így számítástechnikai információt hordozók sokszorosítása, képfelvételek sokszorosítása, hardver szaktanácsadás, szoftverkészítés, szaktanácsadás és ellátás, adatfeldolgozó tevékenységekkel. A cégbejegyzésrõl szóló jogszabály értelmében az alapszabály módosításának idõpontjára visszamenõleges hatállyal jegyzi be a tevékenységi köröket a cégbíróság, így ténylegesen mindazokat a tevékenységi köröket tartalmazta az alapszabálya, ami egyébként képessé teheti õt a közbeszerzési eljárásban való részvételre. Ezek a tevékenységek, amelyek bejegyzésre kerültek külön hatósági engedélyhez nem kötött tevékenységek, tehát a törvényi szabályozás nem követel meg külön hatósági engedélyeket ezen tevékenységek ellátására. Tehát az Állami Nyomda, az ajánlatok benyújtásának idõpontjában, – figyelemmel a tevékenységi körökre –, alkalmassága nem vitatható.<br>
A Kbt. 46. § (1) bekezdése elõírja, hogy nem lehet ajánlattevõ a közbeszerzési eljárásban, aki b) pont szerint egy évnél régebben lejárt adó-, illeték, vagy társadalombiztosítási járulék, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult.<br>
A Döntõbizottság a becsatolt iratok alapján megállapította, hogy az Állami Nyomda Rt.-nek az APEH Kelet-Budapesti Igazgatósága felé 2 704 000 Ft adótartozása áll fenn, de a közigazgatási határozat felülvizsgálata iránt azonban a nyertes ajánlattevõ pert indított 18.P.60.778/1994. szám alatt a Pesti Központi Kerületi Bíróság, az azonban még nem jogerõs.<br>
Az 1990. évi XCI. törvény 86. § (1) bekezdése szerint az adóhatóság II. fokú jogerõs érdemi határozatát a bíróság az adózó kérelmére jogszabálysértés esetén megváltoztatja, vagy hatályon kívül helyezi, és ha szükséges az adóhatóságot új eljárás lefolytatására utasítja. Ugyancsak ezen törvény 86. § (2) bekezdése szerint a bírósági felülvizsgálat az adóhatósági határozat végrehajthatóságát nem érinti. A végrehajtás felfüggesztésérõl az adózó kérelmére végzéssel határoz.<br>
Jelen perben azonban az Állami Nyomda Rt. kérelmére a bíróság jogerõs végzésével a végrehajtás felfüggesztésérõl döntött. Figyelemmel a bíróság jogerõs felfüggesztõ végzésére jogerõs döntés irányában tehát nem tekinthetõ egy évnél régebben lejárt adótartozásnak.<br>
Az iratokból megállapítható, hogy az Állami Nyomda Rt. az elõbbieket jelezte az ajánlatkérõ felé nyilatkozatában.<br>
Ezt követõen a Döntõbizottság vizsgálta, hogy ugyancsak a Kbt. 46. § (1) bekezdés c) pontjára figyelemmel üzletvitele körében – 5 évnél nem régebben meghozott – jogerõs bírósági ítéletben megállapított jogszabálysértést elkövetett-e a nyertes ajánlattevõ. A kérelmezõ arra hivatkozott, hogy tudomása van arról, hogy jogerõs bírósági ítélet hatálya alatt áll a nyertes ajánlattevõ. A Döntõbizottság megkereste a Fõvárosi Bíróság elnökét, hogy adjon tájékoztatást errõl a körülményrõl. A bíróság nemleges tájékoztatást adott, közölte, hogy az Állami Nyomda Rt. jelenleg nem áll jogerõs bírósági ítélet hatálya alatt. Azt is közölte, hogy bírósági eljárás van alperesként az Állami Nyomda Rt. ellen, azonban ezekben a peres ügyekben sem született még jogerõs bírósági határozat. A Döntõbizottság egyebekben rámutat a Kbt. hatályba léptetõ módosított rendelkezésére, mégpedig a 94. § (3) bekezdésére, mely szerint a törvény elõbb citált 46. § (1) bekezdés c) pontját a törvény hatályba lépését követõen megállapított jogszabálysértés esetén lehet alkalmazni, azaz 1995. november 1-e után megállapított jogszabálysértésekre.<br>
Egyebekben hitelt érdemlõen semmiféle adat ezen túlmenõen nem merült fel arra vonatkozóan, hogy jogerõs bírósági ítélet hatálya alatt állna az Állami Nyomda Rt., így a Döntõbizottság elfogadta nyertes ajánlattevõ nyilatkozatát és a bírósági közlést. A Kbt. 46. § (1) bekezdés d) pontja szerint közbeszerzési eljárásban nem lehet ajánlattevõ, aki korábbi – 5 évnél nem régebben lefolytatott közbeszerzési eljárásban – az ajánlattételkor hamis adatokat szolgáltatott, és ezért az eljárásból kizárták.<br>
A Döntõbizottság áttekintve az Állami Nyomda Rt.-vel kapcsolatban hozott összes határozatát megállapította, hogy azok közül egyik sem marasztalta el az Állami Nyomdát hamis adatszolgáltatás miatt, és arra vonatkozóan sem merült fel adat, hogy 1995. november 1. után bármely ajánlatkérõ Állami Nyomdát az elõbbiek miatt kizárta volna.<br>
Ajánlatkérõ helyesen járt el akkor, amikor az ajánlattevõk által tett nyilatkozatokat valósnak fogadta el, hisz így kell eljárnia mindaddig, amíg a nyilatkozat tartalmának valódisága nem vitatható.<br>
Ezt követõen a Döntõbizottság vizsgálat tárgyává tette az ajánlatkérõ döntését, és ezen belül részletekbe menõen egyenként megvizsgálta az ajánlatkérõ az elbírálási szempontok által történt értékelését.<br>
Az ajánlatkérõ - egybekötött - ajánlati felhívása (13. pont) és dokumentációja (VII. fejezet) a következõk szerint tartalmazta az ajánlatok értékelésének, illetõleg a nyertes ajánlat kiválasztásának módját:<br>
Az elõzetes vizsgálatnak megfelelõ ajánlatok ár és mûszaki paramétereinek kiértékelése pontozásos rendszer alapján történik.<br>
Az árak figyelembevétele az alábbi képlet alapján történik:<br>
Pn = Cn *F1+Bn*F2,<br>
ahol Cn = az egyszeri beruházás költségei,<br>
F1 = súlyozó tényezõ,<br>
Bn = a folyamatos üzemeltetés költségei 5 évre vetítve,<br>
F2 = súlyozó tényezõ.<br>
A kiadódó Pn =a kalkulált összehasonlítási ártényezõ.<br>
Az F1 és F2 értékek az egyszeri és megújuló költségek súlyozó tényezõi.<br>
F1=0,6; F2=0,4;<br>
A mûszaki kiértékelés két lépésben történik.<br>
Az elsõ lépésben a kötelezõen elõírt mûszaki paramétereknek való megfelelést vizsgálják.<br>
Amennyiben az ajánlat nem ad kielégítõ választ az itt fölvetett kritériumokra, az ajánlatot visszautasítják.<br>
A kötelezõ mûszaki szempontoknak eleget tevõ ajánlatokat a mûszaki pontértékelés további szempontjai alapján értékelik.<br>
Az elért mûszaki pontszám összeadással képzõdik:<br>
Tn = a technikai pontok összege.<br>
Tmax = az elérhetõ maximális pontszám<br>
Pmin = a legalacsonyabb ajánlati ár<br>
Az ár és technikai kiértékelés eredményét szállítási tételként az alábbi képlet fogja össze:<br>
Rn=((Pmin/Pn) *X) + ((Tn/Tmax) *Y).<br>
Az X és Y súlyozó tényezõk, amelyek az ár, illetve a mûszaki megoldás értékarányát határozzák meg.<br>
Az I. fizetés ütemezés árai alapján számított Pn esetén X = 0,24;<br>
A II. fizetés ütemezés árai alapján számított Pn esetén X = 0,28;<br>
A III. fizetés ütemezés árai alapján számított Pn esetén X=0,3;<br>
Y=0,7;<br>
Rn maximális értéke lehet, abban az esetben, ha az ajánlat a legolcsóbb, és maximális technikai pontszámot éri el.<br>
A kiértékelés szempontjai<br>
Kötelezõen teljesítendõ követelmények<br>
A VIII. Fejezet: Mûszaki specifikáció Megfelelõségi nyilatkozata szerint.<br>
Mûszaki pontértékelés<br>
Megnevezés	Maximális pontszám<br>
A specifikáció teljesítésének 		300<br>
(mûszaki megoldás)<br>
szintje és minõsége	<br>
Teljesítési határidõ		70<br>
Garanciális szolgáltatások		60<br>
Jótállás, szavatosság	20<br>
Magyarországi szervizhálózat	20<br>
ellátottsága	<br>
Alkatrészellátás	20<br>
Referenciák		40<br>
A cég magyarországi referenciái	15<br>
A cég nemzetközi referenciái	25<br>
Minõségi igazolások		16<br>
Ajánlattevõ pénzügyi stabilitása		14<br>
<br>
Az ajánlati dokumentáció VII. fejezetében az ajánlatkérõ rögzítette, hogy az elsõ elbírálási szempont vonatkozásában maximálisan adható pontszám 300. A Döntõbizottság az ajánlatokat összehasonlítván az ajánlati felhívás VIII. fejezetében szabályozott mûszaki specifikációk alapján megállapította, hogy mind a kérelmezõ, mind a nyertes ajánlata ugyanazon Maurer technológián alapuló gépet ajánlott meg, lézertechnológia alkalmazásával.<br>
Ami a két ajánlat közötti mûszaki értékelésben eltérést eredményezett, az egyrészt a kapcsolódó számítógép hálózat és a szervergépek operációs rendszerének tekintetében mutatkozott Állami Nyomda 2 operációs rendszert ajánlott, a Bartex egyet, másrészt a nyertes ajánlat komplex eszközt ajánlott, szemben a kérelmezõvel, aki nem az ajánlatkérõi igénynek teljeskörûen megfelelõ szoftvert ajánlott, hiszen az még további átalakításra szorul, amelyet az ajánlattevõ saját maga végezne.<br>
Ez a rendszer üzembeállítási határideje, valamint annak üzembiztos mûködtetése szempontjából kockázatot rejt magában.<br>
Így az ajánlatkérõ által az Állami Nyomdának adott 265, Bartexnek ítélt 255 pont reálisan tükrözi a két ajánlat közötti (minimális 10 pontnyi) különbséget.<br>
E tekintetben helyesen hozta meg döntését az ajánlatkérõ.<br>
Ezután a második szempont, az ár alapján hozott ajánlatkérõi értékelést vizsgálta meg a Döntõbizottság. Ennek során a Döntõbizottság megállapította, hogy ajánlatkérõ sajátosan értelmezte a dokumentáció I. fejezetének 28.4. pontját, mely szerint:<br>
"amennyiben az ajánlattevõ bank közremûködésével valósítja meg a szerzõdés teljesítését, az ajánlatok elbírálása során legfeljebb 10%-os mértékû eltérés esetén azt az árra vonatkozó ajánlatot is egyenértékûnek kell tekintetni, amelyben a közremûködõ bank magyar székhelyû kereskedelmi bank és a finanszírozás formája hitelszerzõdés, volumene legalább a szerzõdéses ár 75%-a, futamideje a teljesítési idõszak zárásával azonos. "A Döntõbizottság álláspontja szerint a két megajánlott bruttó ár közötti differencia a kérelmezõ javára 200 M Ft volt, ami a dokumentáció 28.4. pont szerinti 10%-os eltérési határon belül volt. Azonban a kérelmezõ OTP Bankkal kötött és a 28.4. pontban szabályozott megállapodása nem tartalmazta teljeskörûen az ajánlatkérõ által kért szerzõdési elemeket. Ezzel szemben a nyertes ajánlattevõ Postabankkal kötött megállapodása mindenben megfelelt a 28.4. pont kritériumainak.<br>
Fentiekbõl következõen ajánlatkérõ tehát csak akkor alkalmazhatta volna a 28.4. pontban foglaltakat, ha az összehasonlítandó ajánlatok egyformán tartalmazták volna a 28.4. pontban megfogalmazott ajánlatkérõi elvárásokat.<br>
A Döntõbizottság megállapította, hogy ajánlatkérõ eljárása során az Állami Nyomda 3357 M Ft-os bruttó ajánlati árát 302 M Ft-tal (9,1%-kal) csökkentette, és az értékelés folyamán végig ezzel az értékkel számolt. A Döntõbizottság ezzel szemben a 28.4. ponttal kapcsolatban korábbiakban kifejtettek miatt – azt vizsgálta meg, hogy a nyertes (valós) 3357 M Ft-os és a kérelmezõ (valós) 3157 M Ft-os árajánlata hogyan változtatta volna meg az öszszességében legkedvezõbb ajánlati sorrendet. Ezért a Döntõbizottság is elvégezte az értékelõ számításokat.<br>
A Döntõbizottság megállapította, hogy a második elbírálási szempont (a bruttó ár) tekintetében kedvezõbb volt kérelmezõ árajánlata (200 M Ft-tal.). Azonban a dokumentációban közölt és kérelmezõ által sem vitatott számítási mód eredményeképpen ezen második bírálati szempontnál "szerzett elõnye" sem tudta a többi szempontban hátrányára megállapított értékeket az összességében legelõnyösebb végeredmény tekintetében kompenzálni.<br>
A Döntõbizottság által – a valós bruttó ajánlati árakkal – végzett számítások során az Állami Nyomda ajánlatánál kapott Rn=0,9903 érték kedvezõbb lett, mint a kérelmezõ Rn=0,9815 értéke.<br>
A harmadik szempont a teljesítési határidõ vonatkozásában a dokumentáció VII. fejezetében ajánlatkérõ megállapította az erre adandó pontszámok maximumát, amely 70 pont volt. Tekintettel arra, hogy a teljesítés határideje kedvezõbb volt a Bartexnek, így azt 55, míg a nyertesnek 39 ponttal értékelte az ajánlatkérõ. Állami Nyomda 1998. április 20–26 között, míg kérelmezõ 1998. március 31. és április 15. napja között kezdi a teljesítést. A teljesítést Állami Nyomda befejezi 1998. november 30-ra, addig a Bartex 1998. augusztus 19-re. Miután a teljesítés megkezdése kérelmezõ és nyertes részérõl azonos idõpontban történik, a pilot rendszer leszállítása középarányos idõpontot véve 15 nappal kedvezõbb kérelmezõ részérõl, a teljesítést pedig 103 nappal elõbb befejezi a kérelmezõ. Minderre tekintettel ajánlatkérõ ezen harmadik szempont vonatkozásában reálisan tükrözte pontozásával a két összehasonlított ajánlat különbségét.<br>
A negyedik szempontnál a garanciális szolgáltatások tekintetében adható pontszám 60 volt. Ebbõl a Bartex 50-et, míg a nyertes 55-öt kapott. A kérelmezõ ajánlatának 137–139 oldalakon míg a nyertes ajánlattevõ 160–169 oldalakon közli ezen szempontrendszerre vonatkozó részletes ajánlatát. Az Állami Nyomda ajánlata annyival kedvezõbb, hogy pl. a hibabejelentés visszaigazolását a munkarenden belül a bejelentés megérkezésétõl számítva max. 4 órán belül megteszi. Kérelmezõ ennél hosszabb idõtartamot közöl. Ugyancsak kedvezõbb, azaz rövidebb a nyertesnek a szervizszolgáltatáson belül üzemzavar elhárítására megadott kezdõ és befejezõ idõpontjai. Helytálló tehát ajánlatkérõ 5 pontnyi különbségtétele a nyertes javára.<br>
A referenciák vonatkozásában egyenértékûnek tekintette mind a két ajánlatot és mind a kettõ maximális 40-40 pontot kapott.<br>
A hatodik bírálati szempont a folyamatos üzemeltetés költségei 5 évre vetítve volt. A nyertes Állami Nyomda 80 M Ft-ban megjelölt értéke szintén kedvezõbb volt, mint a kérelmezõ 157 M Ft-os költsége.<br>
A hetedik bírálati szempont vonatkozásában a két ajánlatot a felhívásban elõírt minõségbiztosítási követelmények szempontjából összehasonlítva megállapítható, hogy az Állami Nyomda minõségbiztosítási elméleti felkészültsége és gyakorlata jobb. Állami Nyomda saját ISO 9001 minõségtanúsítással rendelkezik, mely magában foglalja a biztonsági nyomtatványok fejlesztését gyártását is.<br>
Ezzel szemben a kérelmezõ nem rendelkezik saját minõségbiztosítási rendszerrel, ezért helytálló volt az ajánlatkérõi döntés. A minõségi igazolások vonatkozásában 16 pont volt a maximum, erre 5-öt kapott a kérelmezõ és 16-ot a nyertes, figyelemmel arra, hogy a minõségbiztosítási rendszere kiforrottabb, egységesebb, mint a kérelmezõé. E tekintetben a Döntõbizottság ezt helytállónak ítélte meg.<br>
Utolsó, (nyolcadik) elbírálási szempontként ajánlatkérõ a pénzügyi stabilitást értékelte oly módon, hogy a maximális pontszám 14 volt. A Bartex 5-öt, a nyertes 14 pontot kapott. Ennek keretében azt vizsgálta az ajánlatkérõ, hogy mennyire tõkeerõs a cég, illetõleg mennyire kedvezõ számára a "cég volumene". A Döntõbizottság megállapította, hogy ajánlatkérõ mind ajánlati felhívásában, mind a dokumentációjában nem részletezte, hogy ezen – egyébként közgazdaságilag tág – kategórián belül mit vizsgál, de az megállapítható volt, hogy e szemponton belül ugyanazokat az elemeket – nevezetesen: saját tõke, "cégek volumene" – vizsgálta. Miután a vizsgált jellemzõk nagyságrendi eltérést mutattak a kérelmezõ és a nyertes között utóbbi elõnyére, nem ítélhette Döntõbizottság indokolatlannak a pontkülönbséget. Pénzügyi stabilitás a pénzügyi alkalmasság körében vizsgálandó kérdés. Azonban az ajánlattevõk a felhívásban és a dokumentációban szereplõ elbírálási szempontokat nem vitatták, azt magukra nézve kötelezõnek fogadták el, és ennek ismeretében nyújtották be ajánlataikat. Így a döntés vizsgálatakor a Döntõbizottság abban nem foglalhatott állást – figyelemmel a jogvesztõ határidõre – hogy helyes volt-e elbírálási szempontként szerepeltetetni az ún. pénzügyi stabilitást úgy, hogy ennek tartalmát ajánlatkérõ sem az ajánlati felhívásban, sem a dokumentációban nem részletezte. Döntõbizottság azonban rámutat arra, hogy nem mérlegelhet szabadon az ajánlatkérõ, mert mérlegelését és döntését a Kbt. szabályai, illetve elõírásai kötik.<br>
A Kbt. 34. § (1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat a legalacsonyabb összegû ellenszolgáltatás, vagy az összességében legelõnyösebb ajánlat szempontja alapján bírálja el, amennyiben az utóbbi megoldást választja, úgy az ajánlatkérõ az ajánlati felhívásban köteles meghatározni az általa választott elbírálási szempontot és azok fontossági sorrendjét is. Az ajánlatkérõ a fenti törvényi szabályozás szerint az összességében legelõnyösebb ajánlat szempontja alapján bírálta el az ajánlatokat. A Kbt. 59. § (1) bekezdés értelmében az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a legkedvezõbb ajánlatot tette.<br>
A fentiek alapján megállapítható, hogy az összességében legelõnyösebb ajánlat megítélésére szolgáló fontossági sorrendben meghatározott nyolc szempont közül a 2. és 3.-ban kérelmezõ ajánlata jobb volt, mint a nyertesé, az 5-ben egyforma volt, míg az 1., a 4., a 6., a 7. és 8. szempontban az Állami Nyomda ajánlata volt jobb. Ezt a dokumentációból ismert, és már korábban bemutatott képlet segítségével a Döntõbizottság által kiszámolt úgynevezett Rn-értékek minimális különbsége (0,0088) is tükrözi.<br>
Mindezekre tekintettel az ajánlatkérõ az 59. § (1) bekezdésének megfelelõen hozta meg az eljárást lezáró döntését.<br>
Minderre figyelemmel a Döntõbizottság a kérelmezõ jogorvoslati kérelmét a rendelkezõ részben foglaltak szerint – figyelemmel a Kbt. 88. § (1) a) pontjára – mint alaptalant utasította el. A Kbt. 88. § (1) g) pontja szerint a jogsértõt kell kötelezni a költségek viselésére, miután jogsértés megállapítására nem került sor, így a költségeket a felek maguk viselik.<br>
A Döntõbizottság a jogorvoslati eljárás során ideiglenes intézkedést nem hozott, tekintettel arra, hogy az ideiglenes intézkedés meghozatalának 82. § (1) bekezdésében meghatározott törvényi feltételei nem álltak fenn.<br>
<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 2.<br>
<br>
	Dr. Deli Betty s. k. 	Hámori András s. k.<br>
	közbeszerzési biztos	közbeszerzési biztos<br>
<br>
Divinyi József s. k. <br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>