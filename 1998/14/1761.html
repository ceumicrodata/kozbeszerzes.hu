<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1761)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 155-1337<br>
Fax: 155-5082<br>
Ikt. sz.: D. 2/6/1998.<br>
<br>
Tárgy: A PÁNHOLC Szolgáltató Kft. jogorvoslati kérelme a Magyar Televízió Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a PÁNHOLC Szolgáltató Kft., 1135 Budapest, Szegedi út 37–39. (a továbbiakban: kérelmezõ) jogorvoslati kérelmét, amely a Magyar Televízió Rt., 1810 Budapest, Szabadság tér 17. (a továbbiakban: ajánlatkérõ) a Budapest V. kerület, Szabadság tér 5–6. számú épülete, összesen 9600 m2 területû helyiségei takarítására, kazánháza (12 db F105-ös kazán) üzemeltetésére, karbantartására és a fûtési hálózat ellenõrzésére, továbbá a fûtõk feladataként a felvonók meghibásodása esetén, azokból történõ mentésre vonatkozó közbeszerzési eljárása ellen indult, elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ hirdetmény közzététele nélküli, gyorsított tárgyalásos közbeszerzési eljárásban való részvételre hívta fel 1997. november 14-i keltezésû felhívásának elküldésével kérelmezõt, valamint az ALBA Szolgáltató Szövetkezetet, a KIPCALOR Kft.-t, a KIPSZER Elektromos Szerelõ Rt.-t és a TAMAX Kft.-t a rendelkezõ részben jelölt tárgyú szolgáltatásra vonatkozó ajánlattételre.<br>
A felhívás elõírása szerint a részvételi jelentkezés 1997. november 25., az ajánlattételi határidõ 1997. december 2., tárgyalás az ajánlattevõkkel és a szerzõdés megkötése 1997. december 15-ig, a teljesítési határidõ kezdõ napja 1998. január 1. volt.<br>
Az ajánlatkérõ elõírta, hogy az ajánlathoz csatolni kell a cégkivonatot, valamint az adó-, vám-, tb-igazolásokat arról, hogy az ajánlattevõnek tartozása nincs.<br>
Az ajánlattételi határidõre valamennyi meghívott ajánlattevõ benyújtotta ajánlatát, amelyek bontására ugyanezen idõpontban került sor. A bontásról készült jegyzõkönyv – amelyet az ajánlatkérõ és az ajánlattevõk képviselõi aláírtak – azt tartalmazza, hogy valamennyi ajánlat teljes körû és érvényes. 1997. december 10-én került sor az ajánlatkérõ és az ajánlattevõk közötti tárgyalásokra, amelyek az ajánlatok kiegészítésére vonatkoztak (napi takarításon kívül a nagytakarítás és 1 fõ ügyeletes takarító átalánydíja, az ajánlati árakból történõ árkedvezmények adása). A tárgyalásokat jegyzõkönyvben rögzítették. A KIPCALOR Kft. nem jelent meg a tárgyaláson.<br>
1997. december 11-én az ajánlatkérõ elbírálta az ajánlatokat, a nyertes ajánlattevõ a TAMAX Kft. lett, amelyrõl ugyanezen a napon az ajánlattevõket levélben értesítette. Ajánlatkérõ a nyertessel a szerzõdést 1997. december 11. napján megkötötte.<br>
Kérelmezõ 1998. január 2-án jogorvoslati kérelmet terjesztett elõ, amelyet a Döntõbizottság felszólítására 1998. január 9-én kiegészített. Kérelmében, valamint a jogorvoslati eljárásban 1998. február 5-én tartott tárgyaláson sérelmezte, hogy az ajánlatkérõ nem hirdette meg a Közbeszerzési Értesítõben ajánlati felhívását. Feltételezte, hogy a nyertes TAMAX Kft. ajánlata nem tartalmazta az elõírt igazolásokat, továbbá tudomása szerint alvállalkozót (REMEDIAL Plusz Kft.) vont be a szolgáltatás teljesítésébe, amelyre vonatkozóan ugyancsak nem csatolta az elõírt igazolásokat. Sérelmezte, hogy volt munkavállalóit a TAMAX Kft., illetve alvállalkozója állományába vette. Ezzel kapcsolatban tanúk meghallgatását kezdeményezte. A TAMAX Kft. hatósági igazolásait – annak hozzájárulásával – megismerte, de kérte annak megállapítását, hogy azok keletkezési dátumaik miatt érvénytelenek.<br>
Mindezekre tekintettel kérte, hogy a Döntõbizottság kötelezze ajánlatkérõt hirdetmény közzétételével új eljárás lefolytatására, valamint az érvénytelen hatósági igazolások és alvállalkozó bevonása miatt semmisítse meg az eljárást lezáró döntését.<br>
Ajánlatkérõ észrevételében elõadta, hogy kérelmezõvel 1996. április 9-tõl volt 1997. december 31-ig szolgáltatási szerzõdéses jogviszonyban az épület egyes részeinek takarítására és a kazánok üzemeltetésére vonatkozóan.<br>
Elõadta továbbá, hogy az épület több szintjének felújítása (1997. október 15.) után, azok az ajánlatkérõ használatába kerültek, jelentõsen megnõtt a takarítandó terület, amelyet saját munkaerõvel nem tudott ellátni, létszámot nem növelhetett, ezért azt is többletszolgáltatás igénybevételével kérelmezõvel biztosította szerzõdés módosítás keretében az 1997. év utolsó két hónapjában. A megnövelt területek szolgáltatási igénye miatt az 1998-ra vonatkozó éves költség meghaladta a Kbt. elõírása szerinti értékhatárt, ezért 1997. november 7-én kérelmezõt levélben értesítette a szerzõdés 1997. december 31-ével történõ felbontásáról és arról, hogy a közbeszerzési eljárásra meg kívánja hívni. Az elõre nem látható ok miatt gyorsított, tárgyalásos, hirdetmény közzététele nélküli közbeszerzési eljárást választotta.<br>
Ajánlati felhívását 1997. november 14-én faxon és levélben küldte el az ajánlattevõknek.<br>
Az ajánlatok és a tárgyalások alapján a TAMAX Kft. ajánlata mellett döntött: legkedvezõbb ár, mûszaki tartalom, felelõsségbiztosítás, kérelmezõnél tízszer nagyobb alaptõke miatt. Ajánlatkérõnek nem volt tudomása arról, hogy a nyertes alvállalkozót alkalmazna és ezt meg sem jelölte az ajánlatában.<br>
Egyéb érdekeltként a TAMAX Kft. észrevételében vitatta kérelmezõ állítását, mind az igazolások hiányosságára, mind alvállalkozó alkalmazására vonatkozóan, amelyek bizonyítására iratokat csatolt.<br>
Az ALBA Szövetkezet, a KIPCALOR Kft. és a KIPSZER Rt. érdemi észrevételt nem tett.<br>
A Döntõbizottság a rendelkezésre álló iratok és a tárgyaláson elhangzottak alapján a következõket állapította meg.<br>
A kérelem azon része, amely ajánlati felhívás hirdetményben való közzétételének mellõzését sérelmezte, elkésett.<br>
A Kbt. 79. § (5) bekezdésében elõírja, hogy az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
Ajánlatkérõ pályázati felhívását 1997. november 14-i keltezéssel küldte el kérelmezõnek, amelyet elfogadott és 1997. december 2-án benyújtotta ajánlatát, tehát felhívás tartalmáról legkésõbb ezen idõpontban már értesült, így figyelemmel erre az idõpontra a kérelem elkésett, mivel jogorvoslati kérelmét 1998. január 2-án küldte meg a Döntõbizottságnak.<br>
Kérelmezõ az elõbbiek alapján a jogsértõ esemény tudomására jutásától számított legkevesebb, mint a 31. napon kérte a jogorvoslati eljárás megindítását, a felhívás hirdetményben való közzététele elmaradásával kapcsolatban, ezért az erre vonatkozó kérelmét a Döntõbizottság elkésettség miatt elutasította.<br>
A jogorvoslati kérelem az alábbiak szerint megalapozatlan.<br>
A Kbt. 46. § (1) bekezdésének b) pontja kimondja, hogy a közbeszerzési eljárásban nem lehet ajánlattevõ, aki egy évnél régebben lejárt adó-, illeték- vagy társadalombiztosítási járulék, valamint elkülönített állami pénzalappal szemben fennálló fizetési kötelezettségének nem tett eleget, kivéve, ha az ajánlattevõ hitelezõje az adósság késõbbi idõpontban történõ megfizetéséhez írásban hozzájárult.<br>
A Döntõbizottság megvizsgálta a TAMAX Kft. ajánlatát és megállapította, hogy ajánlatához a Kbt. 46. § (1) bekezdésének b) pontjában és a (2) bekezdése szerint elõírt hatósági igazolásokat, valamint nyilatkozatokat az (1) bekezdés a), c) és e) pontokra vonatkozóan hiánytalanul csatolta a felhívásnak és a Kbt. fentebb említett törvényhelyeinek megfelelõen.<br>
A Döntõbizottság álláspontja szerint az ajánlatkérõ hatósági igazolásként minden olyan hatósági igazolást elfogadhat, amelybõl megállapítható, hogy az ajánlattevõnek nincs egy évnél régebben lejárt köztartozása. E követelménynek a kiállítás keltétõl függetlenül megfelel az igazolás, vagy annak másolata, ha az idõpont – amelyben a kiállító hatóság szerint az ajánlattevõnek nem volt köztartozása – az ajánlattételi határidõig legfeljebb 365 nappal megelõzõ napra esik. Elfogadható olyan igazolás, vagy annak másolata is, amelyet más közbeszerzési eljárásban is felhasználtak, ha az a fenti feltételeknek megfelel.<br>
Nem követett el tehát az ajánlatkérõ jogszabálysértést, amikor a TAMAX Kft. azon hatósági igazolásait is érvényesnek elfogadta (társadalombiztosítás, adó, illetékek, Környezetvédelmi Alap, Nemzeti Kulturális Alap, Vízügyi Alap, vámteher, Útalap és környezetvédelmi termékdíj, Munkaerõ-piaci Alap), amelyeket nem az 1997. december 2-i ajánlattételi határidõt közvetlen megelõzõ idõszakban állítottak ki.<br>
A Kbt. 44. § (2) bekezdésének d) pontja elõírja, hogy az ajánlattevõ szerzõdés teljesítéséhez szükséges mûszaki alkalmasságának igazolása történhet azoknak az alvállalkozóknak, illetõleg a teljesítésben egyébként részt vevõ személyeknek a megnevezésével, akiket az ajánlattevõ a közbeszerzést értékének 15%-át meghaladó mértékben igénybe kíván venni.<br>
Erre tekintettel a kérelem azon részét, amely a TAMAX Kft. ajánlatának alvállalkozó bevonására, valamint erre vonatkozó ajánlattevõi nyilatkozat és hatósági igazolásai hiányára vonatkozik, a Döntõbizottság mint alaptalant ugyancsak elutasította, mivel az ajánlat egyértelmûen rögzíti, hogy a szolgáltatás teljesítésébe az ajánlattevõ alvállalkozót nem von be. Ennek alapján a Döntõbizottság megállapította, hogy az ajánlatnak nem kellett az erre vonatkozó nyilatkozatot tartalmaznia.<br>
Az ajánlati felhívás elõírta, hogy a tárgyalás az ajánlattevõkkel és a szerzõdés megkötése 1997. december 15-ig megtörténik. Az ajánlatkérõ 1998. február 10-én becsatolta a megkötött szerzõdést.<br>
Fenti tények és indokok alapján a Döntõbizottság a rendelkezõ részben foglaltak szerint határozott, és a kérelmet egyrészt a Kbt. 79. § (5) bekezdésére figyelemmel elkésettség, másrészt a Kbt. 88. § (1) bekezdés a) pontja szerint alaptalanság miatt elutasította.<br>
Mivel jogsértés megállapítására nem került sor, a felmerült költségeket a felek maguk viselik.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 18.<br>
<br>
	Ruthner Oszkár s. k.	Dr. Deli Betty s. k.<br>
	közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>