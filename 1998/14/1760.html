<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1760)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.245/5/1997.<br>
<br>
Tárgy: jogorvoslati kérelem elutasítása.<br>
<br>
A Közbeszerzési Döntõbizottság {a továbbiakban: Döntõbizottság) a Közbeszerzések Tanácsa nevében meghozza az alábbi<br>
<br>
HATÁROZAT-ot:<br>
<br>
A Döntõbizottság a Sprint Kereskedelmi és Szolgáltató Kft. (1137 Budapest, Újpesti rkp. 7., a továbbiakban: kérelmezõ) a Magyar Rádió Rt. (1800 Budapest, Bródy Sándor u. 5–7., a továbbiakban: ajánlatkérõ) a Rádió és Televízió Újság nyomdai elõkészítési feladatainak ellátására kiírt közbeszerzési eljárása ellen benyújtott jogorvoslati kérelmét érdemi vizsgálat nélkül hivatalból elutasítja.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A felmerült költségeket és igazgatási szolgáltatási díjat a felek maglik viselik.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 1997. április 3-i, 12. számában, 1574–75. oldalon ajánlati felhívást tett közzé közbeszerzési eljárásban való részvételre, melynek célja a Rádió és Televízió Újság nyomdai elõkészítési feladatainak ellátására alkalmas ajánlattevõ kiválasztása volt.<br>
Az ajánlatkérõ 1997. június 12. napján bírálta el a beérkezett ajánlatokat, melynek eredményeképpen a Sprint Kft.-t minõsítette az eljárás nyertesének.<br>
A kérelmezõ 1997. november 27-én iktatott jogorvoslati kérelmében elõadta, hogy az ajánlatkérõ a kérelmezõ szerzõdés tervezetére csak többszöri telefoni sürgetés után, 1997. július 31-én küldött választ, melyhez saját vállalkozási szerzõdés tervezetét csatolta.<br>
A megküldött tervezet alapvetõ kérdésekben jelentõsen eltért az ajánlati felhívás, a dokumentáció és a nyertes ajánlat tartalmától, illetõleg a kiírástól. Sérelmezte az árképzés és a szerzõdés idõtartamának megállapítását. Kérelmezõ elõadta továbbá, hogy szerzõdéskötési hajlandósága jeléül kész volt olyan kompromisszumra, miszerint egy 90 napos felmondási idõvel, határozatlan idõre szóló szerzõdést is aláír, amennyiben a szerzõdéskötésre haladéktalanul sor kerülhet. Tekintettel azonban arra, hogy a megadott határidõig az ajánlatkérõ nem küldte el újabb szerzõdéstervezetét, kérelmezõ a szerzõdéskötési szándékától 1997. október 28-án elállt. Néhány órával azután, hogy ilyen irányú nyilatkozatát ajánlatkérõnek átadta, faxon megérkezett a szerzõdés tervezet, ezt azonban elfogadni már nem tudta. A kérelmezõ jogorvoslati beadványát Döntõbizottság felszólítására nem pontosította írásban, míg szóbeli kiegészítésként a szerzõdés kiírásnak megfelelõ határidõben való megkötése elmulasztását jelölte meg.<br>
Kérte a Döntõbizottságot, hogy a Kbt. megsértett rendelkezéseinek megjelölése mellett állapítsa meg a jogsértés megtörténtét, szabjon ki bírságot az ajánlatkérõre, és kötelezze õt az eljárási díj és költségek viselésére. Ideiglenes intézkedés megtételét – tekintettel arra, hogy az eljárás már befejezõdött, nem kért.<br>
A Döntõbizottság a kérelem és annak mellékleteként csatolt elõzményeket feltáró részletes jegyzõkönyvek és levelezés alapján megállapítja, hogy ajánlatkérõ az eljárás nyertesének kérelmezõt hirdette ki 1997. június 12-én, ennek ellenére az ezt követõ 15 napon belül írásban nem kötött vele szerzõdést, így a jogsértés 1997. június 27-én bekövetkezett. A Kbt. 79. § (5) bekezdésére figyelemmel a 60 napos objektív eljárás megindítására nyitva álló határidõ ezen idõponttal kezdõdött, ezen idõ alatt kérelmezõ ajánlatkérõ 1997. július 31-én kelt levelébõl értesült, hogy a kiírásnak nem megfelelõ tartalommal kíván vele szerzõdést kötni ajánlatkérõ. A Döntõbizottság a tudomásra jutás idejét ezen idõpontban állapította meg, ugyanis akkor vált nyilvánvalóvá, hogy a Kbt. 62. § (2) bekezdése és 73. §-ában írtak ellenére az ajánlatkérõ eltérõ tartalommal kíván szerzõdést kötni. Mindezek alapján 1997. július 31-tõl 15 napon belül kellett volna a jogorvoslati eljárás iránti kérelmet elõterjeszteni. Ezen idõponttól számított 15 napos határidõ 1997. augusztus 15-én pénteken munkanapon lejárt.<br>
A Kbt. 79. § (1) bekezdése értelmében, ha a Kbt. másként nem rendelkezik, a Döntõbizottság eljárása során az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. E törvény 39. § (2) bekezdése alapján, ha a határidõ utolsó napja olyan nap, amelyen a közigazgatási szervnél a munka szünetel, akkor a határidõ a legközelebbi munkanapon jár le. Mivel 1997. augusztus 15. munkanap volt, a jogorvoslatra nyitva álló határidõ ezen a munkanapon járt le. A kérelmezõ által a tudomásra jutás napaként megjelölt 1997. október 28-át a Döntõbizottság nem tudta elfogadni a határidõk számításának kezdõ napjaként. Ezen idõponthoz ugyanis nem kapcsolható semmilyen jogsértés és kérelmezõ sem jelölt meg ezen idõponthoz köthetõ jogsértést Az ajánlatkérõ akkor követett el Kbt. szabályait sértõ cselekményt, amikor nem kötött a kiírásnak megfelelõen írásban szerzõdést ajánlattevõvel 1997. június 27-ig.<br>
Az eljárás kezdeményezõ irata a Döntõbizottsághoz 1997. november 27-én érkezett, tehát a jogvesztõ határidõ után 4 hónappal. A szerzõdéskötés érdekében folytatott tárgyalások pedig nem hosszabbítják meg a jogorvoslat érvényesítésére nyitva álló jogvesztõ határidõket.<br>
A Kbt. 79. § (5) bekezdés kimondja, hogy: "Az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
A Döntõbizottság álláspontja az, hogy a kérelem érdemi vizsgálat nélkül a Kbt. 79. § (5) bekezdésében foglalt határidõk elmulasztása esetén is elutasítható, amennyiben a jogsértés idõpontja és a határidõk letelte a kérelembõl egyértelmûen megállapítható. A Kbt. 81. § (1) bekezdése szerint: " A Bizottság a jogorvoslati eljárást a 80. § (1) bekezdésében foglaltakat hiánytalanul teljesítõ kérelem alapján, annak érkezése napján indítja meg." Amennyiben tehát megállapítható, hogy a kérelem a jogvesztõ határidõ letelte után került benyújtásra, úgy ez alapján a Döntõbizottság az eljárás megindítása mellõzésével érdemi vizsgálat nélkül, hivatalból elutasítja a kérelmet. Az eljárás megindítására biztosított határidõk megállapítása pedig nem tekinthetõ az ügy érdemi vizsgálatának.<br>
Mindezek alapján a Döntõbizottság – a Kbt. 79. § (5) bekezdésére figyelemmel – megállapította, hogy az eljárás lefolytatásának eljárásjogi akadálya van, ezért a kérelmet érdemi vizsgálat nélkül hivatalból elutasította. A költségekre vonatkozó döntés rendelkezõ rész szerint történt a Kbt. 88. § (1) bekezdés g) pontjára figyelemmel mivel jogsértõ személyt nem állapított meg a Döntõbizottság.<br>
<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. december 16.<br>
<br>
	Dr. Cziffra Csaba s. k. 	Dr. Monory Bulcs s. k.<br>
	közbeszerzési biztos	 közbeszerzési biztos<br>
<br>
Hámori András s. k. <br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>