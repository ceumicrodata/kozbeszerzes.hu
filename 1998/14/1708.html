<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1708)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 155-1337<br>
Fax: 155-5082<br>
Ikt. sz.: D. 263/10/1997.<br>
<br>
Tárgy: Junior Rt. jogorvoslati kérelme a Budapest Fõváros XI. Kerület Önkormányzat GAMESZ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
JUNIOR Vendéglátó Rt., 1077 Budapest, Király u. 85. (a továbbiakban: kérelmezõ) által a Budapest, Fõváros XI. Kerület Önkormányzat GAMESZ, 1116 Budapest, Bükköny u. 2. (a továbbiakban: ajánlatkérõ) az étkezés beszállítói feladatainak ellátása tárgyú közbeszerzési eljárása ellen benyújtott jogorvoslati kérelemnek részben helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 61. § (1) bekezdését és 63. § (2) bekezdését, valamint a 64. § (1) bekezdését, egyebekben a kérelmet, mint alaptalant elutasítja.<br>
A felmerült igazgatási szolgáltatási díjat a kérelmezett 30 napon belül köteles megfizetni kérelmezõnek.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 3. évfolyamának 39. számában 6030 iktatási szám alatt nyílt eljárás keretében ajánlati felhívást tett közzé a Kbt.-ben meghatározott követelmények szerint az étkezés beszállítói  feladatainak ellátásra az 1997. évi várható adaglétszám alapján prognosztizált adagszámra:<br>
óvodáskorú-ellátás, háromszor étkezõk napi 2400 adag, felnõtt napi kétszer étkezõk napi 400 adag,<br>
általános iskolás korú ellátás napi háromszor étkezõk napi 1200 adag, általános iskolás korú ellátás napi egyszer étkezõk (ebéd) 1900 adag, egyszer felnõtt étkezõk (ebéd) napi 300 adag<br>
idõs korúak egyszer étkezõk (ebéd) napi 800 adag.<br>
A teljesítés helye: Budapest XI. területén található óvodák, általános iskolák, valamint egyesített szociális intézmények. Összesen 54 intézmény és a házi szociális gondozás (9 létesítmény) étkeztetési feladatainak megoldása volt a cél. Ajánlatkérõ elõírta, hogy a beszerzés tárgyának egy részére, valamint több változatban is lehet ajánlatot adni. A teljesítés határideje: 1998. január l–2002. december 31. folyamatosan, a szorgalmi idõket figyelembe véve (nyári tanítási szünet, téli, tavaszi szünet, egyéb tanítás nélküli napok stb.). Az ajánlatok elbírálásának szempontja az összességében legelõnyösebb ajánlat volt. Az alszempontok fontossági sorrendjét a következõk szerint rögzítették:<br>
– szolgáltatásbiztonság,<br>
– megbízhatóság és pontosság, beleértve a közegészségügyi elõírások maradéktalan betartását,<br>
– szolgáltatási árak (a kerület összes vonatkozásában és a térítési díjat fizetõk teherbíró képességének figyelembevételével),<br>
– elõzõvel azonos elbírálás alá esik a minõség garantálása a 24/1991. (II. 19.) Kormányrendelet betartásával,<br>
– az idõskorúak étkeztetését vállaló szállítónak biztosítania kell a hétvégi élelmezési szolgáltatást és az ételhordók fertõtlenítõ elmosását.<br>
Az ajánlatok bontására 1997. november 18-án, míg az eredményhirdetésre december 9-én került sor. A benyújtott 9 ajánlat közül 2 ajánlat érvénytelen volt.<br>
Ajánlatkérõ nyertes ajánlattevõnek minõsítette Junior Rt. 22 intézmény és házi szociális gondozás (9 létesítmény), Gasztro-Lánc Kft. (11 intézmény), UNI-GASZTRO Kft. (1 intézmény). Sülõs és Süllõs Bt. (11 intézmény) és P. Dussmann Kft. (9 intézmény) cégeket. Ajánlatkérõ a nyertes ajánlatevõkkel 1997. december 9–10., míg kérelmezõvel december 15–18. között a szerzõdéseket megkötötte. Kérelmezõ 1997. december 16-án kelt levélben írásbeli indokolást kért a Kbt. 63. § (2) bekezdésére hivatkozással, melyre nem kapott választ ajánlatkérõtõl írásban. Ajánlatkérõ a Kbt. 64. § (1) bekezdése szerint írásbeli összegzést 1998. január 5-én készítette el. Kérelmezõ 1997. december 18-án iktatott jogorvoslati kérelmében kérte, hogy Döntõbizottság a Kbt. 88. § (l) bekezdés c) pontja alapján semmisítse meg az ajánlatkérõnek a közbeszerzési eljárást lezáró döntését és azon szolgáltatást igénybe vevõ intézmények tekintetében, amelyek a Junior Vendéglátó Rt.-t választották szolgáltatóként (XI., Gazdagréti tér tekintetében, 2. Törökugrató u. 13., Bogdánffy u. 5/B, Csikihegyek u. 13–15., Nagyszeben u. 9., Kecskeméti J. u. 14.).<br>
Kérte annak megállapítását, hogy a kérelmezõ lett a nyertes pályázó megelõzve a magasabb árajánlatot is tevõ Sülõs és Süllõs Bt.-t és a Gasztro-Lánc Kft.-t. A kérelmezõ indokolásként elõadta, hogy álláspontja szerint az ajánlatkérõ jogsértése 1997. december 9-én az eredményhirdetésekor jutott tudomására az alábbiak szerint:<br>
Az ajánlatkérõ megsértette a Kbt. 58. §-át, mely elõírja, hogy: "az ajánlatkérõ az ajánlatokat kizárólag azok elbírálására használhatja fel, az ettõl eltérõ célú felhasználásáról az ajánlattevõvel külön meg kell állapodnia", ugyanis a pályázatban szereplõ adatokat a kijelölt bizottsági személyeken túlmenõen a szolgáltatást igénybe vevõknek is kiadta, és az információs anyag kiadása a szolgáltatást igénybe vevõk részére a pályázati adatok pontatlan megjelölésével történt, ugyanis a Junior Vendéglátó Rt. által biztosított szolgáltatási kedvezményeket csak részben (iskolásétkezés), míg bizonyos esetekben egyáltalán nem (óvodás étkezés) tartalmazta. Sérelmezte továbbá a Kbt. 59. § (1) bekezdésének figyelmen kívül hagyását a döntésnél, valamint az 56. § (1) bekezdésének figyelmen kívül hagyását, miszerint "az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el".<br>
Álláspontja szerint ugyanis csak 1997. december 9-én, a pályázat eredményhirdetésekor került megfogalmazásra, hogy a bírálóbizottság a döntés szempontjainál kiemelten kezelte azt a szempontot, hogy a piacot meg kívánja osztani. Ez az elbírálási szempont a pályázati kiírás 13. pontjában az ajánlatok elbírálásának szempontjai között egyáltalán nem szerepelt, mivel kérelmezõ ajánlatát teljeskörûen terjesztette elõ, és kedvezményeket is ezzel összefüggésben ajánlották fel.<br>
Sérelmezte a Kbt. 64. § (1) bekezdésében írt szabályok megsértését is, mivel ajánlatkérõ az eljárás befejezésekor az elbírált ajánlatokról írásbeli összegzést nem készített, és az eredményhirdetésrõl készült jegyzõkönyv pedig nem felelt meg a törvény 6. sz. mellékletében meghatározott mintának, ugyanis a 7. pontban megjelölt – az egyik legfontosabb szempontot – az ajánlattevõk árajánlatait, az elfogadott árat, nem tartalmazza. Kérték, hogy döntésénél vegye figyelembe a Döntõbizottság, hogy az ajánlatkérõ a közbeszerzési eljárás alapelvei, illetõleg szabályai megsértésével kérelmezõt nyertes ajánlattevõnek megjelölve nem kellõképpen alátámasztott indokok alapján pozíciójában jelentõsen gyengítette, és a döntések kialakításánál a szolgáltatást igénybe vevõ intézmények választását nem vette figyelembe.<br>
Az 1998. január 16-án megtartott tárgyaláson a kérelmezõ a Kbt. 58. §-a tárgyában elõterjesztett kérelmét visszavonta, míg a Kbt. 63. § (2) bekezdése megsértése miatt kérelmet terjesztett elõ, és a szerzõdések megkötésére tekintettel csak jogsértések megállapítását kérték. Álláspontjuk az volt, hogy az értékelés nem a Kbt. 59. §-ának megfelelõ volt, hogy értékelés során az intézményvezetõk részére kiküldött tájékoztató nem az összes ajánlattevõ ajánlatát és kedvezményeit jelölte meg. Ugyanakkor az intézményi vezetõk egyes esetekben kifejezetten kérték, hogy kérelmezõ legyen a szolgáltató az intézményekben, de ennek ellenére mást neveztek meg nyertesnek. Sérelmezték azt, hogy ezen körben az intézmények nem kerültek egy ülés keretében meghívásra, s ott nem fejthették ki álláspontjukat.<br>
Kérelmezett védekezésében elõadta, hogy a kérelmezõ teljes körû ajánlatot nyújtott be, és ajánlatához és azon feltételhez kötött kedvezményt ajánlotta meg, hogy amennyiben a korábbi vagy azt meghaladó adagszámmal nyerné a pályázatot, külön juttatásokat ajánl fel – valamint egyéb feltételekhez nem kötött támogatásként iskoláskategóriára 2 Ft/ebéd/adag visszatérítést jelölt meg.<br>
Véleményük szerint a kérelmezõ indokai alaptalanok a közvetkezõk miatt: l. Mint ajánlatkérõk, nem sértették meg a Kbt. 58. §-át, ugyanis az ajánlatokat kizárólag csak az elbírálásra használták fel. Az érintett intézmények vezetõinek kiadott információs anyag ugyanis csak az elbírálás céljára lett az intézményeknek kiadva, errõl az ajánlattevõk az eljárás során végig tudtak, és ez ellen nem tiltakoztak. Az érintett intézmény vezetõje a 36/1996. (VI. 24.) ÖK sz. közbeszerzési eljárásról szóló rendelet alapján résztvevõje a 4. § (3) bekezdése szerint a döntést hozó bizottságnak. Sérelmezték viszont azt, hogy a kérelmezõ, mint illetéktelen hogyan juthatott egy, a belsõ döntést elõkészítõ irathoz.<br>
Állításuk szerint nem sértették meg a Kbt. 59. § (1) bekezdését, mert a Közbeszerzési Értesítõ III. évfolyam 39. számában megjelent pályázati feltételek 3. c) pontjában és 14. pontjában szerepelt az, hogy részajánlatot is tehetnek az ajánlattevõk, illetõleg többváltozatú ajánlatot lehetett elõterjeszteni. A feltételek nem csak teljes körû ajánlat benyújtására adtak lehetõséget. Másrészt Budapest Fõváros XI. Kerületi Önkormányzat GAMESZ ajánlatkérõnek elsõsorban a szolgáltatás biztonságát és megbízhatóságot, pontosságot, valamint elõzetesen a közegészségügyi elõírások maradéktalan betartását kellett figyelembe vennie, megelõzve a szolgáltatási árat és a minõség garantálását.<br>
A JUNIOR Vendéglátó Rt. már korábban is szállítója volt a XI. kerületi önkormányzati intézményeknek. Még jelenleg is érintett egy olyan peres eljárásban, mely 1996-ban az "eperleves'' ügy néven vált közismertté. A nem megfelelõ szállítás folytán több ezer ételmérgezéses fertõzõ megbetegedés történt, és még jelenleg is több komoly kártérítési igényt tartank nyilván az ügy kapcsán.<br>
Ennek ellenére a JUNIOR Rt. ajánlatát, mint bizonyos intézményi étkeztetési szállításoknál az értékelt és meghatározott körben pályázat nyertese lett. Álláspontjuk szerint nem az ajánlatkérõ értékelési eljárása, hanem kérelmezõ saját magatartása hozta hátrányos helyzetbe, amennyiben hátrányos helyzetnek minõsül az, hogy részben elnyerte a szállítás jogát.<br>
Kérelmezett a JUNIOR Vendéglátó Rt. jogorvoslati kérelmének elutasítását és a pályázat eredményének változatlanul érvényben tartását kérte. Az egyéb érdekeltek érdemi észrevételt nem tettek.<br>
A Döntõbizottság megállapítja, hogy a kérelem a döntést kifogásoló részében alaptalan. Kérelmezõ sérelmezte, hogy ajánlatkérõ az ajánlatát a Kbt. 58. §-ban írt kötelezettség ellenére az ajánlattól eltérõ céllal használta fel, amikor azokról kivonatot küldött a szolgáltatást igénybe vevõ intézmények vezetõi részére. A tárgyaláson kérelmezõ a kérelem e részétõl elállt.<br>
A Kbt. 24. § (1) bekezdése szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát. Az ajánlatkérõ döntést elõkészítõ nem nyilvános iratainak ajánlattevõk által történt megszerzése és felhasználása sértheti az esélyegyenlõséget. A tárgyaláson bizonyítást nyert, hogy az l. számú mellékletként csatolt 1997. november 25-én kelt faxot kérelmezõ jogosulatlanul használta fel, és abból más ajánlattevõk ajánlatairól is információt szerzett. E kérelemrész visszavonása ellenére is sérelmezte kérelmezõ a döntés-elõkészítés módját, az intézmények véleményének figyelmen kívül hagyását, ezért megállapítja a Döntõbizottság, hogy nem minõsül az ajánlattól eltérõ felhasználásnak, ha az ajánlatkérõ önkormányzati határozatának megfelelõen a döntés elkészítésre jogosultak felé továbbítja az õket érintõ információkat. Az ajánlatkérõ által kiadott közbeszerzési eljárásról szóló 36/1996. (VI. 24.) ÖK sz. rendelet 4. § (3) bekezdése szerint a döntést hozó bizottság nincs kötve az intézményvezetõk javaslatához. A döntés elõkészítése folyamatának meghatározása az ajánlatkérõ jogkörébe tartozik, így nem köteles az elõkészítésben részt vevõket bizottsági ülésre összehívni, a nyilatkozatok írásban is megtehetõek. Ugyanakkor az eljárás nyerteseinek megállapítására vonatkozó döntés egységes, így nem lehet sérelmezni azt, hogy a döntésre jogosult bizottság az elõkészítõk egyes intézményekre vonatkozó javaslatait nem minden esetben fogadta el álláspontja kialakításakor. A döntésre jogosult bizottság a Kbt. 59. § (1) bekezdésében meghatározottak szerint választotta ki az eljárás nyerteseit.<br>
Kérelmezõ állítása szerint ajánlatkérõ nem vette figyelembe az általa ajánlott kedvezményeket. Ezen kérelemrészt sem találta megalapozottnak a Döntõbizottság, mivel az ajánlatokat megvizsgálva az abban foglaltakat az ajánlatkérõ által összeállított összegzés megállapításaival egyezõnek találta.<br>
Az értékelésrõl felvett részletes és teljes körû elemzés figyelemmel volt az ajánlattevõk által megajánlott árra és valamennyi értékelhetõ kedvezményre. Az értékelés alszempontjai között elsõ helyen szerepelt a szolgáltatás biztonsága, azaz, hogy bármilyen rendkívüli esemény (például ételmérgezés) esetén is a szolgáltatás biztonságosan megoldható legyen. Ezen körben figyelembe vették az elbírálási szempontokat. Az összegzés megállapítását miszerint "mindezeket rangsoroltan, súlyozva az ajánlati kiírás szerint egyenrangú ajánlatoknak nyilvánította az alábbi pályázatokat a következõ intézményi körben:<br>
Napköziotthonos óvodák<br>
Gasztro-Lánc Kft.<br>
Junior Vendéglátó Rt.<br>
Süllõs és Süllõs Bt.<br>
Általános iskolák és középiskolák:<br>
Gasztro-Lánc Kft.<br>
Junior Vendéglátó Rt.<br>
Süllõs és Süllõs Bt.<br>
UNI-GASZTRO Kft.<br>
Szociális intézmények:<br>
Junior Vendéglátó Rt.<br>
P. Dussmann Kft.<br>
A Kbt. 59. § (1) bekezdése alapján: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette." A Kbt. 59. § (5) bekezdése szerint pedig: "abban az esetben, ha a (2)–(4) bekezdésben foglaltak alapján a nyertes ajánlat nem állapítható meg, egyenértékû ajánlatok esetén elõnyben kell részesíteni – ebben a sorrendben – azt az ajánlatot:<br>
a) mely környezetbarát védjegyhasználattal rendelkezõ terméket tartalmaz;<br>
b) amikor az ajánlattevõnek a minõségbiztosítási rendszerét – bármely nemzeti rendszerben akkreditált – tanúsító tanúsította".<br>
Mivel ezen szempontok szerint sem lehetett a nyertes ajánlattevõk között különbséget tenni, így a Döntõbizottság megvizsgálta, és elfogadta azt, hogy az eljárásban a legkedvezõbb ajánlati minõsítést megosztva a nyertes ajánlattevõk kapták, mivel a Kbt. 59. § (5) bekezdése alapján nem volt különbség a nyertes ajánlattevõk ajánlatai között. Ez esetben pedig akkor jár el helyesen az ajánlatkérõ, ha nyertesség arányának megfelelõ tartalommal köt szerzõdést az egyes nyertes ajánlattevõkkel. Ha az ajánlati kiírás részajánlatok elfogadása esetén nem jelzi azt, hogy mi az a legkisebb szolgáltatási rész, melyre ajánlatot lehet tenni, akkor ezt az osztható szolgáltatás jellegébõl fakadóan a kialakult kereskedelmi szállítási gyakorlatnak megfelelõen az ajánlatkérõ megállapíthatja. E jogát az eljárás ezen szakaszában már nem lehetett vitatni. Célszerû azonban ennek mértékét már az ajánlati kiírásban megjelölni. Több egyenértékû ajánlat esetében lehetõség van arra, hogy az ajánlatkérõ mindegyik nyertessel szerzõdést kössön a nyertessége arányában.<br>
A szolgáltatás oszthatóságára tekintettel ajánlatkérõ lehetõvé tette a részajánlattételt is, így erre is figyelemmel a részleges nyertesség megállapítása nem ütközött a Kbt. hivatkozott rendelkezésébe. A piacmegosztás a versenyhelyzet fenntartását pedig a részajánlattétel már a kiírásban lehetõvé tette, így nem volt megállapítható az, hogy az értékelésnél a kiírástól eltérõ szempontokat is figyelembe vett volna az ajánlatkérõ. Kérelmezõ esetében a három részkategória vonatkozásában összesen 22 intézmény és a házi szociális gondozás (9 létesítmény) esetében nyerte el a szolgáltatás jogát, amely megfelel nyertessége arányának.<br>
Kérelmezõ nyertességének aránya a három kategóriára vetítetten 36 %-os, azaz ennek megfelelõen az 54 intézmény és 9 házi szociális gondozási címre figyelemmel 23 szolgáltatási helyre volt jogosult kérelmezõ. Ehhez képest ténylegesen nyertességi arányát meghaladóan 31 helyen jogosult szállítani, így nem megalapozott kérelmének erre vonatkozó része.<br>
A kérelmezõ teljes körû ajánlatot nyújtott be, és ajánlatához feltételhez kötötten kedvezményt ajánlott meg, amikor ajánlatában azt a megállapítást tette, hogy: "amennyiben a korábbi, vagy azt meghaladó adagszámmal nyerné a pályázatot különjuttatásokat ajánl fel".<br>
Az iratokból megállapíthatóan más nyertes ajánlattevõk már részleges nyertességük esetére hasonló kedvezményeket ajánlottak meg, azaz az általuk megajánlott kedvezményeknek nem volt feltétele a korábbi piaci pozíció megtartása vagy más ajánlattevõvel fennálló gazdasági kapcsolat felbontása alapján további adagszám-növekedés. E körben sem állapított meg Kbt.-be ütközõ tevékenységet a Döntõbizottság.<br>
Sérelmezte kérelmezõ a Kbt. 64. § (1) bekezdésében írt szabályok megsértését, mivel az eljárás befejezésekor az elbírált ajánlatokról írásbeli összegzést nem készített ajánlatkérõ. E körben a Döntõbizottság megállapítja, hogy az ajánlatkérõ 1997. december 9-én tartott eredményhirdetést.<br>
A Kbt. 64. § (1) bekezdése elõírja, hogy: "Az ajánlatkérõnek az eljárás befejezésekor az elbírált ajánlatokról írásbeli összegezést kell készíteni a 6. számú mellékletben meghatározott minta szerint. Ezt az összegezést az ajánlatkérõ öt évig köteles megõrizni, és azt – felhívására – a Tanács rendelkezésére bocsátani." Ezen összegzést ajánlatkérõ elkészítette az értékelés során, de az nem felelt meg a 6. számú mellékletben elõírt pontoknak és csak 1998. január 5-én készített megfelelõ összegzést. Emiatt a jogszabálysértés megtörtént, mivel ezen kötelezettségének határidõben eredményhirdetéskor – nem tett eleget ajánlatkérõ.<br>
Kifogásolta kérelmezõ, hogy az eredményhirdetésrõl készült jegyzõkönyv nem felelt meg a törvény 6. sz. mellékletében meghatározott mintának.<br>
A Kbt. 54. § írja elõ, hogy az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.<br>
Erre figyelemmel az eredményhirdetéskor nincs jegyzõkönyvezési kötelezettsége ajánlatkérõnek, de a döntését a Kbt. 5. számú mellékletének megfelelõen kell ismertetnie, és célszerû, ha ezen eljárását – külön kötelezettség nélkül is – jegyzõkönyvben rögzíti. E körben a Döntõbizottság megállapítja, hogy a döntéskihirdetési kötelezettségének csak részben tett eleget ajánlatkérõ, amikor csak az eljárás nyerteseit, illetve a második helyre sorolt ajánlattevõket ismertette, az egyéb adatokat viszont nem. Fentiekre tekintettel a 6. sz. melléklet szerinti jegyzõkönyv-készítési kötelezettsége nem áll fenn ajánlatkérõnek, így emiatt jogsértést nem állapított meg a Döntõbizottság.<br>
A Döntõbizottság viszont nem fogadta el ajánlatkérõ azon védekezését, hogy az árajánlatokat a bontáskor már ismertették, így errõl mindenki rendelkezett információval. Nincs mérlegelési lehetõsége az ajánlatkérõnek az 5. számú mellékletben közölt adatok ismertetési kötelezettsége esetén, így a korábban már közölt adatokat is közölni kell. A Kbt. 61. § (1) bekezdés szerint: "Az ajánlatkérõ az ajánlatok elbírálására vonatkozó döntést nyilvánosan hirdeti ki."<br>
Mivel ezt ajánlatkérõ nem tette, így emiatt a Kbt. 61. § (1) bekezdése megsértését állapította meg a Döntõbizottság. A döntést ugyanis a Kbt. 5. számú mellékletének megfelelõen teljes egészében kell ismertetni. Nem megfelelõ az ismertetés, ha az csak az elsõ és második helyezettek ismertetésére korlátozódik.<br>
A kérelmezõ ajánlatkérõ eljárást lezáró döntésérõl 1997. december 16-án írásbeli magyarázatot kért, melynek ajánlatkérõ nem tett eleget, csupán a jogorvoslati eljárásban küldte el kérelmezõnek válaszát az eljárásról készített Kbt. 64. § (1) bekezdésében elõírt 6. számú mellékletnek megfelelõ tartalommal. Ezen magatartásával megsértette a Kbt. 63. § (2) bekezdését. A Kbt. e rendelkezése szerint:<br>
"Az ajánlattevõt kérelmére a kérelem kézhezvételétõl számított tizenöt napon belül tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegezés szerinti, illetõleg az elõminõsítési eljárásban alkalmatlanná minõsítésének indokairól és a nyertes ajánlattevõ személyérõl."<br>
E jogsértéssel kapcsolatban a Döntõbizottság nem fogadta el az ajánlatkérõ azon védekezését, hogy a kérelmezõ nyertességére tekintettel nem volt indokolt a tájékoztatás iránti kérelem. Az ajánlattevõt kérelmére, a kérelem kézhezvételétõl számított 15 napon belül akkor is tájékoztatni kell ajánlata elutasításának indokolásáról, ha a kérelmezõ ajánlata nagyobb részében nyertes lett, és csak kisebb részében került elutasításra. Ajánlatkérõt ugyanis megilleti az indokoláskérési jog részleges elutasítás esetén is.<br>
A Döntõbizottság a jogorvoslati eljárás során ideiglenes intézkedést nem hozott, tekintettel arra, hogy az ideiglenes intézkedés meghozatalának 82. § (1) bekezdésében meghatározott törvényi feltételek nem álltak fenn.<br>
A Döntõbizottság a jogkövetkezményeket a Kbt. 88. § (1) bekezdés a) és d) pontja szerint alkalmazta, míg a g) pont alapján kötelezte a jogsértõt az eljárási díj viselésére. Egyéb jogkövetkezményt nem alkalmazott, mivel erre kellõ indokot nem látott a megállapított jogsértések csekélyebb súlyára figyelemmel.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 22.<br>
<br>
	Dr. Cziffra Csaba s. k.	Ruthner Oszkár s. k.<br>
	közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>