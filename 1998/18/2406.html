<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2406)
</b></h2><FONT size=3><i><u></i></u><br>
Budapest, Margit krt. 85.<br>
Telefon 156-8019<br>
Fax: 155-5082<br>
Ikt. sz.: D. 216/10/1997.<br>
<br>
Tárgy: MEDTECH Kft. jogorvoslati kérelme az Országos Egészségbiztosítási Pénztár közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot: <br>
<br>
Dr. Topuzidisz Dimitrisz (1077 Budapest, Király u. 93.) ügyvéd által képviselt MEDTECH Kft. (1121 Budapest, Kútvölgyi út 91/A) kérelmezõnek dr. Komár Gábor (2000 Szentendre, Szûcs J. u. 8.) ügyvéd által képviselt Országos Egészségbiztosítási Pénztár (1139 Budapest, Váci út 73/A, továbbiakban kérelmezett) pacemaker beszerzésére kiírt közbeszerzési eljárása ellen benyújtott jogorvoslati kérelmének a Döntõbizottság részben helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 51. § (1) bekezdésének rendelkezését. Ezt meghaladóan a kérelmezõ jogorvoslati kérelmét a Döntõbizottság elutasítja.<br>
Kötelezi a Döntõbizottság a kérelmezettet, hogy fizessen meg a kérelmezõ részére 30 000 Ft igazgatási szolgáltatási díjat, valamint 20 000 Ft ügyvédi munkadíjat.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, a tárgyaláson tett nyilatkozatok, valamint a rendelkezésére álló okirati bizonyítékok alapján az alábbi tényállást állapította meg.<br>
A kérelmezett a Közbeszerzési Értesítõ 1997. augusztus 21-én megjelent 32. számában pacemakerek szállítására hirdetett meg nyílt közbeszerzési eljárást. Az ajánlati felhívás 3. a) pontjában részletezte azok mennyiségét minimum 1100 db, maximum 1600 db összegben.<br>
Felhívásában lehetõséget adott a részajánlattételre, illetõleg a többváltozatú ajánlattételre is. Az ajánlati felhívásához dokumentációt is készített. Az ajánlattételi határidõt az ajánlati felhívás közzétételétõl számított 41. nap 12.00 órájában határozta meg, amely ajánlattételi határidõ 1997. október l. napjának 12.00 órája volt. Az ajánlatok bontására azonban 16.35-kor került sor. Az ajánlati felhívásban meghatározta az elbírálás szempontjait oly módon, hogy az összességében legelõnyösebb ajánlatot fogadják el nyertesként, s egyben meghatározták az elbírálási szempontok fontossági sorrendjét is, amelyek az alábbiak voltak:<br>
– az ajánlat minél tökéletesebben feleljen meg a mûszaki dokumentáció paramétereinek,<br>
– ár,<br>
– szállítás ütemessége, az elsõ szállítás idõpontja szerzõdéskötéstõl számítva,<br>
– fizetési határidõ (a hosszabb elõnyösebb),<br>
– az ajánlattevõ részérõl felmerült elháríthatatlan akadály esetén való eljárás,<br>
– nyilatkozat raktári kapacitásról (például vámraktár).<br>
Az eredményhirdetésre 1997. október 15-én került sor, ahol nyertesként az OMKER Rt.-t hirdették ki.<br>
Ezt követõen törvényes határidõn belül, 1997. október 16-án a kérelmezõ jogorvoslati kérelmet nyújtott be a Döntõbizottsághoz, mely jogorvoslati kérelmét az 1997. október 28-án megtartott tárgyaláson az alábbiak szerint terjesztette elõ. Kérte, hogy a Döntõbizottság állapítsa meg, hogy a kérelmezett megsértette a Kbt. 31. § (2) bekezdését, valamint a Kbt. 51. § (1) bekezdését, és kötelezze a Döntõbizottság az eljárás során felmerült költségeinek, azaz 30 000 Ft igazgatási szolgáltatási díj, valamint 20 000 Ft ügyvédi munkadíj megfizetésére, kérte továbbá, hogy a Döntõbizottság hozzon ideiglenes intézkedést és a szerzõdéskötést tiltsa meg. Indokaként elõadta, hogy az ajánlatkérõ az OMKER Rt.-t hirdette ki nyertesnek úgy, hogy nem vizsgálta annak tulajdonosi összetételét, hiszen megállapítható volt, hogy az OMKER Rt.-ben az OEP mint ajánlatkérõ kérelmezett 25% arányban tulajdonosként van jelen, illetõleg az OMKER Rt. igazgatótanácsába és felügyelõbizottságába képviselõket delegál. Mindezekre tekintettel a kérelmezett nem vette figyelembe a Kbt. 31. § (2) bekezdésének rendelkezéseit közbeszerzési eljárása során. Továbbá megsértette az ajánlatkérõ az 51. § (1) bekezdését azzal a magatartásával, hogy az ajánlatok felbontására nem az ajánlati felhívásban meghatározott 12.00 órakor, hanem l6.35 órakor került sor.<br>
A kérelmezett a jogorvoslati kérelem elutasítását kérte alaptalanság címén. Indokaként elõadta, hogy nem felel meg az a valóságnak, mely szerint az OMKER Rt.-ben 25%-os tulajdoni részesedése lenne az OEP-nek, tekintettel arra, hogy 1993. június 23-án egy megállapodás jött létre, az Állami Vagyonügynökség és az OEP között, mely megállapodás értelmében ez a 25%-os tulajdoni részesedés átkerült az Országos Egészségbiztosítási Önkormányzat tulajdonába, amit az ÁVÜ ingyenes állami vagyonjuttatás keretében ajánlott fel, figyelemmel az 1992. évi X. törvény 21. § 4. pontjában foglalt rendelkezés alapján.<br>
Egyebekben kijelentette, hogy az eljárása során jogsértést nem követett el, ugyan azt elismerte, hogy a pacemaker bontására valóban 16.35 órakor került sor, ennek az volt az oka, hogy több közbeszerzési eljárással kapcsolatos ajánlatok bontására került sor azon a napon. Költségigénye nem volt.<br>
Egyéb érdekeltként az eljárásban részt vevõ OMKER Rt. a jogorvoslati kérelem elutasítását kérte ugyancsak arra hivatkozással, hogy már nem tulajdonosa az OMKER Rt.-nek az OEP, hanem az Egészségbiztosítási Önkormányzat 25%-ban, illetõleg nem is delegál sem az igazgatótanácsba, sem a felügyelõbizottságba küldötteket. Továbbá kérte 60 000 Ft ügyvédi munkadíj megállapítását.<br>
Medibis Kft. érdemi észrevételében, illetõleg írásbeli nyilatkozatában kifejtette, hogy 1997. október 1. napján 12.00 órakor valóban megkezdõdött a tenderek bontása, azonban nem a pacemakertender, hanem egyéb más tenderek bontása, a közbeszerzési eljárás tárgyát képezõ ajánlatok bontására 16.35 órakor került sor.<br>
A Döntõbizottság 1997. október 17. napján kelt határozatában a szerzõdéskötést megtiltotta.<br>
A kérelmezõ jogorvoslati kérelme az alábbiak szerint részben megalapozatlan.<br>
A közbeszerzésekrõl szóló 1995. XL. törvény (továbbiakban: Kbt.) VI. fejezete részletesen szabályozza az ajánlatkérõ nevében eljáró, illetõleg az eljárásba bevont személyekkel kapcsolatos szigorú összeférhetetlenségi szabályokat, és ezek az összeférhetetlenségi szabályok a kiírás, az elbírálás és a döntés során kerülnek érvényesítésre.<br>
Ezen fejezet 31. §-ának (2) bekezdése kimondja, hogy az ajánlati felhívás, a részvételi felhívás, illetõleg a dokumentáció elkészítése során az ajánlatkérõ nevében eljáró, illetõleg eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói. Ezen törvényi szabályozásból megállapítható, hogy itt az ajánlatkérõ nevében eljáró személyekre vonatkozó szabályozásról van szó, azaz azokra vonatkozik a kizárási szabály, akik az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljárnak, illetõleg akit az ajánlatkérõ bevon ezen elõbb részletezett eljárásába. Tehát ez a törvényi szabályozás nem vonatkozik a közbeszerzési eljárásban ajánlattevõként részt vevõkre, hanem csak és kizárólag az ajánlatkérõ nevében eljáró, illetve eljárásába bevont személyekre.<br>
A Döntõbizottság megállapította, hogy az OMKER Rt. ajánlattevõként vett részt jelen közbeszerzési eljárásban, így a Kbt. 31. § (2) bekezdésében szabályozott öszszeférhetetlenségi rendelkezés vele kapcsolatban nem alkalmazható.<br>
Így a fentiekre tekintettel a kérelmezõ összeférhetetlenség megállapítására irányuló jogorvoslati kérelmét a Döntõbizottság a Kbt. 88. § (1) bekezdés a) pontja alapján, mint megalapozatlant, utasította el.<br>
A Döntõbizottság a kérelmezõ további kérelmét megalapozottnak találta.<br>
A Kbt. 51. § (1) bekezdés értelmében az ajánlatokat tartalmazó zárt iratokat az ajánlattételi határidõ lejárta idõpontjában kell felbontani. Az ajánlatkérõ az ajánlati felhívásában pontosan meghatározta az ajánlatokat tartalmazó zárt iratok felbontásának idejét, mégpedig úgy, hogy annak kezdõ idõpontja 12.00 óra volt. Az iratokhoz csatolt bontásról készült közjegyzõi tanúsítvány alapján megállapítható volt, hogy nem a felhívásban szereplõ idõpontban, hanem 16.35 órakor került sor a bontásra, tehát ezzel a magatartásával, mely szerint az ajánlattételi határidõ lejárta idõpontján túl bontotta az ajánlatokat a kérelmezett, megsértette az ajánlatkérõ a Kbt. 51. § (1) bekezdésének rendelkezéseit.<br>
Minderre tekintettel a Döntõbizottság a kérelmezõ kérelmét a Kbt. 88. § (1) bekezdés a) pontja alapján mint alaptalant, egyrészt elutasította, illetõleg a 88. § (1) bekezdés d) pontja alapján megállapította, hogy megsértette a Kbt. 51. § (1) bekezdésének rendelkezését.<br>
A Döntõbizottság a kérelemben foglaltaknak részben helyt adott, a jogsértést megállapította, ezért a Kbt. 88. § (1) bekezdésének g) pontja alapján kötelezte az ajánlatkérõt az igazgatási szolgáltatási díj, valamit a kérelmezõ jogi képviselõje által kért ügyvédi munkadíj megfizetésére.<br>
Tájékoztatást ad a Döntõbizottság arról, hogy a D. 216/2/1997. sz. határozatában hozott ideiglenes intézkedés hatálya jelen határozat meghozataláig tartott.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. november 1.<br>
<br>
Dr. Deli Betty s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>