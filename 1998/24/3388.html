<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3388)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 175-9693<br>
Fax: 155-5082<br>
Ikt. sz.: D.59/23/1998.<br>
<br>
Tárgy: Tankönyvmester Kft. jogorvoslati kérelme a Nemzeti Szakképzési Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Tankönyvmester Kft. (1143 Budapest, Szobránc u. 6–8., képviseli Hercegi Zsolt ügyvezetõ, a továbbiakban: kérelmezõ) által a Nemzeti Szakképzési Intézetnek (1087 Budapest, Berzsenyi u. 6., képviseli Modláné Görgényi Ildikó fõigazgató-helyettes, a továbbiakban ajánlatkérõ) az OKJ iskolai rendszerû bevezetéséhez kapcsolódó tankönyvek kiadására irányuló közbeszerzési eljárása ellen benyújtott jogorvoslati kérelmet annak megalapozatlansága miatt elutasítja.<br>
A jogorvoslati eljárással kapcsolatos költségeit mindkét fél maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. évi 3., 1998. január 21-én megjelent számában ajánlati felhívást tett közzé a OKJ iskolai rendszerû bevezetéséhez kapcsolódó tankönyvek kiadása szakmacsoportos közös alapozó rendszerben, tantárgyanként, összesen 223 tankönyv tárgyú beszerzése tárgyában.<br>
Ajánlatkérõ az ajánlatok elkészítéséhez dokumentációt bocsátott az ajánlattevõk rendelkezésére, amelyben elõírta a 223 különbözõ tankönyv részletes specifikációját. Ajánlatkérõ a tankönyvekre külön-külön is elfogadott részajánlatokat.<br>
A felhívás 10. pontjában és a dokumentációban kérte az ajánlattevõk pénzügyi, gazdasági és mûszaki alkalmasságának igazolását a következõk szerint:<br>
"11.1. a cégkivonat hiteles másolata;<br>
<br>
11.2. a kiadó írásos nyilatkozata arról, hogy a tankönyvek gyártására és kiadására megfelelõ tõkével rendelkezik;<br>
<br>
11.3. a Kbt. 46. §-a szerinti igazolások és nyilatkozat;<br>
<br>
11.4<br>
a) az elõzõ három év legjelentõsebb kiadványainak ismertetése;<br>
b) az ajánlattevõ, illetve a Kbt. 44. § (2) bekezdés d) pontjában meghatározott személyek mûszaki-technikai felszereltségének leírása;<br>
c) valamely korábbi kiadványból mintapéldány bemutatása.<br>
Ajánlatkérõ a dokumentációban külön is meghatározta az ajánlattal együtt benyújtandó igazolások és nyilatkozatok listáját, miszerint a "Közbeszerzési törvény 46. §-a szerint igazolásokat kell benyújtani arról, hogy nincs 1 évnél régebben lejárt adó-, illeték-, társadalombiztosítási-járulék-, állami pénzalappal szemben fennálló fizetési kötelezettsége. A Kbt. 46. §-a szerint nyilatkozatot kell benyújtani arról, hogy nem esnek az (1) bekezdés a), továbbá a c)–e) pont hatálya alá. Lásd a Kbt. mellékelt 46. §-a."<br>
Ajánlatkérõ az ajánlati felhívás 13. pontjában közölte, hogy az ajánlatokat az összességében legelõnyösebb ajánlat szempontja alapján bírálja el, megadva ezen szempontok fontossági sorrendjét is.<br>
Az ajánlattételi idõszakban több ajánlattevõ kért kiegészítõ tájékoztatást a felhívással kapcsolatban, a kérdések alapján ajánlatkérõ konzultációkat tartott, és az ajánlati felhívás 15. pontjában közölt módon biztosította a konzultációs jegyzõkönyvekben való betekintést.<br>
A felhívásra 22 ajánlat érkezett.<br>
Az ajánlatok felbontására 1998. március 3-án került sor. A bontásról közjegyzõ által készített jegyzõkönyv készült, melyben szerepel az ajánlattevõk neve, székhelye, az ajánlatok felszereltsége stb.<br>
A bontási jegyzõkönyv 2. oldala tartalmazza, hogy kizárási oknak minõsül a jelen közbeszerzési eljárásban a pénzügyi, gazdasági és mûszaki alkalmasság igazolására elõírt adatok, továbbá a Kbt. 46. §-ban elõírt igazolások, illetve ajánlattevõ nyilatkozat hiánya. Ajánlatkérõ a kizárási okokat az ajánlatok bontásával egyidejûleg megvizsgálta és a bontási jegyzõkönyvben rögzítette, hogy mely ajánlatokat tekint érvényesnek vagy érvénytelennek. Kérelmezõ ajánlatával kapcsolatosan rögzíti a jegyzõkönyvben: "Az ajánlattevõ hivatkozik a Kbt. 46. §-a szerinti nyilatkozatra, de azt nem mellékelték, így a pályázat a Kbt. 46. §-a rendelkezéseinek nem felel meg, érvénytelen, nem vesz részt a további értékelésben."<br>
A felbontott 22 ajánlatból összesen 17 db-ot ajánlatkérõ a kérelmezõéhez hasonló indokkal kizárt a további értékelésbõl, így mindössze 5 db érvényes ajánlat maradt a végsõ elbíráláshoz, nevezetesen a B+V Lap- és Könyvkiadó Kft., az MSZH Nyomda és Kiadó Kft., a Képzõmûvészeti Kiadó és Nyomda Kft., a Nemzeti Tankönyvkiadó Rt. és a Mûszaki Könyvkiadó Kft. ajánlata. Az elbírálási idõszakban ajánlatkérõ még a B+V Lap- és Könyvkiadó ajánlatát is érvénytelennek minõsítette.<br>
Az április 2-án történt eredményhirdetésen ajánlatkérõ a négy érvényes ajánlatot benyújtó ajánlattevõt hirdette ki nyertesnek a beszerzés egyes részeire.<br>
A kérelmezõ március 18-án jogorvoslati kérelmet nyújtott be a Döntõbizottsághoz. Sérelmezte, hogy ajánlatkérõ az ajánlatát érvénytelennek nyilvánította, ugyanis az ajánlatából csak az arra irányuló nyilatkozat hiányzik, hogy cége nem áll végelszámolás, illetve csõd- vagy felszámolási eljárás alatt. Álláspontja szerint cége vonatkozásában ez a nyilatkozat értelmezhetetlen, mert a cég bejegyzése még nem történt meg. A kérelem mellékleteként pótlólag becsatolta a nyilatkozatot. Kérte, hogy a Döntõbizottság vizsgálja felül az ajánlatkérõ döntését és állapítsa meg, hogy kérelmezõ érvényes, az érdemi elbírálásra alkalmas ajánlatot nyújtott be.<br>
Ajánlatkérõ a március 25-i észrevételében fenntartotta a kérelmezõ ajánlata érvénytelenségét illetõ álláspontját. Közölte továbbá: nem vitatja, hogy lehetõsége lett volna az esélyegyenlõség elvének megtartása mellett a hiányok pótoltatására, de ezzel a lehetõséggel nem kívánt élni.<br>
A jogorvoslati eljárásban az egyéb érdekeltek közül az Idegennyelvi Titkárnõképzõ Magániskola, a Talentum Kft., az Okker Kft., a Közgazdasági és Jogi Könyvkiadó Rt., a Stíl Stúdió és a Magister Bt. az észrevételükben a kérelmezõhöz hasonlóan összességében kifogásolták, hogy ajánlatkérõ formai hiányosságok miatt minõsítette érvénytelennek az ajánlatukat, nem adott lehetõséget a hiánypótlásra, és nem adott írásban tájékoztatást ajánlatuk érvénytelenítésének tényérõl és annak okairól, valamint az ajánlattételi idõszakban sem tanúsított kellõ együttmûködést, mert a felvilágosítást kérõ levelükre nem válaszolt.<br>
A Nemzeti Tankönyvkiadó Rt. a kérelmezõ ajánlatának hiányosságát formálisnak tartja, álláspontja szerint ez nem lehetett volna akadálya az ajánlat elbírálásának.<br>
A Mûszaki Könyvkiadó Kft., az MSZH Nyomda és Kiadó Kft. álláspontja szerint ajánlatkérõ eljárása jogszerû volt.<br>
A jogorvoslati eljárásban április 15-én tartott tárgyaláson a kérelmezõ és ajánlatkérõ az írásban elõadottakat fenntartották. Ajánlatkérõ elõadta, hogy április 2-án tartott eredményhirdetés napján a nyertes ajánlattevõkkel a szerzõdés a Kbt. 62. § (1) bekezdése alapján létrejött, annál is inkább, mert az ajánlati dokumentáció része volt az aláírandó szerzõdés is. Közölte, hogy nem küldte meg a távollevõknek az ajánlatok felbontásáról készült jegyzõkönyvet, valamint az eredményhirdetésen csak a nyertesnek minõsített pályázatokat ismertették.<br>
A Döntõbizottság a rendelkezésre álló iratok és tárgyaláson elhangzott nyilatkozatok alapján megállapította, hogy a jogorvoslati kérelem nem megalapozott.<br>
Ajánlatkérõ jogszerûen minõsítette érvénytelennek a kérelmezõ ajánlatát. A Kbt. 46. § (2) bekezdése ugyanis kötelezõen elõírja a hatósági igazolásokon kívül az (1) bekezdés a), c)–e) pontjaira vonatkozó nemleges nyilatkozat becsatolását. Ajánlatkérõ az ajánlati felhívás 11.3. pontjában és a dokumentációban – a Kbt. 46. § (2) bekezdésének megfelelõen – tételesen elõírta ezen nyilatkozatok szükségességét. Az ajánlattevõnek a Kbt. 43. § (1) bekezdése alapján az elõírt formai és tartalmi követelményeknek megfelelõen kell ajánlatát elkészítenie. A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetve dokumentációban meghatározott feltételeknek. Kérelmezõ a nyilatkozatokat nem csatolta, tehát ajánlata érvénytelen volt.<br>
Ajánlatkérõ nem követett el jogsértést azzal, hogy nem tette lehetõvé az igazolások és nyilatkozatok pótlását egyetlen ajánlattevõ számára sem, miután pótlási lehetõség biztosítására õt a törvény nem kötelezi.<br>
A Döntõbizottság ezen túlmenõen is vizsgálta kérelmezõ ajánlatát és megállapította, hogy a kérelmezõ ajánlata a Kbt. 52. § (2) bekezdés d) pontja alapján még abból az okból is érvénytelen volt, mert az nem felelt meg az ajánlati felhívás 11.4. a) és c) pontjának sem, miután kérelmezõ az ajánlatához nem mellékelte az elõzõ három év legjelentõsebb kiadványainak ismertetését, valamint valamely korábbi kiadványból mintapéldányt, mert ilyenekkel nem is rendelkezett.<br>
Az egyéb érdekeltek észrevételeiben elõadottakat vizsgálva a Döntõbizottság rámutat arra, hogy az ajánlatkérõ eljárásban hozott döntésének minõsül az is, ha valamelyik ajánlatot érvénytelennek minõsít, illetve az ajánlatot emiatt az eljárás további szakaszában nem veszi figyelembe. Az ajánlattevõ jogos érdeke fûzõdik ahhoz, hogy ajánlata érvénytelenségérõl, illetve kizárásáról haladéktalanul értesüljön, hiszen a jogorvoslat lehetõsége számára csak akkor válik valóssá, ha tájékoztatása megtörtént. Az ajánlatkérõ jelen ügyben az ajánlatok bontásakor döntést hozott számos ajánlat érvénytelenségérõl, majd a részletes elbírálásakor még további egy ajánlatot érvénytelennek minõsített. E döntéseirõl jegyzõkönyvet is készített. Az érvénytelenségrõl hozott döntéseinek kihirdetése azonban nem volt szabályos, mert azok az ajánlattevõk, akik nem voltak jelen a bontáskor, e döntésrõl egyáltalán nem értesültek a jegyzõkönyv megküldésének hiánya miatt. Ajánlatkérõnek legkésõbb a nyilvános eredményhirdetésen az érvénytelenségrõl szóló döntését is ki kellett volna hirdetnie.<br>
Az indokolásban kifejtettek szerint a Döntõbizottság – a Kbt. 76. § (1) bekezdés c) pontjában biztosított jogkörében eljárva – a jogorvoslati kérelmet a Kbt. 88. § (1) bekezdés a) pontjának megfelelõen elutasította.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 22.<br>
<br>
Dr. Csitkei Mária s. k. 	Gyulai Zoltán s. k.<br>
közbeszerzési biztos	 közbeszerzési biztos<br>
<br>
Kalmárné Diósy Ildikó s. k. <br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>