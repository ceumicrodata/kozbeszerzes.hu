<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3477)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 175-8328<br>
Fax: 155-5082<br>
Ikt. sz.: D.70/6/1998.<br>
<br>
Tárgy: A Poláris Filmgyártó és Forgalmazó Kft. és a Magyar Filmiroda Rt. jogorvoslati kérelme a Magyar Turizmus Rt. 1256 sz. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Poláris Filmgyártó és Forgalmazó Kft. (1021 Budapest, Hûvösvölgyi út 54.) I. sz. és a Magyar Filmiroda Rt. (1026 Budapest, Pasaréti út 122.) II. sz. kérelmezõk által, mindkettõ képviselõje: dr. Czugler Péter ügyvéd (1053 Budapest, Egyetem tér 5.) – a Magyar Turizmus Rt. (1024 Budapest, Margit krt. 85., képviseli: dr. Szalai Magdolna ügyvéd, 1131 Budapest, Gyöngyösi u. 13., a továbbiakban: ajánlatkérõ) Nemzeti parkok és természetvédelmi területek Magyarországon címû videofilm elkészítése tárgyában lefolytatott közbeszerzési eljárása ellen – benyújtott jogorvoslati kérelmeket a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A benyújtott jogorvoslati kérelem, a tárgyaláson tett szóbeli nyilatkozatok, az írásbeli észrevételek és a rendelkezésre álló okirati bizonyítékok alapján a Döntõbizottság az alábbi tényállást állapította meg.<br>
Az ajánlatkérõ a K. É. 1998. március 11-én kelt 10. számában Nemzeti parkok és természetvédelmi területek Magyarországon címû videofilm elkészítésére tárgyalásos eljárásra részvételi felhívást tett közzé a közbeszerzésekrõl szóló 1995. évi XL. törvény (a továbbiakban: Kbt.) 71. § (1) bekezdése alapján a 9. sz. minta szerint.<br>
A tárgyalásos eljárás részvételi felhívással indult.<br>
A felhívásban meghatározták a részvételi jelentkezés határidejét, továbbá a résztvevõk pénzügyi és gazdasági alkalmasságára, illetõleg a mûszaki alkalmasság igazolására kért adatokat.<br>
Ezek között szerepelt a 60 napnál nem régebbi hitelesített cégkivonat kérése.<br>
A hirdetmény tartalmazta a már kiválasztottak nevét és címét.<br>
A benyújtott részvételi jelentkezések értékelése közjegyzõ jelenlétében, a részvételi jelentkezés lejárati határidejének idõpontjában megtörtént.<br>
A kérelmezõk részvételi jelentkezését a cégkivonat másolatban történõ becsatolása miatt nem fogadták el.<br>
A kérelmezõket 1998. március 24-én, az értékelést követõ napon faxon tájékoztatták részvételi jelentkezésük "érvénytelenségérõl". Ezt követõen II. sz. kérelmezõvel kérésére március 27-én az "érvénytelenség okát", a 60 napnál nem régebbi hitelesített cégkivonat hiányát is közölték. Az I. sz. kérelmezõ írásban nem kért indokolást.<br>
A kérelmezõk a postabélyegzõ tanúsága szerint 1998. április 9-én jogorvoslati kérelmet terjesztettek elõ.<br>
I. és II. sz. kérelmezõk elsõdlegesen sérelmezték a cégkivonatok eredeti példányban történõ megkérését, hivatkozva az indokolatlanul jelentkezõ többletköltségekre, másodlagosan sérelmezték, hogy a pályázati felhívás nem jelölte meg a "pályázatok bontásának idõpontját", és erre meghívást sem kaptak.<br>
Jogorvoslati kérelmükben megjegyezték továbbá, hogy ajánlatkérõ az elõzõ nyílt eljárásban a másolatban becsatolt cégkivonatot nem kifogásolta. Ajánlatkérõ – kérelmezõk álláspontja szerint – megsértette a Kbt. 51., 56. és 60. §-ban foglaltakat, ezért kérték az ajánlatkérõ "érvénytelenné nyilvánító" döntésének megsemmisítését, a jogsértés megállapítását, és az érvényes ajánlatok elbírálását.<br>
Ajánlatkérõ a jogorvoslati kérelem elutasítását kérte.<br>
Nyilatkozatában kifejtette, hogy faxon a kérelmezõket 1998. március 24-én értesítették az "érvénytelenségrõl," így az 1998. április 9-én postára adott jogorvoslati kérelmek a Kbt. 79. § (5) bekezdése alapján elkésettek. <br>
Hivatkozott arra, hogy szabályosan, a Kbt. melléklete szerint tették közzé részvételi felhívásukat. Utalt arra, hogy külön értesítés nem szükséges, mivel az ajánlatok bontásánál az ajánlattevõ jelen lehet.<br>
Álláspontjuk szerint joguk volt a cégkivonat hitelesített példányát kérni, és ajánlattevõknek kötelességük volt a felhívás szerint eljárni.<br>
A Kbt. 79. § (5) bekezdése szerint az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ.<br>
Az I. sz. kérelmezõ 1998. március 24-én faxon kapott tájékoztatást részvételi jelentkezése elutasításáról, ajánlatkérõ fogalmazása szerint "pályázata érvénytelenségérõl".<br>
Az elutasítás okára írásbeli indokolást nem kért. A jogsértõ esemény nem más, mint a döntés közlése, ezért a tudomásszerzés idõpontja ez a nap volt. A jogorvoslati kérelem benyújtására rendelkezésre álló 15 napos határidõt március 24-tõl kell számítani, mert a jogsérelemrõl történt tudomásszerzés – azaz a részvételi jelentkezés elutasítása – kétségkívül ezen a napon következett be.<br>
A kérelem benyújtására rendelkezésre álló határidõ jogvesztõ, azaz igazolási kérelem a határidõ elmulasztása ellen nem terjeszthetõ elõ, és a kérelem vizsgálata eljárásjogi akadályba ütközik.<br>
A Döntõbizottság nem tudta elfogadni kérelmezõ védekezését, miszerint a faxon történõ közlés nem joghatályos, mivel a Kbt. tudomásszerzésrõl beszél, ez pedig megtörtént, függetlenül attól, milyen formájú volt a közlés. A Kbt. nem ír elõ postai úton, levél formában történõ közlést.<br>
A tudomásszerzés megtörténtét pedig alátámasztja maga a jogorvoslati kérelem is, amelyben kérelmezõ maga is megjelöli tudomásszerzési idõpontként a fenti napot.<br>
Az I. sz. kérelmezõ jogorvoslati kérelmét a fenti indokok alapján a Döntõbizottság érdemi vizsgálat nélkül – figyelemmel a Kbt. 79. § (5) bekezdésére – elutasította.<br>
A II. sz. kérelmezõvel ajánlatkérõ 1998. március 24-én faxon közölte, hogy részvételi jelentkezését nem fogadta el. Kérelmezõ kérésére azonban március 27-én tájékoztatta az elutasítás okáról, nevezetesen arról, hogy a cégkivonatot másolatban csatolták. Ennek alapján a jogsértés tudomásra jutásának idõpontjaként ezt a napot kell tekinteni, hiszen konkrétan a döntés indokára irányul a kérelme. A kérelem benyújtására rendelkezésre álló 15 napos határidõt ez utóbbi idõponttól kell számítani.<br>
A fentiekre figyelemmel a benyújtott II. sz. jogorvoslati kérelem a törvényben elõírt határidõben érkezett a Döntõbizottsághoz. A jogorvoslati kérelmet a Döntõbizottság ennek megfelelõen érdemben vizsgálta. <br>
A Döntõbizottságnak két kérdésben kellett döntenie.<br>
Egyrészt arról, hogy jogsértõ volt-e ajánlatkérõ részérõl a részvételi felhívásában a hitelesített cégkivonat kérése, és az ehhez kapcsolódó döntése, másrészt arról, hogy jogsértés történt-e ajánlatkérõ részérõl, amikor a részvételi felhívásban a "bontási idõpontot" nem jelölte meg.<br>
A Kbt. 26. § (6) bekezdése alapján, ha a törvény másként nem rendelkezik, úgy a nyílt eljárás szabályait kell alkalmazni a meghívásos és tárgyalásos eljárásban is. Ennek megfelelõen a Kbt. 44. § (1) és (2) bekezdés alapján ajánlatkérõ elõírhatja a jelentkezõk pénzügyi, gazdasági és mûszaki alkalmasságának igazolását. Ezen belül elõírta ajánlattevõnek a 60 napnál nem régebbi cégkivonat hitelesített formában történõ csatolását. A Közbeszerzési Értesítõ 1998. március 11-i számában jelent meg a felhívás, így ajánlattevõ már ekkor tudomást szerzett, hogy ajánlatkérõ milyen formában kéri a cégkivonat csatolását. Ha ezt a módot sérelmesnek tartotta volna, 15 napos jogvesztõ határidõn belül lett volna lehetõsége jogorvoslati kérelmet elõterjeszteni.<br>
A jogorvoslati kérelem ezen része a Kbt. 79. § (5) bekezdésére figyelemmel elkésett.<br>
Ajánlatkérõ részvételi felhívással induló tárgyalásos gyorsított eljárást hirdetett meg. Ezen eljárás keretében az ajánlatkérõnek a pénzügyi, gazdasági és mûszaki alkalmasság alapján kell a kiválasztott jelentkezõket felhívni ajánlattételre.<br>
A Kbt. azonban rendelkezést nem tartalmaz arra vonatkozóan, hogy milyen formában kell a részvételi jelentkezéseket értékelni. Ennek alapján téves kérelmezõ azon állítása, mely szerint ajánlatkérõ köteles meghívni a részvételi jelentkezések értékelésére a jelentkezõt. A Kbt. ajánlatok bontásáról beszél, tehát jelentkezések bontása fogalmilag kizárt, így arra meghívni sem kell a jelentkezõket.<br>
Téves ebben a vonatkozásban ajánlatkérõ álláspontja is, mikor a Kbt. 51. § (2) bekezdésére hivatkozással arra utal, hogy a kérelmezõ az ajánlatok bontásánál jelen lehet.<br>
A közbeszerzési eljárásnak ebben a szakaszában még nincsenek ajánlatok, így ajánlatok bontásáról sem beszélhetünk, és a Kbt. 52. § (2) bekezdés d) pontja alapján fel sem merülhet érvénytelen ajánlat, amely nem felelt meg az ajánlati felhívásban, illetve a dokumentációban meghatározott feltételeknek.<br>
Az eljárásnak ebben a szakaszában a jelentkezõ pénzügyi, gazdasági és mûszaki alkalmasságának vizsgálatakor azt kellett eldönteni, hogy a részvételre jelentkezõ ajánlattételre alkalmas vagy alkalmatlan.<br>
Az ajánlatkérõ döntése helyes volt, amikor kérelmezõt a 60 napnál nem régebbi, hitelesített cégkivonat hiánya miatt nem hívta fel ajánlattételre, hiszen a részvételi felhívással ellentétben a II. sz. kérelmezõ a részvételi jelentkezéséhez a cégbíróságtól 1998. február 3-án megkért cégkivonatot fénymásolatban csatolta, de tévesen alkalmazta ajánlatkérõ a részvételi jelentkezések bontásakor felvett jegyzõkönyvben az "érvénytelenné nyilvánítás" kifejezést, amely valójában az alkalmatlanságot jelentette.<br>
A fent kifejtettek alapján a Döntõbizottság a Kbt. 76. § (1) bekezdés b) pontjában biztosított jogkörében arra az álláspontra helyezkedett, hogy a jogorvoslati kérelem ebben a vonatkozásban alaptalan, így azt a Kbt. 88. § (1) bekezdés a) pontja alapján elutasította.<br>
A Kbt. 80. § (1) bekezdése tartalmazza, hogy ajánlattevõnek a kérelemben meg kell jelölni, milyen tárgyban folytatott közbeszerzési eljárás ellen kezdeményez jogorvoslatot.<br>
Jelen esetben a K. É. 11. számában megjelent Nemzeti parkok és természetvédelmi területek Magyarországon címû videofilm elkészítése tárgyában lefolytatott közbeszerzési eljárás részvételi felhívása során észlelt jogsértések miatt kezdeményezett jogorvoslati kérelem az eljárás tárgya. Ennek alapján a korábban lefolytatott közbeszerzési eljárásban észlelt jogsérelem jelen ügy tárgyát nem képezheti.<br>
A Kbt. 88. § (1) bekezdés g) pontja alapján a jogsértõt kötelezi a Döntõbizottság az eljárási díj és költségek viselésére, jelen eljárásban jogsértés nem került megállapításra, így a felek a felmerült költségeket saját maguk viselik.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. május 8.<br>
<br>
Dr. Engler Magdolna s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>