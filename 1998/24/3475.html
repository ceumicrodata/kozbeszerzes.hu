<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3475)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 175-8328<br>
Fax: 155-5082<br>
Ikt. sz.: D.66/12/1998.<br>
<br>
Tárgy: PESTÉP-KER Kft. jogorvoslati kérelme az Országos Vérellátási Központ közbeszerzési eljárást lezáró döntése ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A PESTÉP-KER Építõipari és Kereskedelmi Kft. (1141 Budapest, Fogarasi út 93., továbbiakban: kérelmezõ) jogorvoslati kérelmének, amelyet az Országos Vérellátó Központ (1113 Budapest, Karolina út 19–21., képviseli: dr. Székely László ügyvéd, 1149 Budapest, Nagy Lajos király útja 131., a továbbiakban: ajánlatkérõ) – "speciális vérvételi csoport GMP feltételeknek megfelelõ, új helyen történõ kialakításának generálkivitelezése" tárgyú – közbeszerzési eljárást lezáró döntése ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 59. § (1) bekezdését, ezért ajánlatkérõvel szemben 500 000 Ft., azaz ötszázezer forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára fizesse be.<br>
Kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratanyag, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Az ajánlatkérõ a K. É. 1998. évi 4. számában, 1998. január 28-án speciális vérvételi csoport GMP feltételeknek megfelelõ, új helyen történõ kialakításának generálkivitelezésére írt ki pályázatot nyílt eljárás keretében. Részajánlatot, többváltozatú ajánlatot nem lehetett tenni.<br>
Ajánlatkérõ dokumentációt is bocsátott ajánlattevõk rendelkezésére. A dokumentáció többek között tartalmazta a mûszaki leírást az egyes munkanemekre vonatkozóan. Ezen leírás a tételes költségvetési kiírást meghaladóan tartalmazott anyag- és munkatételeket is. A tételes költségvetést teljeskörûen be kellett árazni.<br>
A mûszaki leírás és a költségvetési kiírás minden pontjára és alpontjára választ kellett adni.<br>
A teljesítési határidõt 1998. június 15-ben jelölte meg ajánlatkérõ. Ajánlatkérõ 1998. február 17-én konzultációt is tartott. A konzultációról felvett jegyzõkönyv tartalmazta, hogy ajánlatkérõ hatósági építési engedéllyel még nem rendelkezik, de az engedélyek beszerzésének késedelme a kiírt teljesítési határidõt nem érinti.<br>
A felhívás 13. pontja tartalmazta, hogy ajánlatkérõ nyertesként az összességében legelõnyösebb ajánlatot tevõt hirdeti ki. Meghatározta az elbírálási szempontok fontossági sorrendjét. Az elbírálás szempontjai:<br>
– vállalási ár,<br>
– alkalmazott mûszaki megoldások,<br>
– a felhasznált anyagok, berendezések anyagminõsége, mûszaki színvonala 1,7<br>
– egészségügyben szerzett referenciák,<br>
– vállalt kivitelezési határidõ,<br>
– vállalt garanciák,<br>
– alkalmazott és akkreditált minõségbiztosítási rendszer.<br>
A dokumentációban az értékelési szempontokhoz súlyszámokat rendelt. A súlyszámok 2,2-tõl 1,0-ig csökkenõ sorrendben biztosították matematikailag a fontossági sorrendet.<br>
Az ajánlattételi határidõ 1998. március 10. volt. Az ajánlattételi határidõig 5 ajánlat érkezett. Az ajánlattevõk a kérelmezõn kívül, a nyertes KITESZ Kft., Manufer Kft., Maszer Rt. és az OMKER Rt.<br>
Az ajánlatok értékelése során ajánlatkérõ megállapította, hogy az OMKER Rt. fõvállalkozói ajánlatot tett, holott építõipari tevékenység végzésére – tevékenységi körében nem szerepel – a becsatolt cégkivonat tanúsága szerint nem jogosult, ezért az OMKER Rt. ajánlatát a végsõ elbírálásban nem vette figyelembe.<br>
Az ajánlatkérõ az összességében legelõnyösebb ajánlatnak a KITESZ Kft. ajánlatát minõsítette. A nyertessel a szerzõdést az eredményhirdetés napján, 1998. április 7-én megkötötte.<br>
A törvényes határidõn belül a PESTÉP-KER Kft. nyújtott be jogorvoslati kérelmet.<br>
A jogorvoslati kérelemben elõadta, hogy az elsõ és leglényegesebb elbírálási szempontként megjelölt ár vonatkozásában a legkedvezõbb ajánlatot tette, és véleménye szerint a többi elbírálási szempont alapján is az ajánlata a legjobb volt.<br>
Álláspontja szerint ajánlatkérõ megsértette a Kbt. 24. § (1) és (2) bekezdésében foglaltakat, és kérte a Döntõbizottságtól az ajánlatkérõi döntés megsemmisítését, ideiglenes intézkedés elrendelését.<br>
Ajánlatkérõ a jogorvoslati kérelem elutasítását kérte. Elõadta, hogy a kérelmezõ ajánlati árát nem lehetett reálisnak tekinteni, mert az alacsonyabb volt a jelenleg ismert középfekvésû áraknál. A teljesítési határidõ megjelölését sem tudták megfelelõen értékelni, mert nem rögzítette a munkaterület átadási idõpontját az ajánlatában. Ajánlata nem volt teljes körû, továbbá alacsonyabb öszszegû késedelmi kötbért vállalt a nyertesnél.<br>
Egyéb érdekeltek közül a nyertes KITESZ Kft. nyilatkozatában kiemelte, hogy a kérelmezõ ajánlatánál magasabb árát ellensúlyozták az egyéb elbírálási szempontoknál figyelembe vett vállalásai, melyek kérelmezõénél jobbak voltak (késedelmi kötbér, egészségügyi referencia, teljesítési határidõ stb.).<br>
Az OMKER Rt. észrevételében elõadta, hogy a közbeszerzési eljárás során jogsértés elkövetésérõl nincs tudomása.<br>
A Manufer Kft. álláspontja szerint a kiírás nem volt pontos, a konzultáción került még több dolog pontosításra. Véleményük szerint az õ ajánlatuk árban a második legjobb volt, ajánlatuk a kiírásban foglaltaknak mindenben megfelelt.<br>
A többi ajánlattevõnek csak az árajánlatát és a vállalt teljesítési határidejét ismerte, véleménye szerint ennyi adat a döntés helyességének megítéléséhez nem elegendõ.<br>
Kérték az ügyben tárgyalás tartását.<br>
A jogorvoslati kérelem megalapozott.<br>
A Döntõbizottság az elbírálási szempontok figyelembevételével elvégezte a nyertes és a kérelmezõ ajánlatának összehasonlítását tényleges tartalmuk szerint.<br>
<br>
1. Ajánlati ár:<br>
Kérelmezõ a legalacsonyabb árat ajánlotta, e szempontból ajánlata a legjobb:	20 364 224 Ft<br>
Második: Manufer Kft.	24 918 738 Ft<br>
Harmadik: KITESZ Kft. (nyertes):	25 300 216 Ft<br>
Negyedik: MASZER Rt.	28 787 832 Ft<br>
Ajánlatkérõ a nyertes ajánlatát ebbõl a szempontból jobbnak minõsítette, mert véleménye szerint a kérelmezõ ajánlata túl alacsony összegû, azonban erre a kérelmezõtõl magyarázatot nem kért.<br>
A Kbt. 57. § (2) bekezdése alapján, ha az ajánlat kirívóan alacsony ellenszolgáltatást tartalmaz, az ajánlatkérõnek írásban magyarázatot kell kérnie. Ezt ajánlatkérõ elmulasztotta, így a Döntõbizottság ezt a védekezést elfogadni nem tudta.<br>
Ajánlatkérõ nyilatkozatában arra is hivatkozott, hogy kérelmezõ ajánlata nem volt teljes körû. Elismerte, hogy az általa készített tételes költségvetési kiírást kérelmezõ hiánytalanul beárazta, ellenben a mûszaki leírásban meghatározott feladatok vállalásában észlelt hiányokat.<br>
A Döntõbizottság álláspontja szerint kérelmezõ ajánlata teljes körû volt. Ajánlatkérõnek az építési beruházásra vonatkozó felhíváshoz az 1/1996. (II. 7.) KTM rendelet szerinti dokumentációt kell csatolnia, amelynek kötelezõ része a tételes mennyiségi kiírás. Ajánlatkérõ maga is elismerte, hogy az általa készített mennyiségi kiírás nem volt teljes, a saját mulasztását tehát nem kérheti számon az ajánlattevõtõl.<br>
Egyébként pedig kérelmezõ részletesen nyilatkozott és ajánlatot tett a mûszaki leírásban foglalt munkákra is.<br>
2–3. Alkalmazott mûszaki megoldások, felhasznált anyagok minõsége.<br>
Ajánlatkérõ a dokumentációban konkrétan megnevezte több szerkezet anyagát gyártmánynévvel. Miután érvényes ajánlatot kizárólag a dokumentációnak megfelelõen lehetett tenni, e szempontból különbség nem lehetett az ajánlatok között. A tételes kiírásban nem szereplõ munkákra vonatkozó ajánlati részben a gyártmányokat szabadon határozhatták meg az ajánlattevõk, de lényeges különbségek az ajánlatok között e tekintetben nem jelentkeztek. Valamennyien I. osztályú minõséget vállaltak.<br>
Kérelmezõ részletesen – valamennyi munkanemre – mûszakitartalom-meghatározást nyújtott, ajánlata teljes körû volt, a nyertes az árazott tételes költségvetésben ugyancsak meghatározta a mûszaki tartalmat.<br>
Az ajánlatok – ajánlatkérõ nyilatkozata szerint is – egyenértékûnek tekinthetõk e két értékelési szempontból.<br>
<br>
4. Egészségügyben szerzett referenciák.<br>
Ajánlatkérõ a referenciákat a Kbt. 44. § (2) bekezdés d) pontja szerint – az elmúlt 3 évre vonatkozóan – kérte becsatolni.<br>
Kérelmezõ 10 db egészségügyi létesítményen és további 13 db egyéb létesítményen végzett munkát ismertetett ajánlatában. Az egészségügyi referenciák mindegyike a jelen beszerzés tárgyához hasonló belsõ átalakítási, felújítási munka, a mûszaki alkalmasság igazolásához figyelembe vehetõ, megfelelõ.<br>
Nyertes 7 befejezett és 1 folyamatban lévõ egészségügyi épületen végzett referenciát jelölt meg, egyéb területen szintén 7 befejezettre és 2 folyamatban lévõre hivatkozott. Egészségügyi referenciái szintén rekonstrukciók, felújítások és átépítések, megfelelõen igazolták mûszaki alkalmasságát. Alvállalkozóinak referenciáit nem ismertette. A nyertes és kérelmezõ referenciái egyenértékûek.<br>
<br>
5. Vállalt kivitelezési határidõ.<br>
Kérelmezõ 1998. június 8-ára vállalta a teljesítést, és max. 60 nap kivitelezési határidõt határozott meg.<br>
A nyertes 1998. június 15-ét vállalta azzal a feltétellel, hogy 1998. április 1-jéig a munkaterületet átveheti.<br>
Az ajánlati felhívás szerint a teljesítés határideje 1998. június 15. volt. Az ajánlatkérõ a konzultációs jegyzõkönyv és a dokumentáció szerint a munkaterület átadásának idõpontját nem határozta meg. A tárgyaláson tett és írásos nyilatkozata szerint a vállalt határidõ megítélését a munkaterület átadásának idõpontjával összefüggésben értékelte.<br>
Az eljárás során vált számára ugyanis nyilvánvalóvá, hogy a munkaterületet csak késedelmesen, a szerzõdéskötés után hetekkel tudja a nyertesnek átadni. Ezért a felhívás szerinti idõponthoz már nem kötötte magát, számára a közbeszerzési eljárásban a teljesítés végsõ idõpontja elvesztette jelentõségét. A szerzõdésben már 1998. június 30-át jelölte meg a munkák befejezési határidejeként. Ajánlattevõk tehát nem tudták a határidõ-vállalásukat mihez viszonyítani. Tény, hogy kezdési idõpontot kérelmezõ nem jelölt meg, de 60 napos határidõvel vállalta a munkálatok elvégzését, és ezt az idõtartamot a kivitelezésre ajánlatkérõ is reálisnak tartotta. A nyertes viszont az április 1-jei munkaterület-átvételhez kötötte a vállalási határidõt.<br>
A Döntõbizottság álláspontja szerint határidõ tekintetében a kérelmezõ és nyertes ajánlatát egyenértékûnek kell tekintetni, mivel az ajánlati kiírásban szereplõ határidõig mindketten vállalták a kivitelezést.<br>
<br>
6. Vállalt garanciák (kötbér, szavatosság, egyéb).<br>
Kérelmezõ 50 E Ft/nap, a nyertes 100 E Ft/nap késedelemkötbért vállalt. Szavatosság és jótállás tekintetében a kérelmezõ és a nyertes ajánlata egyenértékû, kötbér tekintetében a nyertes ajánlattevõ ajánlata egyértelmûen jobb.<br>
<br>
7. Alkalmazott és akkreditált minõségbiztosítási rendszer.<br>
A kérelmezõ és a nyertes ajánlattevõ is hivatkozott az ISO 9002 minõségbiztosítási rendszer bevezetésének szándékára. Tanúsítvánnyal egyik sem rendelkezik. A nyertesnek az a nyilatkozata, hogy "a munkálatokat az ISO 9002 elõírásai szerint végezzük" mindaddig nem tekinthetõ igazolt állításnak, amíg a tanúsítványt meg nem szerezte, az pedig, hogy a jövõben mikor fogja megszerezni, nem befolyásolja a most adott ajánlat értékét.<br>
Ajánlata e szempontból csak annyiban elõnyösebb kérelmezõ ajánlatánál, hogy a nála alkalmazott elveket ismerteti, míg a kérelmezõ ezt nem teszi.<br>
Összefoglalva az értékelést, az elsõ szempontból a kérelmezõ jobb, a második, harmadik, negyedik és ötödik elbírálási szempontból azonos, a hatodik és hetedik elbírálási szempontból kedvezõtlenebb ajánlatot adott a nyertes ajánlathoz viszonyítva.<br>
A fentiek alapján a Döntõbizottság megállapította, hogy az elbírálási szempontok fontossági sorrendjére tekintettel a kérelmezõ összességében kedvezõbb ajánlatot adott, mint a nyertesnek kihirdetett ajánlattevõ, mert az árban javára keletkezett elõnyt a hatodik és hetedik elbírálási szempont szerint kedvezõbb ajánlat nem ellensúlyozhatta, hiszen az elsõ a legfontosabb elbírálási szempont, és az azt követõ elbírálási szempontok tekintetében azonos színvonalúak voltak az ajánlatok.<br>
Ajánlatkérõ négy mûszaki szakemberének értékelése is ezt támasztotta alá, mert a becsatolt értékelések közül háromnál egyértelmûen kérelmezõ ajánlata minõsült jobbnak.<br>
Tény, hogy az egyik szakember kétféle eredményt mutatott ki, de az eltérés okára ajánlatkérõ magyarázatot adni nem tudott. A Döntõbizottság a két értékelés közül a súlyozás nélküli pontozást tekintette hitelesnek, a súlyozásos értékelés ugyanis számos hibásan kiszámított értéket tartalmazott.<br>
A Döntõbizottság megállapította, hogy ajánlatkérõ az ajánlatok elbírálásakor megsértette a Kbt. 59. § (1) bekezdésének elsõ fordulatát, mivel nem az összességében legkedvezõbb ajánlatot tevõt hirdette ki az eljárás nyertesének. A Kbt. 59. § (1) bekezdése kimondja "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
Ideiglenes intézkedést a Döntõbizottság nem alkalmazott, mivel a szerzõdéskötés még az eredményhirdetés napján megtörtént.<br>
A kérelmezõ jogsértésként ugyan a Kbt. alapelveinek megsértését jelölte meg, azonban a Döntõbizottság a Kbt. egyéb nevesített tényállás-megsértésének megállapítása miatt az erre való külön utalást mellõzte.<br>
A tárgyalást követõen az ajánlatkérõ becsatolta a nyertes ajánlattevõ minõségbiztosítási rendszer bevezetésére vonatkozó, a nyertes ajánlattevõtõl bekért iratokat. A Döntõbizottság ezzel érdemben nem foglalkozott, mivel a Kbt. 83. § (1) bekezdése szerint a felek és egyéb érdekeltek a tárgyalás befejezéséig terjeszthetik elõ bizonyítékaikat.<br>
Az indokolásban kifejtettekre és a szerzõdéskötésre figyelemmel a Döntõbizottság a Kbt. 76. § (1) bekezdésének c) pontjában biztosított jogkörében eljárva a Kbt. 88. § (1) bekezdés d), f) és g) pontja szerinti jogkövetkezményeket alkalmazta.<br>
A Döntõbizottság ajánlatkérõvel szemben a rendelkezõ részben meghatározott összegû bírságot szabta ki, mert ezt a mértékû bírságot tartotta az elkövetett jogsértés súlyával arányban állónak, továbbá döntött az igazgatási szolgáltatási díj megfizetésérõl.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. május 7.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Deli Betty s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>