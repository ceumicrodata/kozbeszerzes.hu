<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3075)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-8530<br>
Ikt. sz.: D. 57/10/1998.<br>
<br>
Tárgy: Uponor Mûanyag Csõrendszergyártó Kft. jogorvoslati kérelme Balatonöszöd Község Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Kaszó Éva ügyvéd (1027 Budapest, Margit krt. 8-10.) által képviselt UPONOR Mûanyag Csõrendszergyártó Kft. (1037 Budapest, Zay u. 13., továbbiakban: kérelmezõ) Kaposhidro Kereskedelmi és Szolgáltató Kft. (7400 Kaposvár, Fõ u. 7.) által képviselt Balatonöszöd Község Önkormányzat (8637 Balatonöszöd, továbbiakban: ajánlatkérõ) községi szennyvízcsatornázásra kiírt közbeszerzési eljárása ellen benyújtott jogorvoslati kérelmének helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 40. § (5) bekezdését, ezért megsemmisíti az ajánlatkérõnek az ajánlati felhívásra vonatkozó döntését.<br>
Kötelezi továbbá a Döntõbizottság az ajánlatkérõt, hogy a kérelmezõ részére a határozat kézhezvételétõl számított 15 napon belül fizessen meg 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele, a felek tárgyaláson tett érdemi nyilatkozatuk, valamint a becsatolt közbeszerzési eljárás során keletkezett iratok alapján az alábbi tényállást állapította meg.<br>
Az ajánlatkérõ a K. É. 1998. március 4-én megjelent 9. számában nyílt közbeszerzési eljárást hirdetett meg, Balatonöszöd szennyvízcsatornázása tárgyában. Az ajánlati felhívás szerint a beszerzés tárgya a következõ volt: 4569 fm KG-PVC csatorna, valamint az érdekeltségi területen az összes magán- és jogi személyek tulajdonában lévõ ingatlan bekötõ csatornája.<br>
Az ajánlati felhívás dokumentációját a Kapos Hidro Kft. – egyébként a közbeszerzési eljárást lebonyolító szervezet – készítette. A dokumentáció az alábbi részekbõl állt: kiegészítés az ajánlati felhíváshoz, engedélyezési iratok, közmûegyeztetések iratai, mûszaki leírás, mennyiségi kimutatás, mûszaki rajzok (tervszám 16/94). A létesítési engedélyezési tervben – és a tervet jóváhagyó Dél-dunántúli Vízügyi Igazgatóság H/980-12/1997-12 számú vízjogi létesítési engedélyében – a tervezett szennyvízcsatornák anyagaként NÁ 200 KG-PVC csatornacsõ került meghatározásra, a tervdokumentációhoz csatolt mûszaki tervek szerint a magáningatlan-bekötések anyaga NÁ 150 KG-PVC csatornacsõ, védõcsövezésként pedig NÁ 300 KG-PVC csatornacsõ szolgál. A csatornához tervezett különbözõ idomok a csõ anyagával azonos gyártmányúak.<br>
Az ajánlati felhívás 14. pontja elõírja, hogy többváltozatú ajánlatot az ajánlattevõk nem tehetnek.<br>
Az ajánlatkérõ az ajánlati felhívás 6. a) pontjában az ajánlattételi határidõt oly módon állapította meg, hogy a hirdetés megjelenését követõ 41. nap az ajánlattétel idõpontja, illetõleg az ajánlatok bontásának az idõpontja.<br>
Az ajánlati felhívásban foglaltaknak megfelelõen az alábbi cégek vásárolták meg az ajánlati dokumentációt: VIZCOOP Kft., Strabag Rt., Pécsi Vízépítõ Kft., Marsi Közmûépítõ Kft., Baranya Csatornamenti Vízitársulat, 1. sz. Mélyépítõ Kft., Unigép Kft., Délpesti TNT Kft., Délviép Kft., Váépszer Kft., Premil Kft., Közvíz Kft., Resomont Kft.<br>
A kérelmezõ törvényes határidõn belül nyújtott be jogorvoslati kérelmet. A jogorvoslati kérelemben kérte, hogy a Döntõbizottság állapítsa meg az ajánlatkérõi jogsértést, továbbá semmisítse meg az ajánlatkérõ eljárás során hozott döntését, és kötelezze 30 000 Ft igazgatási szolgáltatási díj megfizetésére, továbbá indítványozta, hogy a Döntõbizottság hozzon ideiglenes intézkedést és függessze fel a közbeszerzési eljárást.<br>
Jogorvoslati kérelem indokaként elõadta, hogy a PVC alapú csatornára vonatkozó KG típusmegjelölést tartalmaz, mivel a csatornaépítésre más típusú PVC alapanyagú termék is alkalmas, mint pl. az õáltala forgalmazott Uponál Ultra csövek is, így ez az ajánlati felhívásban szereplõ megjelölés a Kbt. 40. §-ának (5) bekezdésébe ütközik, hiszen ezzel a megjelöléssel ugyanazon célra alkalmas más terméket és így annak forgalmazóját, illetõleg felhasználóját a közbeszerzési eljárásban való részvételbõl kizárja.<br>
Az ajánlatkérõ a jogorvoslati kérelem elutasítását kérte, alaptalanságra hivatkozással. Indokaként elõadta, hogy a közbeszerzési eljárást nem csõbeszerzésre, hanem Balatonöszöd szennyvízcsatornázás kiviteli mun-káira hirdették meg. Maga az üzemeltetõ, a Dunántúli Regionális Vízmû Rt. kérése volt a KG-PVC csatornacsõ megjelölés. Az üzemeltetõ a rendszerek karbantartása és meghibásodása esetén szükséges javítások, csõcserék könnyebb, gyorsabb elvégzése érdekében az egységesítésre törekszik, ezért a Balaton-parti településeken elõnyben részesíti a KG-csõrendszert. Továbbá az Uponál csõrendszer idomválasztékában nem szerepel nagysugarú ív. Egyébként azt maga is elismeri, hogy az Uponál Ultra csõrendszer képes azokat a feladatokat ellátni, amit a KG-PVC csatorna.<br>
Egyéb érdekeltek érdemi észrevételt nem tettek.<br>
A Döntõbizottság a D. 57/2/1998. számú határozatában ideiglenes intézkedést hozott, és a közbeszerzési eljárást felfüggesztette.<br>
A kérelmezõ jogorvoslati kérelme alapos.<br>
A Kbt. 40. § (1) bekezdése értelmében az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen mûszaki és minõségi követelmények, a megfelelõség tanúsítása és ellenõrzés, a minõségbiztosítási rendszer tanúsítása) adni. Az ajánlatkérõ a mûszaki leírást csak a jogszabályban foglalt vagy a jogszabály alapján kiadott mûszaki elõírásra, illetve nemzeti szabványra hivatkozással határozhatja meg. Ugyancsak ezen törvényhely (5) bekezdése kimondja, hogy az ajánlatkérõ a közbeszerzés tárgyát nem határozhatja meg oly módon, hogy egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
Az ajánlati felhívás és dokumentáció részletes elõírásaiból megállapítható volt, hogy a jelen közbeszerzési eljárásban az ajánlati felhívásnak megfelelõ (azaz érvényes) ajánlatot kizárólag a KG-PVC csatornacsõ-típussal lehet tenni. Ugyanakkor a "KG-PVC csatornacsõ" megjelölés konkrét típusra utal, amelyet néhány gyártó állít elõ a magyar piacon, pl. a Pannon Pipe Mûanyagipari Kft.<br>
Az Uponal Ultra csõrendszer anyaga szintén PVC, az elõírt csõkeresztmetszetek mindkét típussal biztosíthatók, a csatornaelemek csatlakoztatása a KG-PVC elemekéhez hasonló. Lényegében mindkét rendszer kielégíti azokat a mûszaki elõírásokat, amelyeket a hatósági engedélyokirat meghatároz, a beépítés követelményei is azonosak. Amellett, hogy maga a tervezõ is elismeri a két gyártmány egyenrangú alkalmazhatóságát, az üzemeltetõi igényeknek való megfelelõséget jelöli meg a típusválasztás indokaként. Az iratok között azonban az üzemeltetõ konkrét elõírásai nem szerepelnek, a DRV Rt. mindössze arról nyilatkozik, hogy a terv szerinti megoldás számára megfelelõ.<br>
A közbeszerzési eljárás lebonyolítója nyilatkozata szerint az Uponal rendszerrel tett ajánlatot érvényesnek tekinti és üzemeltetõi, beruházási hozzájárulás esetén jelen eljárásban elfogadhatónak tartja. Álláspontja jogszabályellenes, hiszen a Kbt. 26. § (2) bekezdés második fordulata szerint az ajánlatkérõ a felhívásához kötve van, tehát jelen eljárásban alternatív (többváltozatú) ajánlatot – sem becsatolt nyilatkozat mellett, sem anélkül – nem fogadhat el. Ha pedig a felhívástól és a dokumentációtól eltérõ anyagválasztékkal tesz valaki ajánlatot, semmi esetre sem tekinthetõ a felhívás feltételeivel azonosnak.<br>
Mindezekre tekintettel a rendelkezõ részben foglalt törvényhely, azaz a 40. § (5) bekezdése tiltja a konkrét gyártmányra, típusra utaló mûszaki leírás meghatározását. Azzal a magatartásával sértette meg az ajánlatkérõ jelen törvényhelyet, mely szerint konkrét terméktípust írt elõ az ajánlati felhívásban, és egyidejûleg nem utalt arra, hogy a megnevezés csak a tárgy jellegének egyértelmû meghatározása érdekében történt.<br>
Jelen ügyben a mûszaki leírás kizárólag a KG-PVC csövek alkalmazását írja elõ, így kizárja az eljárásból ezen magatartásával mindazokat a potenciális résztvevõket, akik egyéb gyártmányú PVC-csõanyaggal tennének ajánlatot. Nincs lehetõség jelen ajánlati felhívás, illetõleg dokumentáció figyelembevételével arra, hogy e típus helyettesíthetõ legyen, hiszen a többváltozatú ajánlattételt már a felhívásában kizárta.<br>
Mindezekre tekintettel a Döntõbizottság, figyelemmel a Kbt. 88. § (1) bekezdés d) pontjára tekintettel, megállapította a jogsértést, valamint a 88. § (1) bekezdés c) pontjára figyelemmel megsemmisítette az ajánlatkérõnek a közbeszerzési eljárás folyamán hozott, azaz az ajánlati felhívására vonatkozó döntését, és a 88. § (1) bekezdés g) pontja alapján a jogsértõt kötelezte az eljárás során felmerült igazgatási szolgáltatási díj megfizetésére.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 6.<br>
<br>
Dr. Dely Betty s. k.	Dr. Eke Pekács Tibor s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>