<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3074)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 175-5819<br>
Fax: 155-5082<br>
Ikt. sz.: D. 60/8/1998.<br>
<br>
Tárgy: a Dobsa Kft. jogorvoslati kérelme a Magyar Turizmus Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Dobsa Kft. (Budapest, Dessewffy u. 27. képviseli dr. Jakab Sándor ügyvéd, továbbiakban kérelmezõ) jogorvoslati kérelmét – melyet a Magyar Turizmus Rt. (1024 Budapest, Margit krt. 85., képviseli dr. Szalai Magdolna ügyvéd, továbbiakban ajánlatkérõ) által közzétett "Nemzeti parkok és természetvédelmi területek Magyarországon" tárgyú 15 perces videofilm elkészítésére irányuló közbeszerzési eljárása ellen nyújtott be – mint alaptalant elutasítja.<br>
Ajánlatkérõ és ajánlattevõ eddig felmerült költségeit maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ (továbbiakban: K. É.) 1998. január 14. napján megjelent 2. szám 173. oldalán tette közzé a tárgyban foglalt megnevezésû közbeszerzési eljárásra vonatkozó, nyílt eljárási formájú ajánlati felhívást. A felhívásban a 11. pontban rögzítette az ajánlattevõktõl megkövetelt pénzügyi, gazdasági és mûszaki alkalmasság igazolására kért adatokat és tényeket. A 13. pontban rögzítette, hogy "Az ajánlatok elbírálásának szempontja: az összességében legelõnyösebb ajánlat. Az elbírálás szempontjai fontossági sorrendben:<br>
– referenciák, (az idegenforgalom területén végzett munkák)<br>
– szakmai tapasztalat<br>
– a film esztétikai kivitele<br>
– ellenszolgáltatás mértéke<br>
– vállalt teljesítési határidõ."<br>
A felhívásra több ajánlattevõ – közöttük kérelmezõ – nyújtotta be ajánlatát. Az ajánlatkérõ 1998. február 24-én bontotta fel az ajánlatokat. A Kbt. 46. §-ban elõírt hatósági igazolások hiányosságai miatt a kérelmezõ ajánlatán kívül az összes ajánlatot érvénytelennek nyilvánította. A kérelmezõ ajánlatának tüzetes átvizsgálását követõen ajánlatkérõ ezt az ajánlatot is érvénytelennek, majd ezt követõen az egész közbeszerzési eljárást eredménytelennek nyilvánította.<br>
A kérelmezõ 1998. március 19-én érkezett jogorvoslati kérelmében sérelmezte az ajánlatkérõnek a közbeszerzési eljárást lezáró döntését. Álláspontja szerint az ajánlatkérõ jogsértõ módon járt el. Azt állította írásbeli kérelmében, õt arról tájékoztatták, hogy csupán egy érvényes pályázat maradt, "az egy pályázat közül nem tudott választani" ajánlatkérõ, ezért új pályázatot írnak ki. Kérte, hogy a Döntõbizottság változtassa meg az ajánlatkérõ döntését és állapítsa meg, hogy az õ ajánlata érvényes volt, és azt, hogy "az érvényes ajánlattevõvel a szerzõdés létrejött". Kérte még, hogy az ajánlatkérõ által kiírt új tárgyalásos eljárást a Bizottság függessze fel.<br>
Kérelmezõ kérelme alapján 1998. április 9-én a Bizottság tárgyalást tartott. Ezen a kérelmezõ lényegileg fenntartotta írásbeli jogorvoslati kérelmét. Elismerte ugyanakkor, hogy a kft. cégkivonatában nem szerepel filmgyártási tevékenységre vonatkozó TEÁOR 9211 kódszám, és így a kft. ténylegesen nem is jogosult filmgyártási tevékenység folytatására. Álláspontja szerint azonban az a csapat, amellyel a kft. kapcsolatban áll, képes lenne arra, hogy az ajánlatban foglalt videofilmet elkészítse. Elismerte azt is, hogy a benyújtott referenciák valóban nem az idegenforgalom területén végzett munkára irányulnak, de kifejtette, hogy õk nem is úgy értelmezték a január 14-én megjelent ajánlati felhívást, hogy az kizárólagosan az ajánlattevõ által készített ilyen irányú referenciákra vonatkoznék. Akként nyilatkozott, hogy azért nem jelölt meg alvállalkozót, mert megítélése szerint a 15%-ot nem haladná meg az alvállalkozóként közremûködõ, filmkészítésre jogosult társaság részesedése. Felfogása szerint az általa megnevezett személyek által végzett korábbi filmes tevékenység úgyis értékelhetõ, mint a saját maguk által végzett tevékenység, így referenciamunkaként is elfogadható, mindannak ellenére, hogy a referenciaként bejelentett munka tényleges létrehozásában a kft. effektív nem mûködött közre.<br>
Az ajánlatkérõ írásban elõadott és a tárgyaláson megismételt álláspontja szerint a kérelmezõ jogorvoslati kérelme megalapozatlan. Az ajánlatkérõ tüzetesen megvizsgálta az ajánlattevõ cégkivonatát, és abból azt állapította meg, hogy a kft. tevékenységi körébõl hiányzik a filmgyártási tevékenység. Megállapította azt is, hogy alvállalkozót nem tartalmaz egyáltalán a benyújtott ajánlat. Miután kellõ gyakorlattal és szakértelemmel rendelkezik ajánlatkérõ a videofilmek elkészítése területén, így képtelenségnek tartja, hogy a teljes közbeszerzési érték 15%-át el nem érõ mértékû alvállalkozói tevékenységgel egyáltalán elõállítható legyen a tárgyban foglalt feladat. Meglátása szerint a kérelmezõ jogorvoslati kérelmében hibásan írta az õ ajánlatának érvénytelenné nyilvánítására vonatkozó okot. Az ugyanis helyesen azt tartalmazza, hogy a Dobsa Kft. ajánlata a már hivatkozott okok miatt nem felelt meg az ajánlatkérõ jogszabály szerint közzétett elvárásainak. Hangsúlyozta: miután egyetlen beérkezett ajánlat sem volt számára elfogadható – különbözõ hibák, hiányosságok miatt – ezért az egész közbeszerzési eljárást eredménytelennek kellett nyilvánítania. Errõl a K. É. 1998. március 11-i számában jelentetett meg közleményt, ugyanekkor tette közzé a tárgyalásos gyorsított eljárásra vonatkozó részvételi felhívást is, melyre szintén jelentkezett a most jogorvoslati kérelmet benyújtó kft., és ismételten nem jelölt meg alvállalkozót, a tevékenységi körben pedig továbbra sem szerepel a filmgyártási tevékenység.<br>
Az egyéb érdekeltek érdemi észrevételt nem tettek.<br>
A Döntõbizottság a rendelkezésre álló iratok és az ajánlatkérõ, illetve kérelmezõ tárgyalási nyilatkozatok alapján az alábbiakat állapította meg: a jogorvoslati kérelem alaptalan. Kétséget kizáró módon megállapítható a dokumentumokból – és ezt kérelmezõ jogi képviselõje is elismerte –, hogy a kérelmezõ a cégkivonat szerint nem rendelkezik filmgyártási tevékenységre vonatkozó jogosultsággal. Az ajánlata részét képezõ referenciák nem felelnek meg az ajánlati felhívásban foglaltaknak. A kérelmezõnek a benyújtott referenciák elfogadhatóságára vonatkozó okfejtése téves. Mind a közbeszerzési törvényben, mind pedig az egyéb hatályos jogszabályokban elfogadott értelmezés alapján – a kialakult bírósági gyakorlatra is figyelemmel – csak az a tevékenység fogadható el referenciaként, amely egyértelmûen és bizonyíthatóan az ajánlatot benyújtó ajánlattevõ saját személyes közremûködése lévén létrejött produktum. Az vitán felül áll, hogy az ajánlatkérõ az idegenforgalom területén már teljesített referenciaanyag szolgáltatását kérte, hiszen ebbõl gyõzõdhetett meg arról, az általa majdan kiválasztandó ajánlattevõ jártasságot szerzett már ezen a területen. A közzétett elvárásoknak e vonatkozásban sem felelt meg kérelmezõ ajánlata. Nem volt elfogadható kérelmezõ okfejtése abban a tekintetben, hogy általa ad hoc felkért alkotógárda képes lenne a tárgyban foglalt videofilm elkészítésére olyan módon, hogy annak részarányos költsége ne haladná meg a 15%-ot. Tehát nem fogadta el Döntõbizottság a kérelmezõi magyarázatot, amellyel okát kívánta adni kérelmezõ annak, hogy ajánlatában nem jelölt meg alvállalkozót.<br>
A rendelkezésre álló bizonyítékokat értékelve és azt összevetve a tárgyaláson elhangzott nyilatkozatokkal a Döntõbizottság arra az álláspontra helyezkedett, hogy a jogorvoslati kérelem a Kbt. 88. § (1) bekezdés a) pontjára figyelemmel alaptalannak tekinthetõ, és ezért azt elutasította. Az elutasításra tekintettel a kérelmezõ és ajánlatkérõ saját maga viseli felmerült költségeit.<br>
A Döntõbizottság az ajánlatkérõ 1998. március 11-én közzétett tárgyalásos eljárásra vonatkozó részvételi felhívással indított közbeszerzési eljárását nem függesztette fel – kérelem ellenére –, mert annak a Kbt.-ben részletezett okai nem állanak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 20.<br>
<br>
Dr. Monory Bulcs s. k. 	Hámori András s. k.<br>
közbeszerzési biztos	 közbeszerzési biztos<br>
<br>
Gyulai Zoltán s. k. <br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>