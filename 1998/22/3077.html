<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3077)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 156-8019<br>
Fax: 155-5082<br>
Ikt. sz.: D. 50/13/1998.<br>
<br>
Tárgy: A Gyulakenyér Kft. jogorvoslati kérelme a Békés Megyei Képviselõ-testület Pándy Kálmán Kórháza közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Gyulakenyér Kft. (5700 Gyula, Ajtóssy u. 45., képviseli: dr. Czizmadia Miklós ügyvéd, 5700 Gyula, Béke sugárút 27. fszt. 1., a továbbiakban: kérelmezõ) jogorvoslati kérelmének – melyet a Békés Megyei Képviselõ-testület Pándy Kálmán Kórháza (5701 Gyula, Semmelweis út 1.) képviselõje, dr. Patay Géza ügyvéd (1026 Budapest II., Küküllõ út 1., a továbbiakban: ajánlatkérõ) élelmezési anyagok – kenyér, péksütemény, liszt – a dokumentáció szerinti termékcsoportban részletezésben és mennyiségben tárgyú közbeszerzési eljárása ellen nyújtott be – helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 56. § (1) bekezdésének elsõ fordulatát, és az 59. § (1) bekezdését.<br>
A Döntõbizottság fenti jogsértésekre tekintettel ajánlatkérõvel szemben 500 000 Ft, azaz ötszázezer forint összegû pénzbírságot szab ki, melyet köteles a Közbeszerzések Tanácsa MNB 10032000-01720361-00000000 sz. bankszámlájára a határozat kézhezvételétõl számított 15 napon belül befizetni.<br>
A Döntõbizottság kötelezi ajánlatkérõt, hogy a kérelmezõnek a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ (továbbiakban: K. É.) 1997. december 10-én megjelent 48. számában a 7226–7227. oldalain tette közzé a rendelkezõ részben foglalt tárgyú nyílt közbeszerzési eljárás formájú közbeszerzésre vonatkozó ajánlati felhívását.<br>
Az ajánlati felhívás 3. c) pontjában ajánlatkérõ közli:<br>
a beszerzés tárgyának egyes csoportjaira, azaz egy részére is lehet ajánlatot tenni, de egy-egy termékcsoporton belül csak – teljeskörûen – az érintett termékcsoport részére.<br>
Az ajánlati felhívás 13. pontjában ajánlatkérõ meghatározta az összességében legelõnyösebb ajánlat elbírálási szempontjainak fontossági sorrendjét. Így:<br>
<br>
1. az ellenszolgáltatás mértéke (ajánlati ár),<br>
<br>
2. fizetési feltételek,<br>
<br>
3. leghosszabb ideig vállalt fix ár,<br>
<br>
4. az árumennyiség egészére, vagy nagyobb részére tett ajánlat,<br>
<br>
5. referencia,<br>
<br>
6. szállítási feltételek.<br>
Az ajánlati felhívás 14. pontja szerint alternatív ajánlatot is lehetett tenni. Ajánlatkérõ részletes dokumentációt bocsátott ajánlattevõk rendelkezésére, melyben többek között meghatározta, hogy az ajánlatokat<br>
– fix összegben forintban és a melléklet szerinti részletezés alapján termékenkénti egységárban kell megadni,<br>
– a teljesítés határideje – folyamatos – egyéves idõtartamra szól.<br>
Ajánlatkérõ felhívására a kenyér, péksütemény, liszt termékcsoportra három ajánlattevõ nyújtott be ajánlatot; a Zsarnóczay és Fivére Olasz Sütõipari és Kereskedelmi Kft., Mozaik Rex Kft. és kérelmezõ.<br>
Az ajánlatkérõ 1998. február 16-án eredményt hirdetett, majd ezt követõen 1998. február 27-én szállítási szerzõdést kötött a Zsarnóczay és Fivére Olasz Sütõipari és Kereskedelmi Kft. (5700 Gyula, Tomcsányi u. 33.) nyertes ajánlattevõvel.<br>
Kérelmezõ 1998. március 9-én jogorvoslati kérelmet nyújtott be, melyben sérelmezte ajánlatkérõ döntését. Kérte a Döntõbizottságtól ideiglenes intézkedésként a közbeszerzési eljárás felfüggesztését és ajánlatkérõnek a közbeszerzési eljárást lezáró döntésének megsemmisítését. Álláspontja szerint ajánlatkérõ nem az összességében legkedvezõbb ajánlatot hirdetette ki nyertesnek, mivel elbírálása nem a jogszabályi elõírásoknak megfelelõen történt.<br>
Kérelmében utalt arra a tényre is, hogy az eredeti ajánlati dokumentációban a liszt szállítása nem szerepelt, hanem késõbb levélben értesítette ajánlattevõket az ajánlatkérõ, hogy a liszt termékre is tegyenek ajánlatot. Elõadta még, hogy véleménye szerint a nyertes ajánlatában a liszt ára nem lehet benne, továbbá a jogsértõ eseményrõl 1998. február 24-én átvett eredményhirdetési jegyzõkönyvbõl szerzett tudomást.<br>
Ajánlatkérõ a jogorvoslati kérelemre írásban tett észrevételében kifejtette, hogy összességében a legelõnyösebb ajánlatot hirdette ki nyertesnek, a döntés intézményük részérõl korrekt volt, az alábbiak miatt.<br>
A kérelmezõ ajánlatában az ajánlat végösszege nem szerepelt és a számításuk szerint liszt nélkül vett ajánlat összege 11 338 510 Ft volt, szemben a nyertes ajánlattevõ 11 269 800 Ft-os ajánlatával. A nyertes ajánlat mellett szólt, hogy az összérték 50%-át kitevõ kenyér tétel lényegesen olcsóbb egységárral szerepelt a nyertes ajánlatában. Kérelmezõ kenyér terméke vonatkozásában korábbi szállításainál minõségi kifogás merült fel, habár elismerte, hogy áraikat fixen tartják. A harmadik ajánlattevõ Mozaik Rex Termelõ és Kereskedõ Kft. (5700 Gyula, Városház út 22–24.) ajánlata ellen szólt, hogy egy termékre (puffancs) nem adott ajánlatot, a lisztet drágábban szerepelteti ajánlatában, valamint nem gyulai székhelyû, így a pótrendeléseket azonnal nem tudja teljesíteni.<br>
Kérte a jogorvoslati kérelem alaptalanság címén történõ elutasítását.<br>
Az egyéb érdekelt Mozaik Rex Kft. írásbeli észrevételében utalást tett arra, hogy ajánlatkérõ az ajánlatok elbírálásakor nem volt elfogulatlan, mivel ajánlatuk a kérelmezõével szemben is kedvezõbb. Álláspontjuk szerint az ajánlatok elbírálásánál ajánlatkérõ részérõl jogsértés történt.<br>
A nyertes ajánlattevõ észrevételében közölte, hogy álláspontja szerint kérelmezõ érvénytelen ajánlatot nyújtott be, mivel a dokumentáció 1.5. pontja szerint fix öszszegben nem tartalmazta ajánlata a termékcsoportok egységárát. Kérelmezõnek téves azon állítása, hogy alternatív ajánlata nem tartalmazza a liszt árát. A két ajánlat között a különbség – véleménye szerint – az egységárakban és azok idõszakában van.<br>
A Döntõbizottság a rendelkezésre álló iratok és a tárgyaláson elhangzottak alapján az alábbiakat állapította meg.<br>
A kérelmezõ jogorvoslati kérelme megalapozott.<br>
A Döntõbizottság a beérkezett ajánlatokat részletesen megvizsgálta abból a szempontból, hogy ajánlatkérõ elbírálási szempontjait és annak fontossági sorrendjét betartva összességében a legelõnyösebb ajánlatot hirdette-e ki nyertesnek.<br>
A Döntõbizottság eljárása során azt kellett, hogy vizsgálja, ajánlatkérõ az általa kibocsátott ajánlati felhívás, illetve dokumentáció alapján bírált-e, valamint azt, hogy valóban az összességében legelõnyösebb ajánlat lett-e a nyertes. Jelen ügyben az ajánlatkérõ ajánlati felhívásának 13. pontjában határozta meg az elbírálás szempontjait.<br>
Az értékelési szempontok fontossági sorrendjében elsõ szempont az ellenszolgáltatás mértéke (ajánlati ár) volt. A három ajánlattevõ közül a nyertes és a kérelmezõ – a kenyér–pékáru–liszt termékcsoportra – teljes körû ajánlatot nyújtott, azaz mind a ketten a dokumentációban megjelölt termékenkénti mennyiségre alapozva dolgozták ki ajánlatukat. (A nyertes, a korland kifli és zsemle esetében 6000, illetve 5000 db-bal nagyobb mennyiséget ajánlott meg, mint amennyit ajánlatkérõ a dokumentációban igényként megfogalmazott, azonban az összehasonlíthatóság érdekében, valamint a megkötött szerzõdésben szerepeltetett mennyiség alapján a továbbiakban az ajánlatkérõ által meghatározott mennyiséggel számolt a Döntõbizottság.) A harmadik ajánlattevõ, a Mozaik Rex Kft. kicsi briós és a korland kifli esetében kevesebb mennyiséget ajánlott meg, puffancsból pedig egyáltalán nem ajánlott, így ez az ajánlat nem volt teljes körû.<br>
A nyertes, ár szempontjából alternatív ajánlattal élt. Elsõ változatában 12 499 600 Ft (korrigált) árat jelölt meg a szerzõdéses idõszak végéig, azaz 1999. március 1-jéig. Második változatában 11 879 200 Ft-ot számolt azzal, hogy ebben az esetben csak 1998. június 30-ig tekinti a közölt árat fixnek. Kérelmezõ egyetlen árajánlattal élt: 12 454 510 Ft értékben azzal, hogy árait 1998. december 31-ig nem változtatja.<br>
A Döntõbizottság megállapította, hogy ajánlatkérõ nem kért az ár vonatkozásában egyik ajánlattevõtõl sem pontosítást annak érdekében, hogy azonos – öszszehasonlítható – idõszakra közöljék áraikat, hanem az összességében legalacsonyabb, de egyben a legrövidebb idõszakra (1998. március 1–1998. június 30.) vonatkozó fix árat tartalmazó ajánlatot sorolta a legjobbnak. Ezzel ajánlatkérõ valójában egy olyan szempont alapján döntött a nyertes mellett, amely nem szerepelt az ajánlati felhívásban.<br>
A második – fizetési feltételek – elbírálási szempont esetében a Döntõbizottság megállapította, hogy amíg a nyertes 45 napos fizetési határidõt ajánlott, addig kérelmezõ a kenyér-pékáru termékek vonatkozásában 60 napot, a liszt esetében 30 napot ajánlott. Miután a 60 nap a beszerzés értékének több mint 85%-ára vonatkozik, egyértelmûvé vált a Döntõbizottság elõtt, hogy kérelmezõ a második szempont vonatkozásában kedvezõbb ajánlatot tett.<br>
A harmadik bírálati szempont a "leghosszabb ideig vállalt fix ár" volt. E szempont alapján kétségtelenül nyertes 1. sz. ajánlata volt a "legjobb", hiszen õ 1999. március 1-jéig garantálta a fix árat, azonban ajánlatkérõ a nyertesnek nem ezt az ajánlatát, hanem a 2. számút hirdette ki gyõztesnek, annak ellenére, hogy kérelmezõ – az 1998. december 31-ig vállalt – fix ára 184 nappal hosszabb idõszakra szólt, mint a gyõztesnek kihirdetett ajánlat.<br>
A negyedik szempont "az árumennyiség egészére, vagy nagyobb részére tett ajánlat" volt. E szempont tartalmát ajánlatkérõ – tárgyaláson tett nyilatkozata szerint – maga sem tudta meghatározni, tekintettel arra, hogy dokumentációjában termékenként meghatározta az igényelt mennyiséget, és az attól való ±20%-os eltérés lehetõségét is magának tartotta fenn. Miután nyertes mindkét ajánlata és a kérelmezõ ajánlata is teljes körû volt, e szempont szerint a Döntõbizottság nem talált különbséget az ajánlatok között. Ajánlatkérõ a meghirdetett szempontot sem pozitív, sem negatív értelemben nem bírálta el.<br>
Az ötödik szempont, a referencia volt. E vonatkozásban a nyertes ajánlattevõ ajánlatában öt cím és egy referenciát tartalmazó igazoló levél található. Kérelmezõ ajánlatában nyilatkozik arról, hogy megközelítõleg 150 vevõje van, amelynek jelentõs része közintézmény, továbbá csatolt három szállítói és kettõ vevõi referencialevelet. Elõbbiek alapján a Döntõbizottság megállapította, hogy kérelmezõ ajánlata az ötödik szempont szerint is jobb, mint a nyertesé.<br>
A szállítási feltételek, mint utolsó bírálati szempont vonatkozásában ajánlatkérõ megalapozottan sorolta elsõ helyre nyertes ajánlatát, mert az igen részletesen nyilatkozik az ajánlattevõ szállítóeszközeirõl, a szállítás folyamatosságáról, a kórház igényei szerint megjelölt idõponttól eltérõ szállítási készségérõl, 24 órás diszpécserszolgálat üzemeltetésérõl, valamint a teljes értékû csere lehetõségérõl. Kérelmezõ is vállalja ajánlatában ajánlatkérõ szállításra vonatkozó elvárásainak teljesítését, azonban többletvállalás nem szerepel benne.<br>
Elõbbiekben részletezettek alapján a Döntõbizottság megállapította, hogy ajánlatkérõ megsértette a Kbt. 56. § (1) bekezdésében és 59. § (1) bekezdésében foglaltakat, melyek szerint: "Az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el.<br>
Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
A Döntõbizottság a kérelmezõnek az ideiglenes intézkedés megtételére vonatkozó kérelmének nem adott helyt, mert a Kbt. 82. § (1) bekezdésében írott törvényi elõfeltételek nem állottak fenn.<br>
Kérelmezõnek az eljárást lezáró döntés megsemmisítésére vonatkozó kérelmének ugyancsak nem adott helyt, mivel a Kbt. 88. § (1) bekezdés c) pontja szerint a jogorvoslati kérelem benyújtása elõtt ajánlatkérõ a szerzõdést megkötötte a nyertes ajánlatot tevõvel.<br>
A Döntõbizottság a Kbt. 76. § (1) bekezdés c) pontjában írt jogkörében eljárva a Kbt. 88. § (1) bekezdés d), f) és g) pontjában írt jogkövetkezményt alkalmazta.<br>
A bírság kiszabásánál és mértékénél figyelembe vette a jogsértés súlyát és azt a tényt, hogy az eljárás nyertese – a meghirdetett elbírálási szempontok szerint – nem az összességében legkedvezõbb ajánlatot tevõ volt.<br>
A Döntõbizottság az eljárási költség viselésére kötelezte ajánlatkérõt, mert megállapította a Kbt. 88. § (1) bekezdés d) pontjában foglaltak megsértését is.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 15.<br>
<br>
Hámori András s. k.	Dr. Eke Pekács Tibor s. k.<br>
közbeszerzési biztos	közbeszerzési biztos<br>
<br>
Dr. Monory Bulcs s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>