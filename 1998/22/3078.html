<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3078)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 175-8328<br>
Fax: 155-5082<br>
Ikt. sz.: D. 48/11/1998.<br>
<br>
Tárgy: Szenzor Számítóközpont Kft. jogorvoslati kérelme a Nyugdíjfolyósító Igazgatóság 8196 sz. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Szenzor Számítóközpont Kft. (1134 Budapest, Lehel u. 11., képviseli dr. Vejkey Imre ügyvéd, 1022 Budapest, Eszter u. 10/B, a továbbiakban kérelmezõ) által – a Nyugdíjfolyósító Igazgatóság (1139 Budapest, Váci út 73., képviseli dr. Fuglinszky János, 1136 Budapest, Balzac u. 39.) papíripari termékek és irodaszerek szállítása tárgyában folytatott közbeszerzési eljárás ellen – benyújtott jogorvoslati kérelmet a Döntõbizottság – elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 1998. január 21-én megjelenõ számában nyílt eljárást hirdetett papíripari termékek és irodaszerek lehívás szerinti szállítására 5 éves szállítási keretszerzõdés alapján. Az ajánlati felhívás 2. b) és 3. a) pontjai utaltak arra a tényre, hogy ajánlatkérõ a megfelelõ ajánlattételhez dokumentációt is készített, amely mind a beszerzés tárgyát, mind a részletes mûszaki specifikációt tartalmazta. A dokumentáció mûszaki követelményei között részletesen ismertették az általános mûszaki követelményeket, az alapanyaggal szemben támasztott minõségi, a gyártási technológiával szembeni, valamint a csomagolásra, korrektúrára és a szállításra vonatkozó elvárásokat. A dokumentáció részletesen ismertette az elõírt mintákra vonatkozó gyártási és tesztelési követelményeket. Az ajánlati felhívás szerint rész-, illetve többváltozatú ajánlatot tenni nem lehetett.<br>
A dokumentációt ajánlattevõk legkésõbb 1998. február 5-ig vásárolhatták meg, és ez egyben az ajánlat benyújtásának feltétele is volt.<br>
A dokumentációt kérelmezõ – az iratokhoz becsatolt számlamásolat alapján – 1998. január 22-én vásárolta meg, és 27-én kapta kézhez. Az ajánlattételi határidõ 1998. március 3-án járt le. Az ajánlatok bontása közjegyzõ jelenlétében történt. A jegyzõkönyv tartalmazta, hogy négy ajánlat érkezett, ezek közül a kérelmezõ ajánlata nem tartalmazta a kiírás szerinti mintákat, lehívási határidõket. A kérelmezõ a bontást végzõ bizottság részére véleményeltérést tartalmazó levelet nyújtott át. A kérelmezõ a Döntõbizottsághoz jogorvoslati kérelmét 1998. március 5-én nyújtotta be, mely tartalmilag egyezett az ajánlatkérõnek 1998. március 3-án átadott levéllel. A jogorvoslati kérelemben kifogásolta kérelmezõ, hogy ajánlatkérõ a közbeszerzésekrõl szóló 1995. évi XL. törvény (továbbiakban: Kbt.) 32. § (2) bekezdése alapján elõírt anyagi fedezettel nem rendelkezhet öt évre elõre, hiszen a költségvetés megállapítására évenként kerül sor. Sérelmezte továbbá, hogy a mintapéldányt több tízezer darabban kérte ajánlatkérõ, holott a Kbt. 44. § (2) bekezdés e) pontja mintapéldányról ír, és nem mintapéldányokról. A mintapéldányok lényege egyrészt a papír minõségének megállapítása, másrészt a rajta lévõ szöveg minõsége. Jogsértõ véleménye szerint, hogy ajánlatkérõ a saját szövegének a rányomtatását írta elõ, mert ezáltal kész anyaghoz jutott. Kérelmezõ kifogásolta, hogy a mintapéldányok legyártása többmilliós költséggel jár, míg a jelenlegi gyártónál ez többletköltséget nem eredményez. Ez pedig sérti az ajánlati felhívás tartalmát, melyet úgy kell meghatározni, hogy az ajánlattevõk egyenlõ eséllyel tehessenek ajánlatot. Kérelmezõ kérte a Döntõbizottságot, hogy ajánlatkérõt kötelezze a megfelelõ eljárásra, állapítsa meg a jogsértés megtörténtét, a jogsértõt kötelezze az eljárási díj és költségek viselésére. Ideiglenes intézkedésként kérte az eljárás felfüggesztését, a szerzõdés megkötésének megtiltását.<br>
Ajánlatkérõ észrevételében a jogorvoslati kérelem – mint alaptalan – elutasítását kérte. Kifejtette: a beszerzés tárgyának anyagi fedezete rendszeres költségvetési kiadás, a nyugellátások fedezetére törvényes állami garancia áll fenn, ezekhez pedig a technikai feltételeket biztosítani kell, így ez megfelelõ garancia a fedezet meglétéhez. A mintapéldányokra vonatkozóan elõadta, hogy a Kbt. 44. § (2) bekezdés e) pontja nem korlátozza a benyújtandó mintapéldányok darabszámát, a mintapéldányok nemcsak a mûszaki alkalmasság igazolását, hanem a minõség ellenõrzését és a Kbt. 44. § (2) bekezdés g) pontja szerint bevizsgálást is szolgálták. Megjegyezte, hogy a mintapéldány mennyisége 36 doboz leporellót, dobozonként 1500 ívet jelentett. A 36 doboz leporelló 36 féle okmányt takart, ilyen értelemben nem értelmezhetõ a több tízezer példány.<br>
Az esélyegyenlõség véleménye szerint nem sérült meg az eljárás során, hiszen valamennyi ajánlattevõnek szolgáltatnia kellett a mintapéldány-mennyiséget, a jelenlegi gyártónak is.<br>
Az egyéb érdekeltek közül a Multimex Kft. tett érdemi észrevételt. Kifejtette, hogy a nyugdíjak kifizetésének alkotmányos és törvényes biztosítása nem megkérdõjelezhetõ, ehhez pedig az anyagi eszközöket biztosítani kell, így a jogszabályban elõírt garancia biztosított. A mintapéldányok 36 doboz leporellóból álltak, dobozonként 1500 ívbõl, mely mennyiség szükségszerû volt a gépi bevizsgáláshoz. Megjegyezte, hogy a kliséket a mintapéldányok elkészítéséhez cégüknek is le kellett gyártani. Kérelmezõ egyetlen mintapéldányt sem csatolt, csupán a referenciaanyagához csatolt mintapéldányt.<br>
A Döntõbizottság a rendelkezésre bocsátott iratanyag, a felek nyilatkozatai és a tárgyaláson elhangzottak alapján megállapította, hogy a kérelem elkésett.<br>
A Kbt. 79. § (5) bekezdése szerint az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
Az ajánlati felhívás a K. É.-ben 1998. január 21-én jelent meg.<br>
A kérelmezõ az ajánlati felhívásról ezen a napon, de legkésõbb a következõ napon tudomást szerzett. Ezt támasztja alá az iratokhoz becsatolt 1998. január 22-én kiállított 039942. sorszámú – ajánlatkérõ által a dokumentáció vételáráról kérelmezõ részére kiállított – számlamásolat.<br>
Ezen a számlamásolaton került rögzítésre, hogy kérelmezõ részére a dokumentáció átadása 1998. január 27-én megtörtént. Az ajánlati felhívás 3. a) pontja tartalmazta, hogy ajánlatkérõ 5 éves keretszerzõdést kíván kötni. Errõl kérelmezõ a megjelenés napján vagy azt követõ napon tudomást szerzett. A dokumentáció kérelmezõ birtokába 1998. január 27-én jutott, így ekkor tudomást szerzett a kért mintapéldányok mennyiségérõl.<br>
Ezzel szemben a jogorvoslati kérelmet 1998. március 5-én nyújtotta be kérelmezõ. A határidõ elmulasztása jogvesztéssel jár, így a kérelmet érdemi vizsgálat nélkül el kell utasítani.<br>
A kérelmezõ az 1998. március 24-i tárgyalást követõen és március 25-én további észrevételeket terjesztett a Döntõbizottság elé. A tárgyalást követõen benyújtott észrevételekkel a Döntõbizottság érdemben nem foglalkozott, mert a Kbt. 83. § (1) bekezdése szerint a felek és egyéb érdekeltek a tárgyalás befejezéséig jogosultak a bizonyítékaik elõterjesztésére.<br>
A Döntõbizottság ideiglenes intézkedést nem alkalmazott, tekintettel arra, hogy a Kbt. 82. §-ában szabályozott ideiglenes intézkedés törvényi feltételei nem álltak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 1.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Monory Bulcs s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>