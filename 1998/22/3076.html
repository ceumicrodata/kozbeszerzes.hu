<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3076)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 156-8019<br>
Fax: 155-5082<br>
Ikt. sz.: D. 52/23/1998.<br>
<br>
Tárgy: Magyar Aszfalt Kft. jogorvoslati kérelme Makó Város Önkormányzatának elõminõsítési közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Aszfalt Kft. (1135. Bp., Szegedi út 35–37., képviseli: dr. Kecskés Gabriella ügyvéd, 1135 Budapest, Szegedi út 35–37., a továbbiakban: kérelmezõ) jogorvoslati kérelmének – melyet Makó Város Önkormányzata (6900 Makó, Széchenyi tér 22., képviseli: dr. Ollé György ügyvéd, 6722 Szeged, Gutenberg u. 3., a továbbiakban: ajánlatkérõ) Makó és Kiszombor települések szennyvízcsatorna és szennyvíztisztító telep megvalósítására (fõvállalkozási szerzõdés keretében) kiírt elõminõsítési eljárása ellen nyújtott be – helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 42. § (1), (2) bekezdéseit, ezért megsemmisíti ajánlatkérõnek az elõminõsítési eljárást lezáró döntését.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõnek 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1997. december 23-án megjelent 50. száma 7604–7606. oldalain tette közzé a rendelkezõ részben foglalt tárgyú részvételi felhívását elõminõsítési eljárásra. Az elõminõsítési eljárás lebonyolításával megbízta a Techno Plus Környezetvédelmi Technológiai Fejlesztõ Kft.-t (1142 Budapest, Rákospatak út 74/B). Ajánlatkérõ az elõminõsítési eljárás keretében kívánta kiválasztani a teljesítésre pénzügyi, gazdasági és mûszaki szempontból legalkalmasabb pályázókat, akik nyílt eljárásban ajánlattevõk lehetnek.<br>
Dokumentációt is bocsátott a pályázók rendelkezésére, melyben meghatározta a pénzügyi, gazdasági és mûszaki alkalmasság igazolására vonatkozó adatokat, tényeket, igazolásokat és a pályázat benyújtásának formai szempontjait.<br>
A részvételi felhívás 9. pontja és a dokumentáció 1–10. melléklete tartalmazza a résztvevõk pénzügyi, gazdasági alkalmasságának igazolására kért adatokat és nyilatkozatokat az alábbiak szerint:<br>
<br>
1. mérlegadatok az 1994–96. évekrõl,<br>
<br>
2. pénzintézeti nyilatkozat a fizetõképességrõl,<br>
<br>
3. a Kbt. 46. § (2) bekezdésében foglalt hatósági nyilatkozatok és igazolások,<br>
<br>
4. 30 napnál nem régebbi cégkivonat.<br>
Mûszaki alkalmasság igazolása:<br>
<br>
5. Az azonos vagy hasonló szállításainak részletes bemutatását a referenciahely pontos megjelölésével, és a szállítás pontos bemutatásával a Kbt. 44. § (2) bekezdés a) pontja szerint. A megrendelõtõl származó referenciaigazolás az elbírálásnál elõnyt jelent.<br>
<br>
6. A mûszaki, technikai felkészültség a Kbt. 44. § (2) bekezdés b) pontja szerint kiemelve a tárgybani beruházáshoz alkalmazni kívántakat.<br>
<br>
7. Azoknak a mûszaki szakembereknek vagy mûszaki egységeknek a megnevezése, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek, a Kbt. 44. § (2) bekezdés c) és d) pontja szerint.<br>
<br>
8. A 15%-nál nagyobb arányban bevonni szándékozott alvállalkozók adatai a fentiek szerint. (Pénzügyi és gazdasági alkalmasság igazolásával együtt.) Az alvállalkozói arányokat is meg kell jelölni.<br>
Az elõminõsítési dokumentáció 10 mellékletnek (formalevél) megfelelõ nyilatkozat tételét tette kötelezõvé. Ezek a következõk voltak:<br>
l. sz. melléklet: ajánlattevõ szervezetére vonatkozó céginformációk, a cég szervezeti telepítése, 30 napnál nem régebbi cégkivonat.<br>
<br>
2. sz. melléklet: a teljesítésben részt vevõ kulcsszemélyzet ismertetése.<br>
<br>
3. sz. melléklet: mûszaki-technikai felszereltség ismertetése, minõségbiztosítási rendszer bemutatása.<br>
<br>
4. sz. melléklet: az elmúlt 3 évben végzett és a folyamatban lévõ szakterületi referenciák bemutatása.<br>
<br>
5. sz. melléklet: pénzügyi, gazdasági adatok, pénzintézeti nyilatkozat a fizetõképességrõl, a Kbt. 46. § (2) bekezdés szerinti hatósági igazolások és nyilatkozatok csatolása.<br>
<br>
6. sz. melléklet: nyilatkozatkérés a jelentkezõ folyamatban lévõ bírósági peres ügyeirõl.<br>
<br>
7. sz. melléklet: nyilatkozat az alvállalkozókról, és teljesítésben való részvételük arányáról. (A 15% fölötti résztvevõk számára a többi melléklet is kötelezõen becsatolandó.)<br>
<br>
8. sz. melléklet: összeférhetetlenségi nyilatkozat (tekintettel a Kbt. 31. §-ára), alvállalkozókra is kiterjedõen.<br>
<br>
9. sz. melléklet: a Kbt. 46. § (1) bekezdés a), c)–e) pontjai szerinti nyilatkozat.<br>
<br>
10. sz. melléklet: egyéb információkra vonatkozó nyilatkozattételi lehetõség.<br>
A dokumentáció 1.12 pontja szerint lehetõség volt közös részvételi jelentkezéseket benyújtani, de ebben az esetben a pénzügyi, gazdasági, mûszaki alkalmasságot a közös jelentkezõknek is igazolni kellett.<br>
A dokumentáció 2.3 pontja meghatározta, hogy ajánlatkérõ a részvételre jelentkezõket rangsorolja és – a részvételre jelentkezõk számától függõen – 2-8 jelentkezõt elõminõsít.<br>
A részvételi jelentkezések benyújtásának határideje 1998. január 19-e volt. Ekkor az ajánlatkérõ 21 részvételi jelentkezést regisztrált a következõ cégek részérõl:<br>
Vegyépszer Rt., Mélyépítõ Budapest Kft., Tisza–Marosszögi Vízgazdálkodási Társulat, Makói Víziközmû Kft., Délépítõ Rt., Szeviép Kft., SADE-Mo. Kft., Ferroép Rt., KEVIÉP Kft., KEVITERV Plusz Kft., Hídépítõ Rt., Délviép Kft., Magyar Aszfalt Kft. (kérelmezõ), Olajterv Rt., Contur-Bau Kft., Resomont Kft., Kész Kft., Alterra Kft., S and G Kft., Purátor Kft. és a Makói Víziközmû Kft. és Társa (közös ajánlattevõk).<br>
Ajánlatkérõ a hiányzó hatósági igazolások pótlására 1998. február 2-i határidõig (a döntéshozatal idõpontjáig) lehetõséget biztosított.<br>
Ajánlatkérõ szakértõi értékelést készített valamennyi jelentkezésrõl, majd 1998. febuár 2-án a döntésre jogosult Közbeszerzési Bizottság a következõ 8 jelentkezõ ajánlattételre való felhívásáról döntött: S and G Kft., Délépítõ Rt. és Társa (Szeviép Kft.), Purátor Kft., Ferroép Rt., Resomont Kft., Contur-Bau Kft., Makó Térségi Víziközmû Kft., továbbá Makó Térségi Víziközmû Kft. és Társa (Délépítõ Rt.). Az elõminõsítésben hozott döntés közzététele az 1998. március 4-i Közbeszerzési Értesítõben elõbbiektõl eltérõ tartalommal jelent meg, ugyanis az alkalmasnak minõsítettek között nem nevezték meg a Makó Térségi Víziközmû Kft.-t, mint önálló jelentkezõt. A közzétett tájékoztató szerint a minõsítés elsõdleges indoka az ajánlatkérõ által meghatározott (2-8 között megjelölt) ajánlattevõi keretszám betartása volt.<br>
Ajánlatkérõ alkalmatlannak minõsítette az alábbi jelentkezõket: kérelmezõ, Vegyépszer Rt., Mélyépítõ Budapest Kft., Tisza–Marosszögi Vízgazd. Társ., Szeviép Kft., SADE-Magyarország Kft., Keviép Kft., Keviterv Plusz Kft., Hídépítõ Rt., Délviép Kft., Olajterv Rt., Kész Kft., Alterra Kft.<br>
Ajánlatkérõ közvetlenül írásban értesítette az elõminõsítésre vonatkozó döntésrõl a jelentkezõket. Az ajánlatkérõ levél szerint az ajánlati felhívás dokumentációja 1998. március 20. és 30. között vásárolható meg. Ajánlatkérõtõl írásban két alkalmatlannak minõsített jelentkezõ kért indokolást a döntésrõl (Alterra Kft. és Mélyépítõ Budapest Kft.). Ajánlatkérõ mindkét cég felé a következõket jelölte meg részvételi jelentkezésük elutasításának indokául:<br>
"A magas számú pályázatok ellenére, a kiírás (elõminõsítési dokumentáció) értelmében csak korlátozott számú ajánlattevõnek volt adott a lehetõség, hogy ajánlatot tegyen." (1998. február 17-én kelt levelek.)<br>
Kérelmezõ írásban indokolást nem kért.<br>
Kérelmezõ 1998. március 11-én nyújtott be jogorvoslati kérelmet a Döntõbizottsághoz. A hiánypótlást követõen a Döntõbizottság megindította a jogorvoslati eljárást, majd ezt követõen 1998. március 18-án kelt D. 52/5/1998. számú határozatában a közbeszerzési eljárás felfüggesztését rendelte el, mivel úgy ítélte meg, hogy a közbeszerzés tisztasága megsértésének veszélye fennáll.<br>
Kérelmezõ kérte a Döntõbizottságtól az elõminõsítési eljárást lezáró döntés megsemmisítését, ideiglenes intézkedésként a közbeszerzési eljárás felfüggesztését, ajánlatkérõ költségekben való marasztalását.<br>
Sérelmezte, hogy ajánlatkérõ az elõminõsítési eljárás eredményérõl szóló tájékoztatójában nem indokolta meg alkalmatlannak minõsítését, erre tekintettel vitatta az ajánlatkérõ elõminõsítési eljárást lezáró döntését.<br>
A jogsértõ eseményrõl – vagyis arról, hogy az ajánlatkérõ a döntését megfelelõen nem indokolta meg – a K. É. 1998. március 4-én megjelent számából szerzett tudomást.<br>
Ajánlatkérõ észrevételében a jogorvoslati kérelem elutasítását kérte, elsõdlegesen elkésettség, másodlagosan alaptalanság címén.<br>
Álláspontja szerint a jogorvoslati kérelem elkésett, mivel 1998. február 6-án ajánlott levélben értesítette kérelmezõt alkalmatlanná minõsítésérõl. Továbbá a dokumentáció megvételekor kérelmezõ tudomást szerzett arról, hogy ajánlatkérõ az alkalmasnak minõsített pályázók keretszámát 2-8 fõben határozta meg. E tényt kérelmezõ és a többi jelentkezõ az elõminõsítési eljárás során nem kifogásolta.<br>
Álláspontja szerint a jelentkezõk mindegyike megfelelt a pénzügyi gazdasági és mûszaki alkalmasság felté-teleinek, õ azonban a felhívásban megjelölt keretszámra tekintettel választotta ki az ajánlattételre felkérteket.<br>
Az egyéb érdekeltek közül a Contur-Bau Kft. észrevételében alaptalannak, míg a KESZ Kft., Szegedi Vízügyi és Építõipari Kft. és Olajterv Rt. megalapozottnak tekintette kérelmezõ jogorvoslati kérelmét.<br>
A Döntõbizottság a jogvesztõ határidõ számításánál a tudomásul vétel idõpontját a tájékoztató közzététele, azaz 1998. március 4. napjától vette figyelembe. A kérelmezõ ugyanis kifejezetten a döntés indokát, illetve a megfelelõ indok hiányát tartotta jogsértõnek, errõl pedig korábban – az ajánlatkérõ 1998. február 6-i levelébõl – nem szerezhetett tudomást. A döntés indokáról az 1998. március 4-i közzétételbõl értesült, ehhez képest pedig a 15 napos jogvesztõ határidõn belül terjesztette elõ kérelmét.<br>
A Döntõbizottság a rendelkezésre álló iratokból és a 1998. április 3-i tárgyaláson elhangzottak alapján megállapította, hogy a jogorvoslati kérelem megalapozott.<br>
A Kbt. 42. § (1) bekezdése szerint az ajánlatkérõ elõminõsítési eljárást folytat annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a 44. §-ban meghatározott módon lehet igazolni. A (2) bekezdés szerint az elõminõsítési eljárásban nem vehet részt, aki a 46. § hatálya alá tartozik. Azt, hogy az ajánlattevõ nem tartozik a Kbt. 46. § hatálya alá, részben hatósági igazolásokkal, részben saját írásbeli nyilatkozatával kell igazolni. A Kbt. 46. § (2) bekezdése szerint mindezen igazolásokat és nyilatkozatokat azokra a személyekre vonatkozóan is tartalmaznia kell a részvételi jelentkezésnek, akiket az ajánlattevõ a közbeszerzés értékének 15%-át meghaladó mértékben igénybe kíván venni.<br>
A Döntõbizottság az elõminõsítési eljárásra benyújtott részvételi jelentkezéseket részletesen megvizsgálta, és a következõket állapította meg:<br>
A Makó Térségi Víziközmû Kft. önállóan és a Délépítõ Rt.-vel közösen is benyújtott részvételi jelentkezést. Ezen kívül a Délépítõ Rt. és a Szeviép Kft. közös jelentkezésében a teljesítés 20%-ban megjelölt alvállalkozóként szerepelt. Makó Térségi Víziközmû Kft. – az igazolások pótlására biztosított határidõt is figyelembe véve – egyik részvételi jelentkezéshez sem csatolta be teljeskörûen a Kbt. 46. § szerinti hatósági igazolásait, nevezetesen a Munkaügyi Minisztérium és a Nemzeti Kulturális Alapra vonatkozóakat. E két elkülönített állami pénzalapra vonatkozó igazolásait csak 1998. február 5-i és 12-i keltezéssel szerezte be, tehát ezek az igazolások az elõminõsítési eljárást lezáró döntés idõpontjában – egyben a pótlásra biztosított határidõre – nem álltak rendelkezésre.<br>
Az S and G Kft. jelentkezésében csatolt 1. számú melléklet nyilatkozata értelmében a kivitelezést a Simex Bau Kft. végzi, tehát ezen önálló gazdálkodó szervezet nyilvánvalóan 15%-ot meghaladó mértékben venne részt a szerzõdés teljesítésében. A részvételi jelentkezés a Simex Bau Kft.-re vonatkozóan hatósági igazolásokat és nyilatkozatokat nem tartalmaz.<br>
A Ferroép Rt. a felhívásban elõírt 30 napnál régebbi cégkivonatot csatolt be, továbbá mûszaki alkalmasságát – teljes körû szakirányú referenciák hiányában – megfelelõen nem igazolta.<br>
A Purátor Kft. nem csatolta a felhívásban elõírtak szerinti éves mérlegeit, ezért pénzügyi, gazdasági alkalmasságát megfelelõen nem igazolta.<br>
Tisza–Marosszögi Vízgazd. Társulat éves mérlegeket nem csatolt, számos hatósági igazolása hiányzott, és ezek pótlása sem történt meg teljeskörûen.<br>
Kérelmezõ, a Contur Bau Kft., a Resomont Kft., a Mélyépítõ Bp. Kft., az Alterra Kft., a Vegyépszer Rt., a Szeviép Kft., a Délviép Kft., a Keviép Kft. és a Hídépítõ Rt. hiánytalanul benyújtott részvételi jelentkezésekkel meggyõzõen igazolták pénzügyi, gazdasági és mûszaki alkalmasságukat.<br>
A Keviterv Plusz Kft. és az Olajterv Rt. részvételi jelentkezései kifejezetten fõvállalkozói szerzõdésre szólnak, ami azt jelenti, hogy a szerzõdés teljesítésében jelentõsebb arányban alvállalkozókat von be. Részvételi jelentkezéseik az alvállalkozók által benyújtott dokumentumokra tekintettel szintén megfelelõek, pénzügyi, gazdasági és mûszaki alkalmasságot igazolóak.<br>
A Kész Kft. alvállalkozókon keresztül igazolt mûszaki alkalmasságot, azonban a mélyépítési munkák jelentõs részére nem csatolt sem saját magára, sem közremûködõkre vonatkozó mûszaki alkalmasságot igazoló dokumentumokat.<br>
Sade-Magyarország Kft. 15%-nál nagyobb mértékben bevont alvállalkozóira vonatkozóan hiányos részvételi jelentkezést nyújtott be, ugyanis részben a Magyar Vízügyi Kiv. Kft. cégbejegyzése hiányzik, részben pedig a Keviterv Plusz Kft. további megjelölt alvállalkozóira a mûszaki alkalmasság igazolását elmulasztotta.<br>
A fentiek alapján a Döntõbizottság megállapította, hogy ajánlatkérõ jogsértõ döntést hozott a Délépítõ Rt., a Ferroép Rt., az S and G Kft., a Purátor Kft., a Makó Térségi Víziközmû Kft. önálló és közös jelentkezésének elfogadásával. Továbbá megállapította, hogy az ajánlatkérõ által alkalmatlannak minõsítettek (13 cég) közül számos cég megfelelõen bizonyította alkalmasságát a tárgyi szerzõdés teljesítésére, jelentkezésük elutasítása jogszerûen nem indokolható. Ajánlatkérõ ezzel a magatartásával megsértette a Kbt. 42 § (1) bekezdését, továbbá a (2) bekezdését is azzal, hogy olyan jelentkezõket is minõsített, akik a Kbt. 46. §-ban elõírt igazolásokkal és nyilatkozatokkal teljeskörûen nem rendelkeztek.<br>
Ajánlatkérõ jogsértõen járt el, amikor kérelmezõ jelentkezését alkalmatlannak minõsítette, mivel az megfelelt a részvételi felhívás és a dokumentációban foglalt feltételeknek.<br>
A Döntõbizottság megállapította, hogy ajánlatkérõ az elõminõsítési eljárás eredményérõl szóló tájékoztatóját a Kbt. 42. § (7) bekezdése 4. számú mellékletében meghatározott minta szerinti hirdetményben tette közzé. Ebben, illetõleg a jogorvoslati eljárásban tett nyilatkozatában az ajánlattevõi keretszám (2-8 alkalmas jelentkezõ) figyelembevételére hivatkozott.<br>
A Kbt. 42. § (1) bekezdése szerint az elõminõsítéses nyílt eljárásban az ajánlatkérõnek a pénzügyi, gazdasági és mûszaki szempontból alkalmas ajánlattevõket ki kell választani a jelentkezõk közül, és õket ajánlattételre fel kell hívnia. Ajánlattevõi keretszám meghatározására kizárólag a Kbt. 65. § (1) bekezdés b) pontja szerinti meghívásos eljárásban van joga, az elõminõsítéses nyílt eljárásban ezt számára a törvény – a 25. § rendelkezésére is tekintettel – nem teszi lehetõvé. Emiatt az alkalmatlanná minõsítés indokaként a keretszámra vonatkozó nyilatkozata nem vehetõ figyelembe.<br>
A Döntõbizottság a kérelmezõnek ideiglenes intézkedésre vonatkozó kérelmének helyt adott, mert a Kbt. 82. § (1) bekezdésében írott törvényi elõfeltételek fennálltak.<br>
A Döntõbizottság a Kbt. 76. § (1) bekezdés c) pontjában foglalt jogkörében eljárva a Kbt. 88. § (1) bekezdésének c), d) és g) pontja szerinti jogkövetkezményt alkalmazta.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 17.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Dely Betty s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>