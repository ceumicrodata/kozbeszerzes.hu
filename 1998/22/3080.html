<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3080)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 156-8019<br>
Ügyintézõ: Dr. Eke Pekács Tibor<br>
Ikt. sz.: D. 68/6/1998.<br>
<br>
Tárgy: Alba Kert '98 Kertészeti Kereskedelmi és Szolgáltató Kft. jogorvoslati kérelme Mór Város Önkormányzatának közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Alba Kert '98 Kertészeti Kereskedelmi és Szolgáltató Kft. (8000 Székesfehérvár, Radnóti tér 2. 4/13., a továbbiakban: kérelmezõ) jogorvoslati kérelmét, melyet Mór Város Önkormányzata (8060 Mór, Szent István tér 6., a továbbiakban: ajánlatkérõ) közigazgatási területén parkfenntartási és zöldterület-gondozási feladatok ellátására kiírt közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 1998/2. számának a 181–182. oldalán tette közzé a rendelkezõ részben foglalt tárgyú, nyílt közbeszerzési eljárás ajánlati felhívását.<br>
Ajánlatkérõ ajánlati felhívása 5. a) pontja szerint dokumentációt is az ajánlattevõk rendelkezésére bocsátott, amelyben meghatározta az ajánlatok formai és tartalmi követelményeit. A dokumentáció 8. pontjában többek között elõírta, hogy ajánlattevõknek referenciajegyzéket az elõzõ 3 évben végzett jelentõsebb szállításokról (az év, a megrendelés, a szolgáltatási érték megjelölésével), és a tevékenység végzésére való jogosultságot igazoló hiteles okmányt (cégkivonat, vállalkozói igazolvány – az ajánlatbontás idõpontjától visszafelé számított 3 hónapon belül eredetiben kiállítva, vagy közjegyzõ által hitelesítve) kell ajánlatukban becsatolni.<br>
Kérelmezõn kívül ajánlatot nyújtott még be az ajánlattételi határidõig a Szondi és Társa Kft. (Pécs, Marx u. 33.), Lián Kertészeti Kht. (Budapest, Thán Károly u. 5.), Junior Kert-Ész Bt. (Esztergom, Verseghy F. u. 6.), SZÉKOM Rt. (Székesfehérvár, Sörház tér 3.), GARDEN Kft. (Székesfehérvár, Lövölde út 25/B).<br>
Az ajánlatok bontására 1998. február 25-én került sor, és az ajánlatkérõ az errõl készült jegyzõkönyvben úgy nyilatkozott, hogy az ajánlatokat az érvényesség szempontjából a döntés-elõkészítése során vizsgálja meg.<br>
Ajánlatkérõ 1998. március 25-i döntésében a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontja alapján érvénytelennek nyilvánította a kérelmezõ, a SZÉKOM Rt., a Szondi és Társa Kft., Junior Kert-Ész Bt. és a GARDEN Kft. ajánlatát, mivel azok nem feleltek meg az ajánlati felhívás és a dokumentáció feltételeinek.<br>
A közbeszerzési eljárás nyertese a LIÁN Kertészeti Kht. lett.<br>
Ajánlatkérõ 1998. március 27-én kelt ajánlott levelében értesítette ajánlattevõket – kivéve kérelmezõt, aki az 1998. március 25-i eredményhirdetésen jelen volt – a közbeszerzési eljárást lezáró döntésérõl, míg az érvénytelen ajánlatot tett ajánlattevõknél konkrétan meghatározta azokat a hiányosságokat, melyek döntése alapjául szolgáltak.<br>
Ezt követõen ajánlatkérõ 1998. március 31-én megkötötte a vállalkozási szerzõdést a nyertes ajánlattevõvel.<br>
Kérelmezõ 1998. április 9-én nyújtott be jogorvoslati kérelmet a Döntõbizottsághoz.<br>
Sérelmezte, hogy ajánlatkérõ a cégkivonat és referencia hiánya miatt nyilvánította érvénytelennek ajánlatát. Elismerte, hogy az ajánlattételi határidõ idõpontjáig bejegyzési eljárás hatálya alatt állt a Fejér Megyei Bíróság mint cégbíróságnál, de kifejtette, ajánlata tartalmazta a közjegyzõileg elkészített társasági szerzõdést.<br>
Hivatkozott a gazdasági társaságokról szóló 1988. évi VI. törvény (Gt.) 24. § (1) bekezdésére, mely szerint "a gazdasági társaság a cégjegyzésre való bejegyzéssel – a társasági szerzõdés megkötésének idõpontjára visszamenõleg jön létre".<br>
Ezt követõen 1998. március 18-án ajánlatkérõhöz benyújtotta hiteles cégkivonatát, és kérte ajánlatkérõt, hogy az elbírálásnál hiánypótlását vegye figyelembe.<br>
Kérte a Döntõbizottságtól ajánlatkérõ eljárást lezáró döntésének megsemmisítését, költségekben való marasztalását, és ideiglenes intézkedésként a közbeszerzési szerzõdés megkötésének megtiltását.<br>
Bejelentette, hogy a jogsértõ eseményrõl 1998. március 25-én szerzett tudomást.<br>
Ajánlatkérõ észrevételében a jogorvoslati kérelem alaptalanság címén történõ elutasítását kérte.<br>
Elõadta, hogy valamennyi ajánlat, így kérelmezõ ajánlata esetében is, objektíve vizsgálta azt, hogy az megfelel-e az ajánlati felhívás és dokumentáció feltéte-leinek. A dokumentáció nem tartalmazott olyan lehetõséget, hogy ajánlatkérõ az újonnan alapított vagy be nem jegyzett cégektõl cégkivonat helyett más okmányt, pl. társasági szerzõdést is elfogad. Elismerte, hogy utólag az ajánlattételi határidõ lejártát követõen (1998. március 18-án) becsatolta kérelmezõ cégkivonatát, de utalt egyben arra is, hogy sem az ajánlati felhívás, sem a dokumentáció utólagos hiánypótlásra nem adott lehetõséget.<br>
Kérelmezõnek a referenciával kapcsolatos kifogásaira elõadta: ajánlati felhívása szerint az elõzõ 3 évben végzett jelentõsebb parkfenntartási munkálatainak ismertetését kérte ajánlattevõktõl (az év, a megrendelõ és a szolgáltatási érték megjelölésével).<br>
Ehhez képest kérelmezõ ajánlatában az ügyvezetõje korábbi cégérõl – megrendelõ megjelölése nélkül – adott referenciát, és e vonatkozásban sem felelt meg ajánlata a felhívás és a dokumentáció feltételeinek.<br>
Kérelmezõ jogorvoslati kérelme az alábbiak szerint alaptalan.<br>
A Döntõbizottság megállapította, hogy ajánlatkérõ a dokumentáció 8. pontjában többek között elõírta ajánlattevõknek az elõzõ 3 évre vonatkozó referenciajegyzék és 3 hónapnál nem régebbi, eredetiben kiállított, vagy közjegyzõ által hitelesített cégkivonat becsatolását.<br>
Kérelmezõ cégkivonatot nem csatolt ajánlatában az ajánlattételi határidõig (1998. február 25.), hanem helyette egy közjegyzõileg hitelesített társasági szerzõdést, arra való tekintettel, hogy cégbírósági bejegyzés hatálya alatt áll.<br>
A Döntõbizottság megállapította, hogy kérelmezõ ajánlata nem felelt meg az ajánlatkérõ ajánlati felhívása és dokumentációja fentebb vázolt feltételeinek.<br>
A Kbt. 52. § (2) bekezdése d) pontja kimondja: "érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek." A Kbt. 53. § (2) bekezdése szerint "az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak."<br>
A Döntõbizottság nem fogadta el kérelmezõ érvelését, miszerint hogy a társasági szerzõdés is elegendõ dokumentum tevékenység végzésére való jogosultságra, valamint a Gt.-re való fentebb említett hivatkozását.<br>
A Döntõbizottság rámutat arra – figyelemmel és összhangban a bírósági cégnyilvántartásról és a cégek törvényességi felügyeletérõl szóló 1989. évi 23. tvr. rendelkezéseivel –, hogy a bejegyzés iránti kérelem benyújtása nem nyújt szilárd garanciát arra a cégnek, hogy a cégbíróság be is jegyezze.<br>
A Döntõbizottság a kérelmezõ referenciája tekintetében megállapította, hogy az sem felelt meg a dokumentáció 8. pontjában elõírt feltételnek.<br>
Kérelmezõnek az ideiglenes intézkedésre irányuló kérelmét azért nem fogadta el a Döntõbizottság, mert a törvényi elõfeltételek nem álltak fenn.<br>
Az eljárást lezáró döntés megsemmisítésére vonatkozó kérelmét a Döntõbizottság azért nem fogadta el, mert a Kbt. 88. § (1) bekezdés c) pontja érdemben azt a törvény nem teszi lehetõvé, ugyanis a jogorvoslati kérelem benyújtása idõpontjában ajánlatkérõ már megkötötte a közbeszerzési eljárást lezáró döntés alapján a szerzõdést.<br>
A Döntõbizottság a Kbt. 76. § (1) bekezdés c) pontjában foglalt jogkörében eljárva a Kbt. 88. § (1) bekezdés a) pontja szerint a fentiekre való tekintettel kérelmezõ jogorvoslati kérelmét elutasította, mint alaptalant. Az eljárásban felmerült költségeket a kérelmezõ maga viseli.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 23.<br>
<br>
Dr. Monory Bulcs s. k.	Dr. Eke Pekács Tibor s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>