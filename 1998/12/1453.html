<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1453)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.7/11/1998.<br>
<br>
Tárgy: a Tata Hûtõtechnika Fõvállalkozó Kft. jogorvoslati kérelme az A.K.S.D. Városgazdálkodási Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a Tata Hûtõtechnika Fõvállalkozó Kft. (2890 Tata, Szomódi u. 4., a továbbiakban: kérelmezõ) kérelmére, amelyet az A.K.S.D. Városgazdálkodási Kft. (4031 Debrecen, István u. 136., a továbbiakban: ajánlatkérõ, jogi képviselõ: Dr. Csécsy Andrea ügyvéd, 4025 Debrecen, Boldogfalva u. 15–17.) komplex biogáz-hasznosításra kiírt közbeszerzési eljárása ellen nyújtott be, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 26. § (2) és az 56. § (1) bekezdéseire tekintettel az 59. § (1) bekezdését, továbbá a 60. § (1) bekezdésének e) pontját és a 61. § (1) bekezdését, ezért az ajánlatkérõ eljárást lezáró döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1997. szeptember 17-én ajánlati felhívást tett közzé a Közbeszerzési Értesítõben, amely szerint nyílt eljárást folytat komplex biogáz-hasznosítási rendszer kiépítésére. Az ajánlatokat – esetleg több változatban – a biogáz hasznosítási helyre történõ elvezetése, a hasznosító berendezések kiépítése, a városi rendszerre történõ rákapcsolódási lehetõsége tervezésére, kivitelezésére és üzembe helyezésére kérte. Az ajánlattételt ajánlati biztosíték nyújtásához kötötte. A részletes mûszaki elõírásokat dokumentációban tette közzé. Az ajánlatok elbírálásának szempontjai a következõk voltak: mûszaki, szakmai megbízhatóság, ajánlati ár, javasolt megoldás üzemelési költségei, pénzügyi stabilitás, garanciavállalás mértéke. Az ajánlattételi határidõ 1997. október 28. volt. A felhívás 15. pontjában az ajánlatkérõ elõírta, hogy az ajánlatok elbírálására a "felnyitástól" számított 30 napon belül kerül sor. Az ajánlattételi határidõig 7 db ajánlat érkezett a következõ ajánlattevõktõl: Dotenergo Kft., Betonerõ Konzorcium, Keviterv Akva Kft., kérelmezõ, Mélyépterv Kft., Komplementer Kft., Keviépszer Kft.<br>
Az ajánlatkérõ az elbírálási határidõt meghosszabbította 30 nappal. Az ajánlatok elbírálását követõen, 1997. december 29-én 10.00 órakor sor került az eredményhirdetésre, amelyen az ajánlatkérõ nyertesként a Komplementer Kft., második legjobbként a Keviterv Akva Kft. ajánlatát hirdette ki. Kérelmezõt a döntésrõl 1997. december 30-án levélben értesítették.<br>
Kérelmezõ az értesítés kézhezvételét követõen kezdeményezett jogorvoslati eljárást a Döntõbizottságnál. Kérelmében azt kifogásolja, hogy az ajánlatkérõ nem hozta meg az eljárást lezáró döntését a felhívás és a módosítás szerinti elbírálási határidõig. Álláspontja szerint tehát a közbeszerzési eljárás a Kbt. 55. § (4) bekezdése alapján eredménytelennek minõsül. Vitatja érdemben is az eljárást lezáró döntést, mert szerinte a nyertes ajánlat nem felel meg a felhívásnak, csak részajánlat és vállalási ára magasabb, mint a kérelmezõ teljes körû ajánlatára megadott ára. Vitatja a nyertesre vonatkozó döntést azért is, mert álláspontja szerint saját mûszaki alkalmassága jobb, mint a nyertes cégé. A második helyezettként megjelölt ajánlatot a magasabb ár miatt tartja kedvezõtlenebbnek, mint saját ajánlatát. A jogorvoslati eljárásban 1998. január 21-én megtartott tárgyaláson kiegészítette jogorvoslati kérelmét a következõkkel: kifogásolja az ajánlatkérõ azon magatartását, hogy az eredményhirdetésre õt nem hívta meg, továbbá azt, hogy a felhívás mûszaki elõírásaitól eltérõ, attól alapvetõen különbözõ koncepciót fogadott el nyertes ajánlatként. Mindezekre tekintettel kérte, hogy a Döntõbizottság ideiglenes intézkedésével tiltsa meg a szerzõdés megkötését, semmisítse meg az ajánlatkérõ eljárást lezáró döntését, és a jogsértõt marasztalja el a költségekben.<br>
Ajánlatkérõ észrevételében kérte a megalapozatlan kérelem elutasítását. Védekezésében elõadta, hogy az ajánlatok elbírálásának határidejét szabályosan meghosszabbította, majd a határidõ lejárta utáni elsõ munkanapon (1997. december 29-én) eredményt hirdetett. Az eredményhirdetés idõpontjáról szóban, telefonon értesítette az ajánlattevõket, a meg nem jelenteket másnap (1997. december 30-án) írásban értesítette döntésérõl. Eljárást lezáró döntését a felhívásban közzétett szempontok alapján hozta. A nyertes ajánlata – mint megengedett alternatív ajánlat – a legkedvezõbb mûszaki megoldást tartalmazta, mûszaki alkalmasságát pedig megfelelõnek találta. Kérelmezõ alapajánlata mûszakilag nem volt megfelelõ, a létesítmény üzemelése magas költségekkel járt volna, alternatív ajánlata pedig nem volt megfelelõen kidolgozott. A szerzõdéskötést 1998. február 7-ig – a jogorvoslati eljárás határidejéig – elhalasztja.<br>
Egyéb érdekeltek a következõ észrevételt tették a jogorvoslati eljárásban. Keviterv Akva Kft. elõadta, hogy meghívást nem kapott az eredményhirdetésre. Telefonon feltett kérdésére tájékoztatta õt az ajánlatkérõ az eljárás eredményérõl. Az érdemi döntést illetõen kifejtette, hogy a vállalási ár csak a hozzá tartozó mûszaki tartalommal összefüggésben vizsgálható, ezért a legkedvezõbb vállalási ár nem feltétlenül egyben a legalacsonyabb ár. Nézete szerint a nyertes ajánlata mûszakilag nem felel meg a felhívás feltételeinek.<br>
A Mélyépterv Kft. észrevételében elõadta, hogy a nyertes cég mûszaki alkalmassága – miután 1997. októberében alakult – nem lehetett jobb a többi ajánlattevõnél. Egyebekben a kérelmezõvel egyetért.<br>
A Dotenergo Kft álláspontja szerint az ajánlatkérõ a közbeszerzési eljárásban többszörösen megsértette a Kbt. szabályait, mert az eredményhirdetés idõpontjával elkésett a felhívásban közölt és módosított idõponttól, továbbá az eredményhirdetés nyilvánosságát nem biztosította. Érdemben hozott döntése pedig azért is kifogásolható, mert a nyertes ajánlattevõ nem felelt meg a mûszaki, szakmai megbízhatóság követelményének.<br>
A Döntõbizottság a rendelkezésére álló iratok és a tárgyaláson elhangzottak alapján a következõ megállapításokat tette.<br>
Elsõdlegesen azt vizsgálta, hogy az ajánlatkérõ köteles volt-e jelen beszerzésében a Kbt. szabályait alkalmazni.<br>
A Kbt. 1. § d) pontja alapján a törvény hatálya alá tartozik a támogatásból megvalósított beszerzés tekintetében az a szervezet is, amely a támogatásban részesül. Támogatásnak kell tekinteni a Kbt. alkalmazásában az adókedvezményt, illetõleg a Kbt. 1. § a) pontjában meghatározott szervezet által pénzforrás juttatása útján biztosított anyagi elõnyt, feltéve, hogy annak összege eléri, vagy meghaladja a közbeszerzés értékének ötven százalékát vagy a közbeszerzési eljárásokban megállapított értékhatárt. A Döntõbizottság megállapította, hogy az ajánlatkérõ a teljes beszerzésére vonatkozóan a Központi Környezetvédelmi Alapból összesen 42 M Ft pénzforrás juttatásában részesült 1997. július 23-án, amely öszszeg a Kbt. 10. § d) pontjára tekintettel "támogatás"-nak minõsül. Ezért ajánlatkérõ köteles volt tárgyi beszerzésében a közbeszerzési eljárást lefolytatni.<br>
A Döntõbizottság továbbá megállapította, hogy a jogorvoslati kérelem megalapozott.<br>
A Kbt. az ajánlatok elbírálásának határidejét az 55. § (1) és (2) bekezdéseiben a következõképpen szabályozza: "(1) Az ajánlatokat a lehetõ legrövidebb idõn belül, de legkésõbb a felbontástól számított harminc – építési beruházás esetén hatvan – napon belül el kell bírálni. (2) Az ajánlatkérõ az elbírálási határidõt – indokolt esetben – egy alkalommal, legfeljebb harminc nappal meghoszszabbíthatja. A határidõ meghosszabbítását az ajánlatkérõ az eredeti határidõ lejárta elõtt hirdetményben teszi közzé, melyben a határidõ meghosszabbításának indokát is meg kell jelölnie."<br>
A Kbt. 55. § (4) bekezdése és a 60. § (1) bekezdésének e) pontja alapján eredménytelen az eljárás, ha az ajánlatkérõ az 55. § (1)–(2) bekezdéseiben elõírt határidõn belül az ajánlatokat nem bírálja el.<br>
Az ajánlatkérõ az ajánlati felhívás 15. pontjában az egyéb információk között elõírta, hogy a "pályázatok elbírálására a felnyitástól számított 30 napon belül kerül sor". Az ajánlatok 1997. október 28-i bontásán felvett jegyzõkönyv a következõket tartalmazza: "Az ajánlatok elbírálásának végsõ határideje 1997. november 27., de a kiíró elõbb is hirdethet eredményt." Ajánlatkérõ 1997. november 24-én kelt levelében értesítette az ajánlattevõket arról, hogy a Kbt. 55. § (2) bekezdése alapján az elbírálási határidõt 30 nappal meghosszabbítja. A határidõ-hosszabbításról szóló hirdetményt a Közbeszerzési Értesítõben is megjelentette. Az ajánlatkérõ az eredményhirdetés idõpontjáról írásban egyetlen ajánlattevõt sem értesített. Nyilatkozata szerint telefonon értesítette az ajánlattevõket az 1997. december 29-i eredményhirdetésrõl, akik közül ketten meg is jelentek a megjelölt idõpontban. Kérelmezõhöz nem jutott el szóban sem a meghívás, ezért az eredményhirdetésen nem vett részt. Az ajánlatkérõ 1997. december 30-án döntését írásban is közölte az ajánlattevõkkel.<br>
A Döntõbizottság álláspontja szerint az ajánlatkérõnek legkésõbb az 1997. október 28-i ajánlatok bontását követõ 60 naptári napon belül (a 60 napba a meghoszszabbítást is beszámítva) kellett volna eljárást lezáró döntését meghoznia és nyilvánosan kihirdetnie. Ez a határidõ 1997. december 27-én járt le. Az ajánlatkérõ elmulasztotta ezen végsõ határidõt, csak 1997. december 29-én hozta meg döntését, tehát eljárása a Kbt. 60. § (1) bekezdésének e) pontja szerint eredménytelenné vált, azzal pedig, hogy mégis eredményt hirdetett, megsértette a Kbt. ezen elõírását.<br>
Az ajánlatkérõ az eredményhirdetésre vonatkozó szabályokat is megsértette. A Kbt. 61. § (1) bekezdése kimondja, hogy az ajánlatkérõ az ajánlatok elbírálására vonatkozó döntését nyilvánosan hirdeti ki, a (2) bekezdés pedig kötelezõvé teszi számára az ajánlattevõk meghívását. A jelen közbeszerzési eljárásban az ajánlattevõk írásos értesítésére nem került sor. A telefonon szóban történõ meghívás több ajánlattevõhöz nem jutott el, közöttük a kérelmezõhöz, de a Keviterv Akva Kft. és Dotenergo Kft. sem értesült az eredményhirdetés idõpontjáról. Az ajánlatkérõ tehát nem biztosította az eredményhirdetés nyilvánosságát, ezzel a Kbt. 61. § (1) bekezdését sértette meg.<br>
A Döntõbizottság megvizsgálta az ajánlatkérõ eljárást lezáró döntését is. A Kbt. 59. §-a szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a felhívásban közzétett elbírálási szempontok egyike – jelen esetben az összességében legelõnyösebb ajánlat szempontja szerint a legkedvezõbb ajánlatot tette. A Kbt. 56. § (1) bekezdésére tekintettel az ajánlatkérõ köteles megvizsgálni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát is.<br>
Jelen közbeszerzési eljárásban az ajánlattevõknek pénzügyi, gazdasági és mûszaki alkalmasságukat az ajánlati felhívás 11. pontja szerint kellett igazolniuk: be kellett csatolniuk a cég alapító okiratát, cégkivonatát, az elmúlt 3 év zárómérlegét, banki igazolást a fizetõképességrõl, a Kbt. 46. §-a szerinti igazolásokat és nyilatkozatot, szándéknyilatkozatot felelõsségbiztosításról, referenciamunkák felsorolását és ezzel kapcsolatos igazolásokat, továbbá meg kellett nevezniük 15%-nál nagyobb mértékben bevonni kívánt alvállalkozóikat.<br>
A Komplementer Kft. az ajánlatában csatolt dokumentumok szerint 1997. október 24-én alakult, cégbejegyzéssel nem rendelkezik, ennek megfelelõen zárómérlegeket sem csatolt az elmúlt évekrõl. Cégismertetõje szerint mûszaki alkalmasságát a Matkó és Mogyorósi Mérnöki Iroda Kft. referenciáival igazolja, és ajánlati nyilatkozata szerint: "A Komplementer Kft. a mûszaki alkalmasságát a Matkó és Mogyorósi Mérnöki Iroda ember- és eszközállománya biztosítja". Ugyanakkor a Komplementer Kft. az általa megjelölt alvállalkozók között nem nevezte meg a Matkó és Mogyorósi Mérnöki Iroda Kft.-t, holott az elõbbiek szerint a szerzõdés teljesítése lényegében a Kft. mûszaki eszköz- és személyi állományával történik, ebbõl az következik, hogy a Kft.-nek a teljesítésben való részvételének aránya nyilvánvalóan 15% fölötti. Az ajánlatban a nevezett Kft.-veI kapcsolatos – a Kbt. 46 §-a szerinti – igazolások és nyilatkozatok sem találhatók meg.<br>
Mindezek alapján a Döntõbizottság megállapította, hogy a Komplementer Kft. a mûszaki alkalmasságát jelen eljárásban nem igazolta megfelelõen. A Döntõbizottság azt is megállapította, hogy az ajánlatban csatolt banki információ a fizetõképességrõl 1997. november 7-i, a 2 M Ft-ról szóló bankgarancia-nyilatkozat 1997. december 19-i keltezésû, a Kbt. 46. §-a szerinti hatósági igazolások pedig 1997. november 3. és november 20. közöttiek, tehát az 1997. október 28-án benyújtott ajánlat ezek egyikét sem tartalmazta. Az ajánlati felhívás 8. pontja szerint az ajánlatkérõ az ajánlat benyújtását az ajánlatok bontásakor igazolt, 2 M Ft értékû ajánlati biztosítékhoz kötötte, amelyet bankgarancia formájában kellett dokumentálni. Miután a Komplementer Kft. az ajánlattételi határidõben az ajánlati biztosítékra vonatkozó elõírásnak sem felelt meg, a közbeszerzési eljárásban nem lehetett ajánlattevõ.<br>
Jogsértõ az ajánlatkérõ eljárást lezáró döntése amiatt is, mert az elfogadott nyertes ajánlat az ajánlati felhívásban és dokumentációban meghatározott mûszaki specifikációnak sem felelt meg. A dokumentáció ugyanis tartalmazta a beruházás részletes leírását, a megvalósítás lépéseit, és felsorolását adta mindazon berendezéseknek, amelyekre ajánlatot kellett adni. Ezen elõírások szerint az ajánlatkérõ a saját központi telephelyén kívánta megvalósítani a biogáz-hasznosítást, ennek érdekében kért ajánlatot kompresszor telepítésére a hulladéklerakó-telepen, 3500 m hosszúságú gázvezetékre, 150 kW teljesítményû gázmotorra, 2 db 800 kW-os kazán telepítésére és a városi rendszerre történõ rákapcsolódási lehetõség kiépítésére. Az ajánlatkérõ a fentiekben felsorolt komplex létesítmény megvalósítására rendelkezett a Központi Környezetvédelmi Alap támogatásával.<br>
Az ajánlatkérõ ugyanakkor a Komplementer Kft. által tett, a fentiektõl merõben eltérõ beruházásra fogadott el ajánlatot. A nyertes alapvetõen a városi erõmûben történõ biogáz-hasznosításra tett ajánlatot, ezért ajánlata nem tartalmaz gázmotort, a gázvezeték hossza viszont lényegesen nagyobb a felhívás szerintinél.<br>
A Kbt. szabályai lehetõvé teszik többváltozata ajánlat benyújtását, az ajánlatkérõ jelen eljárásában ezt lehetõvé is tette. A Döntõbizottság álláspontja szerint ugyanakkor ez a lehetõség nem jelenti azt, hogy az ajánlatkérõ a felhívás és a dokumentáció elõírásaitól merõben különbözõ, egy egészen más koncepcióra vonatkozó ajánlatot is elfogadhat. A Kbt. 40. §-a ugyanis az ajánlatkérõ számára kötelezõvé teszi a beszerzés tárgyának meghatározását. A Kbt. 26. § (2) bekezdése szerint pedig az ajánlatkérõ a felhívásához kötve van. Az alternatív ajánlat a Döntõbizottság álláspontja szerint csak akkor fogadható el a közbeszerzési eljárásban, ha a beszerzés tárgyának megfelel, a változatok legfeljebb az egyes szerkezetek, anyagok, berendezés-típusok tekintetében térnek el felhívásban megjelöltektõl, de semmi esetre sem térnek el a beszerzés tárgyától. Jelen ügyben a Döntõbizottság álláspontja szerint a Komplementer Kft. ajánlata a beszerzés tárgyát tekintve jelentõsen eltért a felhívásban elõírtaktól, tehát az ajánlatkérõ ezt az ajánlatot nem tekinthette volna ebben a közbeszerzési eljárásban érvényes és elbírálható ajánlatnak.<br>
Mindezek alapján a Döntõbizottság megállapította, hogy az ajánlatkérõ az eljárást lezáró döntésével – figyelemmel a Kbt. 26. § (2) és 56. § (1) bekezdéseire megsértette az 59. § (1) bekezdését is.<br>
Az ajánlatkérõ a tárgyaláson tett nyilatkozata szerint a szerzõdéskötést 1998. február 7-ig elhalasztotta. Erre is tekintettel a Döntõbizottság az indokolásban kifejtettek alapján – a Kbt. 76. § (1) bekezdésének c) pontjában biztosított jogkörében eljárva – a Kbt. 88. § (1) bekezdésének c), d) és g) pontjait alkalmazta jogkövetkezményként.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 3.<br>
<br>
Ruthner Oszkár s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k. <br>
közbeszerzési biztos<br>
<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>