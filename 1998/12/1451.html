<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KHVM Útgazdálkodási és Koordinációs Igazgatóság részvételi felhívása elõminõsítési eljárásra (1451)
</b></h2><FONT size=3><i><u></i></u><br>
<br>
1. Az ajánlatkérõ neve és címe:<br>
KHVM Útgazdálkodási és Koordinációs Igazgatóság<br>
1024 Budapest II., Fényes Elek u. 7–13.<br>
Telefon/fax: 202-1605<br>
<br>
<br>
2. a) A választott eljárás: nyílt eljárás elõminõsítéssel.<br>
b) Az eljárás alkalmazása feltételének indokolása: az építési beruházás értéke meghaladja az éves költségvetési törvényben meghatározott elõminõsítési értékhatárt, továbbá az ajánlatkérõ biztosítani kívánja, hogy az eljárás további (ajánlati) szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
c) A gyorsított eljárás alkalmazása feltételének indokolása: –<br>
d) A szerzõdés meghatározása, amire ajánlatot kérnek: vállalkozási szerzõdés építési beruházás megvalósítására.<br>
<br>
<br>
3. a) A beszerzés tárgya és mennyisége: M7 autópálya felújítási és fejlesztési munkáinak I. üteme. Ezen belül:<br>
A) Az M7/M0 és martonvásári csomópontok (17,3–31,0 kmsz) közötti meglévõ szakaszának felújítása, beleértve a teljesség igénye nélkül felsorolva a pályaszerkezetet, a hidakat és egyéb mûtárgyakat, a vízelvezetési rendszert, a díjszedéssel összefüggõ létesítmények mélyépítési és közmûépítési munkáit, a növénytelepítést, a forgalomtechnikát és minden egyéb autópálya tartozékot, továbbá a 3. sávok megépítése belsõ oldali szélesítéssel mintegy 14 km hosszban, valamint Tárnok térségében új autópálya-csomópont építése, és a csatlakozó 8104. sz. út korrekciója mintegy 6 km hosszban.<br>
B) A Balatonaliga–Zamárdi (90,5–111,2 kmsz) közötti bal pálya felújítása és a hiányzó jobb pálya megépítése mintegy 21 km hosszban.<br>
Fentiek tájékoztató jellegûek, részletes és végleges adatokat az ajánlati kiírás fog tartalmazni.<br>
b) A teljesítés helye: a 3. a) pontban felsorolt létesítmények által elfoglalt területek.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: igen, a 3. a) pont szerinti két részre külön-külön is lehet ajánlatot tenni. Az egyes részeken belül azonban az ajánlattevõk csak a beszerzés tárgyának egészére tehetnek ajánlatot. Az ajánlatadás részletes feltételeit az elõminõsítési eljárást követõen kibocsátásra kerülõ ajánlati dokumentáció fogja tartalmazni.<br>
<br>
<br>
4. A teljesítés határideje: a teljesítés véghatárideje elõreláthatólag az M7/M0 csomópont és Martonvásár csomópont között 1999. október, a Balatonaliga– Zamárdi közötti szakaszra vonatkozóan 2000. április. További részleteket az ajánlati dokumentáció fog tartalmazni.<br>
<br>
<br>
5. A nyertes közös ajánlattevõktõl gazdasági társaság létrehozásának megkövetelése:–<br>
<br>
<br>
6. a) A részvételi jelentkezés határideje: a hirdetmény közzétételét követõ 26. napon 15.00 óráig, amennyiben ez a nap nem munkanap, úgy az ezt követõ elsõ munkanapon 15.00 óráig.<br>
b) A részvételi jelentkezés benyújtásának címe: Útgazdálkodási és Koordinációs Igazgatóság, 1024 Budapest II., Fényes Elek u. 7–13. VI. em. 627. szoba (Murányi Miklós).<br>
c) A részvételi jelentkezés nyelve: magyar.<br>
<br>
<br>
7. Az ajánlati felhívás elküldésének határideje: az ajánlatkérõ az alkalmasnak minõsített jelentkezõknek egyidejûleg és közvetlenül ajánlati felhívást küld a részvételi határidõ lejáratától számítva 60 napon belül, a Kbt. 69. § (2) bekezdés figyelembevételével.<br>
<br>
8. A biztosíték nyújtásának feltételei: az elõminõsítési eljárásban való részvételt az ajánlatkérõ nem köti biztosítékhoz, az ajánlatadásra vonatkozóan az ajánlati felhívás fogja tartalmazni a biztosíték mértékét és formáját.<br>
<br>
<br>
9. A résztvevõk pénzügyi, gazdasági és mûszaki alkalmassága igazolására kért adatok és tények:<br>
A Kbt. 44. § (1) bekezdésében meghatározottak szerint:<br>
– Pénzintézettõl származó nyilatkozatok az ajánlattevõ fizetõképességének megállapítására legalább az alábbi tartalommal:<br>
– mióta vezeti a gazdálkodó szerv bankszámláját,<br>
– nyilatkozat az ajánlattevõ pénzügyi helyzetérõl, hitel- és fizetõképességérõl,<br>
– a gazdálkodó szervezet fizetési kötelezettségeinek pontosan eleget tesz-e,<br>
– a számláján sorban állás elõfordult-e.<br>
– Az elõzõ 3 év mérlege és eredménykimutatása a cégjegyzésre jogosultak által aláírva.<br>
– A cég jelenlegi állapota és eredménykimutatása szerinti – 30 napnál nem régebbi – cégbejegyzési okmányok hiteles másolata (cégalapítás dátuma, esetleges jogelõd megnevezése, fõbb tevékenységi területek megjelölése számmal, cégjegyzésre jogosultak felsorolása, aláírási címpéldány, cégbejegyzési változás iránti kérelem stb.).<br>
A Kbt. 44. § (2) bekezdés a)–d) és h) pontja szerint a mûszaki alkalmasság igazolása:<br>
– Az elmúlt 3 év legjelentõsebb, a beszerzés tárgyával összevethetõ kivitelezési munkáinak ismertetése a szerzõdõ fél, az elvégzett munka, a kapott ellenérték megjelölésével, az építési-kivitelezési tevékenység volumenére és minõségére utaló, a jelentkezõ által szükségesnek ítélt referenciaadatok. Olyan referenciamunkák, amelyeket a jelentkezõ esetleges jogelõdje végzett el, csak akkor értékelhetõk, ha a jelentkezõ a jogelõd teljes építõipari tevékenységének jogutódja.<br>
– Az ajánlattevõ mûszaki, technikai felszereltségének bemutatása.<br>
– Azon mûszaki szakemberek megnevezése, akik a teljesítésért, illetve a minõség-ellenõrzésért felelõsek.<br>
– A 15%-ot meghaladó mértékben bevonni kívánt alvállalkozók elõzõekben felsorolt pénzügyi, gazdasági, mûszaki alkalmasságára vonatkozó igazolásait mellékelni kell.<br>
– A cég minõségbiztosítási rendszerének ismertetése, tanúsítása.<br>
– A Kbt. 46. § (1) és (2) bekezdésében meghatározott nyilatkozatok és hatósági igazolások.<br>
A Kbt. 46. § (1) bekezdés b) pontja szerinti igazolásoknak magukban kell foglalniuk a következõket:<br>
– APEH-igazolás,<br>
– helyi önkormányzati igazolás(ok),<br>
– illetékhivatali igazolás,<br>
– társadalombiztosításijárulék-igazolás,<br>
– Környezetvédelmi Alap-igazolás,<br>
– Nemzeti Kulturális Alap-igazolás,<br>
– Vízügyi Alap-igazolás,<br>
– Útalap-igazolás,<br>
– Munkaerõ-piaci Alap-igazolás.<br>
Külföldi székhelyû ajánlattevõ esetén a Kbt. 46. § (1) bekezdés b) pontja szerinti igazolásokat, a külföldi ajánlattevõ saját jogrendszerének megfelelõ hatóságoktól kell olyan igazolások formájában beszereznie, amelybõl megállapítható, hogy nincs egy évnél régebbi köztartozása. Ezen igazolások hiteles fordítását is mellékelni kell. Ezen felül a külföldi székhelyû ajánlattevõnek nyilatkozatot kell csatolnia ezen igazolások mellé, hogy milyen köztartozások felelnek meg országában a Kbt. 46. § (1) bekezdés b) pontjának, és ezeket mely szervezetek tartják nyilván, továbbá nyilatkozniuk kell arról, hogy a vonatkozó magyar törvényeket és elõírásokat ismerik, és azokat betartják.<br>
<br>
<br>
10. Az ajánlatok elbírálásának szempontjai: a Kbt. 34. § (1) bekezdés b) pontja, az összességében legelõnyösebb ajánlat szempontja alapján. A szempontokat és azok fontossági sorrendjét az ajánlati felhívás fogja tartalmazni.<br>
<br>
<br>
11. Annak meghatározása, hogy lehet-e többváltozatú ajánlatot tenni: igen, alternatív ajánlat adható, de csak az útburkolat-felújítási technológiájára, azonban az ajánlati felhívás szerinti megoldásra (alapajánlat) kötelezõ ajánlatot tenni.<br>
<br>
<br>
12. Egyéb információk: kérjük az érvényes felelõsségbiztosítás dokumentálását vagy az arra vonatkozó szándéknyilatkozatot.<br>
I. Az elõminõsítési eljárás elbírálásának szempontjai:<br>
a) Csak azokat a jelentkezéseket fogják elbírálni, amelyek:<br>
– hiánytalanul tartalmazzák a 9. pont szerinti igazolásokat, adatokat, nyilatkozatokat az ajánlatkérõ részvételi felhívásában megfogalmazottaknak megfelelõen.<br>
b) Az elõminõsítési eljárás elbírálási szempontjai fontossági sorrendben a következõk:<br>
– az utóbbi három év referenciamunkái, különös tekintettel a jelentkezõk által elvégzett hasonló jellegû és nagyságrendû munkáira,<br>
– a vállalkozó vagyoni helyzete, anyagi stabilitása,<br>
– az ajánlattevõ mûszaki és technikai felkészültsége, minõségbiztosítási rendszere, felelõsségbiztosítása.<br>
II. Részvételi jelentkezés módja:<br>
– A részvételi felhívás alapján történõ, annak megfelelõ jelentkezést 4 példányban (1 eredeti, 3 másolat), zárt borítékban kell benyújtani, a 6. a) pontban megjelölt idõpontig a 6. b) pontban megjelölt helyen. A borítékon az alábbi szöveget kell feltüntetni: "M7 autópálya felújítása". A részvételi jelentkezéshez szükséges elõminõsítési dokumentációt a jelen részvételi felhívásnak a Közbeszerzési Értesítõben történõ közzététele napjától számítva 10 napig a 6. b) pontban megadott címen lehet átvenni, munkanapokon 8.00–12.00 óra között, vissza nem térítendõ [kivéve a Kbt. 48. § (3) bekezdés és a 60. § (2) bekezdésében foglalt eseteket] bruttó 50 000 Ft összeg átutalása ellenében, az átutalást követõen. A befizetéseket az UKIG 10003200-01465488-00000000 sz. számlájára kell átutalással teljesíteni.<br>
<br>
<br>
13. Hivatkozás az elõzetes összesített tájékoztatóra: –<br>
<br>
<br>
14. A hirdetmény feladásának napja: 1998. március 11.<br>
A hirdetmény kézhezvételének napja: 1998. március 11.<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>