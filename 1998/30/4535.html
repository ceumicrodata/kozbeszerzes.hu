<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4535)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.82/16/1998.<br>
Telefon: 175-5819<br>
Fax: 155-5082<br>
Tárgy: a PVCS Kft. jogorvoslati kérelme Vecsés és Üllõ Nagyközségek Önkormányzatának szennyvízvezeték kiépítésére közzétett közbeszerzési eljárás ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Döntõbizottság a Pest Megyei Víz- és Csatornamû Építõ Kft. (1107 Budapest, Balkán u. 4., képviselõ: dr. Petrik Ferenc ügyvéd, 1012 Budapest, Mikó u. 14., a továbbiakban: kérelmezõ) kérelmének – melyet a Vecsés Nagyközség Önkormányzata, mint gesztor önkormányzat által közzétett "Vecsés és Üllõ települések szennyvízcsatorna-hálózat kiépítése" tárgyú közbeszerzési eljárása ellen nyújtott be – részben helyt ad, egyebekben a jogorvoslati kérelmet elutasítja.<br>
A Döntõbizottság megállapítja, hogy Vecsés Nagyközség Önkormányzata (2220 Vecsés, Szent István tér 1.) és Üllõ Nagyközség Önkormányzata (2225 Üllõ, Templom tér 3.), mindkettõt képviseli dr. Hrabéczy Miklós ügyvéd (2200 Monor, Kossuth L. u. 82.) – mint ajánlatkérõ – az ajánlati felhívás összeállításában megjelent döntésével megsértette a közbeszerzésekrõl szóló 1995. évi XL. törvény (a továbbiakban: Kbt.) 34. § (3) bekezdését, továbbá a 48. § (1) bekezdését.<br>
A Döntõbizottság az ajánlatkérõknek az ajánlati felhívásban foglalt "2002. június 30-i" teljesítési határidõt rögzítõ döntését megsemmisíti.<br>
A Döntõbizottság felhívja Vecsés Nagyközség Önkormányzatát és Üllõ Nagyközség Önkormányzatát – mint jogsértést megvalósító ajánlatkérõket – a tárgyi közbeszerzési eljárásban a Kbt. szabályainak megfelelõ eljárásra, azaz arra, hogy a Kbt. 56. § (1) bekezdésére tekintettel a Kbt. 59. § (1) bekezdése szerint válassza ki az ajánlattevõk ajánlatai közül az összességében legelõnyösebb ajánlatot.<br>
Kötelezi a Döntõbizottság ajánlatkérõket, hogy a kérelmezõ részére – egyetemlegesen – fizessenek meg 30 000 Ft igazgatási szolgáltatási díjat a határozat kézhezvételét követõ 15 nap alatt.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõként megjelölt Vecsés Nagyközség Önkormányzat ténylegesen két ajánlatkérõt – Vecsés és Üllõ Önkormányzatait – képviselve tette közzé részvételi felhívását – a K. É. 1998. január 28-án megjelent, 4. számának 515–516. oldalain – szennyvízcsatorna kivitelezésére, azaz építési beruházásra. A két település szennyvízcsatorna-hálózata két mûszakilag elkülönült létesítmény, ezért a két községre külön-külön kellett ajánlatot tenni. A részvételi jelentkezéseket is külön-külön a két községre kellett benyújtani.<br>
A közös jelentkezõktõl külön-külön kérte ajánlatkérõ a pénzügyi, gazdasági, mûszaki alkalmasság igazolását a felhívás 9. a) és b) pontjában foglaltak szerint.<br>
Az elõminõsítéses eljárásban összesen 20 cég adta be részvételi jelentkezését, közülük néhány csak Vecsés vagy csak Üllõ vonatkozásában, de a nagy többség mindkét település tekintetében. Az ajánlatkérõk 1998. április 1-jén tették közzé a K. É.-ben az elõminõsítés tárgyában meghozott döntésüket. Az ez ellen irányuló jogorvoslati kérelem tekintetében a Közbeszerzési Döntõbizottság a D.67/20/1998. szám alatt 1998. május 11-én kelt határozatában döntött, ezért a hivatkozott határozatban foglalt megállapításokat a Döntõbizottság a jelen határozatban nem ismétli meg, hanem azokra csak utalni kíván.<br>
A Vecsési Önkormányzat mint ajánlatkérõ, a Vecsés Nagyközség kül- és belterületén kiépítendõ szennyvízvezeték kivitelezésére vonatkozó közbeszerzési eljárásban ajánlattételre alkalmasnak minõsített 11 cégre vonatkozó ajánlati felhívására az alábbiak tettek ajánlatot:<br>
<br>
1. Vecsési Közmûépítõ Kft.<br>
<br>
2. Mélyépítõ Budapest, Kft.<br>
<br>
3. Hídépítõ Rt.<br>
<br>
4. PVCS Kft.<br>
A megnevezett cégek 1998. április 1-jét követõ idõpontban kapták meg ajánlatkérõtõl közvetlenül a tárgyban megnevezett közbeszerzési eljárásban az ajánlattételre vonatkozó felhívást, és ehhez csatoltan a 13 oldal terjedelmû "ajánlati felhívás"-t.<br>
A közigazgatási iratok tanulmányozásából egyértelmûen megállapítható: megnevezett ajánlattevõk legkésõbb 1998. április 5-ig ezt a dokumentációt kézhez vették.<br>
Az ajánlati felhívás 3. oldal 5., 6., 7. bekezdései, a 4. oldal teljes egészében és az 5. oldal elsõ kettõ bekezdése tartalmazza az értékelési szempontokat, fontossági sorrendben, és az értékelés során érvényesíteni kívánt egymáshoz viszonyított súlyozási rendszert. Az ajánlati felhívás 5. oldal hetedik sora az alábbiakat tartalmazza "2002. június 30-i teljesítési határidõ ("B" lap)". Ezen elõírás ellentétben áll a K. É.-ben 1998. január 28-án közzétett részvételi felhívásban foglalt befejezési határidõvel, amely a hivatalos közlemény szerint 2001. december 31. A részvételi felhívásban foglalt teljesítési határidõ és az ajánlati felhívásban foglalt teljesítési határidõ közötti ellentmondásra a közigazgatási iratok nem tartalmaznak érdemi magyarázatot.<br>
Az ajánlati felhívás 2. oldal harmadik bekezdése tartalmazza "ajánlattételi határidõ 1998. április 22. 10.00-ig".<br>
Az ajánlattételi határidõig megnevezett ajánlattevõk – közöttük a kérelmezõ – nyújtotta be ajánlatát. Az ajánlatok felbontása során – a rendelkezésre álló jegyzõkönyv tanúsága szerint – (a jegyzõkönyvet a szakértõnek felkért Kreatív 2000 Kft. készítette) a Mélyépítõ Budapest Kft. ajánlattevõ nem csatolta ismételten a benyújtott ajánlatához az ajánlati felhívásban megkövetelt, 3 évre visszamenõlegesen benyújtandó mérlegadatokat. Képviselõje a bontási eljáráson közölte, hogy azért nem csatolták ismételten e dokumentumot, mert az elõminõsítési eljárás során azt teljeskörûen benyújtották, az eltelt igen rövid idõszakban változás nem történt. A közöltek szerint megnevezett ajánlattevõ 2002. június 30-i határidõre vállalta a közbeszerzési eljárásban foglalt feladat megvalósítását. A PVCS Építõ Kft. 2001. június 30-i határidõt vállalt ajánlatában.<br>
A Hídépítõ Rt. befejezési határidõnek a 2002. március 31-i határidõt vállalta. Megnevezett ajánlattevõ az ajánlati felhívásban foglaltak ellenére nem csatolta ajánlatában a cégkivonatot és a 3 évre visszamenõ mérlegadatokat. Képviselõje elõadta, hogy ezen dokumentumokat hiánytalanul az elõminõsítési eljárásban csatolták és miután a két idõpont között csupán néhány hét telt el, ezen adatokban semmiféle változás nem következett be, ezért nem tartották indokoltnak ismételten ugyanezen dokumentumok becsatolását.<br>
A Vecsési Közmûépítõ Kft. benyújtott ajánlatában a kivitelezési munkák befejezési határidejeként 2001. június 30-át, míg a pénzügyi teljesítési határidõként 2002. június 30-át jelölte meg.<br>
Az ajánlatkérõk a bontási eljárási jegyzõkönyvben nem nyilatkoztak arról a kérdésrõl, hogy a benyújtott ajánlatok közül mely ajánlatokat tekintenek érvényesnek, illetve melyeket nem.<br>
A kérelmezõ 1998. április 28-án érkezett jogorvoslati kérelmében sérelmezi: a bontási eljárási jegyzõkönyvben nem nyilatkoztak ajánlatkérõk arról a kérdésrõl, hogy a benyújtott ajánlatok közül mely ajánlatokat tekintenek érvényesnek.<br>
A kérelmezõ kérte, hogy a Döntõbizottság állapítsa meg, hogy a Vecsés Nagyközség Önkormányzata ajánlatkérõ a Kbt. elõírásaival ellentétben nem zárta ki azon ajánlattevõket a közbeszerzési eljárás további menetébõl, akik álláspontja szerint érvénytelen ajánlatot tettek. (Ez vonatkozik a kérelem szerint a kérelmezõn kívül valamennyi név szerint felsorolt, Vecsés Nagyközség szennyvízcsatorna-hálózat kiépítésére vonatkozó közbeszerzési eljárásban ajánlatot benyújtó cégre.) Kérte emellett annak megállapítását, hogy Vecsés tekintetében kizárólag a kérelmezõ nyújtott be az ajánlati felhívásnak és a mellé csatolt részletes dokumentációnak megfelelõ ajánlatot. Végül kérte, hogy ideiglenes intézkedésként a Döntõbizottság a folyamatban lévõ közbeszerzési eljárást függessze fel.<br>
A Vecsési Önkormányzat ajánlatkérõ Döntõbizottsághoz benyújtott nyilatkozatában hangsúlyozta: nem sértett törvényt, ezért indokolatlan a közbeszerzési eljárás felfüggesztése, nem volt kötelessége, hogy a bontáskor nyilatkozzon az érvénytelenség kérdésében, az ismételt igazolás (mérleg, stb.) bekérésével az volt a célja, hogy maradéktalanul rendelkezésére álljon minden potenciális ajánlattevõ részérõl a pénzügyi, mûszaki, gazdasági alkalmasságra vonatkozó valamennyi dokumentum. Az 1998. május 12-i tárgyaláson képviselõje nem tudott semmiféle magyarázatot adni a vonatkozásban, miért keletkezett nyilvánvaló, egyértelmû eltérés a K. É.-ben közzétett – részvételi felhívásban foglalt – befejezési határidõ (2001. december 31.) és az ajánlati felhívásban megjelölt befejezési határidõ (2002. június 30.) között. Nem tudta magyarázatát adni annak sem, hogy az milyen okra vezethetõ az vissza. Azt azonban közölte: nem volt az ajánlatkérõ részérõl kizáró ok az egyik vagy a másik dátum elfogadása és ajánlatban történõ szerepeltetése (tehát mind az egyik dátumot elfogadó, mind a másik dátumot elfogadó ajánlattevõi ajánlatot az ajánlatkérõ befogadta és értékelni fogja).<br>
A jogorvoslati kérelem részben megalapozott.<br>
A Döntõbizottság a rendelkezésre álló közbeszerzési iratok tartalma, a kérelmezõ és az egyéb érdekeltek, továbbá az ajánlatkérõk írásbeli és tárgyalási nyilatkozata alapján az alábbiakat állapította meg.<br>
A Döntõbizottság a kérelmezõ jogorvoslati kérelme azon részének helyt ad, amelyben kéri, hogy a Döntõbizottság kötelezze ajánlatkérõket arra, hogy a Vecsési Közmûépítõ Kft. tekintetében megnevezettet zárja ki a közbeszerzési eljárás további menetébõl.<br>
Ugyanakkor a Döntõbizottság a kérelmezõ elõterjesztett jogorvoslati kérelme ugyanezen részében foglalt, a Hídépítõ Rt. és a Mélyépítõ Budapest Kft. kizárására vonatkozó kérelmét elutasítja.<br>
Teljesen indokolatlan, felesleges és megtévesztõ volt az ajánlatkérõk (és a képviseletükben eljáró Kreatív 2000 Kft.) ajánlati felhívásának az a része, amelyben megkövetelte az ajánlattevõktõl a korábban már becsatolt, elõminõsítési eljárásban regisztrált és értékelt – az ajánlattevõ pénzügyi, gazdasági, mûszaki alkalmasságára vonatkozó – alapdokumentumok (pl. 3 évre visszamenõ mérlegadatok, cégkivonat) ismételt becsatolását ajánlatukhoz. Ez zavart idézett elõ a potenciális ajánlattevõk körében, és egyesek teljesítették ezt a kérést, mások nem, de ez utóbbiak az ajánlatok bontásakor egyértelmûen közölték az elmulasztás okát és indokát. Ezek vizsgálata alapján a Döntõbizottság megállapította, hogy Vecsés Nagyközség Önkormányzat ajánlatkérõ tekintetében sem a jogorvoslati kérelemben sérelmezett Hídépítõ Rt., sem a Mélyépítõ Budapest Kft. nem követett el jogszabálysértést azáltal, hogy a jogszabállyal ellentétes módon megkövetelt, ismételten csatolni rendelt dokumentumok becsatolását elmulasztotta, tehát ez okból ezeket az ajánlatokat nem lehet érvénytelennek tekinteni.<br>
Megállapította a Döntõbizottság azt is, hogy a Vecsési Közmûépítõ Kft. ajánlattételre történõ felhívása és számára az ajánlati felhívás megküldése a Kbt.-vel ellentétes, ugyanis a már hivatkozott D.67/20/1998. sz. határozatában a Döntõbizottság egyértelmûen rögzítette, hogy nevezett ajánlattevõt a Vecsési Önkormányzat ajánlatkérõnek az elõminõsítési eljárás során ki kellett volna zárnia, miután ezt elmulasztotta, a jogszabály erejénél fogva a Döntõbizottság megnevezett cég kizárására hívta fel a folyamatban lévõ közbeszerzési eljárásból.<br>
Ilyen értelemben és erre az okfejtésre is tekintettel a jelen ügyben elbírált jogorvoslati kérelemnek a Vecsési Közmûépítõ Kft. kizárására vonatkozó részének a Döntõbizottság helyt adott, azonban a kizárás indokolásával azért nem kíván foglalkozni bõvebben a Döntõbizottság a jelen határozatban, mert az egy ugyanazon közbeszerzési eljárásban 1998. május 11-én kelt határozatában ezt nagyon részletesen, precízen, a tények és releváns körülmények felsorakoztatása mellett megtette, ezért az ott kifejtettekre csak utalni kíván.<br>
Ugyanakkor a Döntõbizottság a közigazgatási iratok részletes analízise és a hivatkozott napon lefolytatott tárgyaláson elhangzott nyilatkozatok alapján arra az álláspontra helyezkedett, hogy a jogorvoslati kérelemnek a jelen eljárásban a Hídépítõ Rt. és a Mélyépítõ Budapest Kft. kizárására irányuló része alaptalan, hiszen a már kifejtettek miatt sem az egyik, sem a másik megjelölt cég nem sértette meg a Kbt.-t azáltal, hogy az ajánlatkérõ indokolatlan és felesleges elõírásának szolgai módon nem tett eleget. Elfogadta a Döntõbizottság e vonatkozásban a megnevezett cégek képviselõinek a becsatolás elmulasztása okaként felhozott indokolását.<br>
A Döntõbizottság a Kbt. preambulumában foglaltak, továbbá a jogorvoslati eljárásra vonatkozó (76–88. §-ig terjedõ) szakaszaiban rögzített elvek és expressis verbis módon kifejezésre juttatott jogalkotói szándék figyelembevételével tüzetesen és részletesen megvizsgálta (ismételten a tárgyi ügyben immáron ötödször) az ajánlatkérõi oldalon megjelenõ önkormányzatok törvény szempontjából figyelembe vehetõ manifesztálódott akaratelhatározását. Ebben a körben megállapította, hogy az ajánlatkérõk az ajánlati felhívás jelen határozatban már részletesen megjelölt részében megsértették a Kbt. 34. § (3) bekezdésében foglaltakat. A Kbt. 34. § (1) és (3) bekezdése tartalmazza az alábbiakat:<br>
"(1) Az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat a) a legalacsonyabb összegû ellenszolgáltatás, vagy b) az összességében legelõnyösebb ajánlat szempontja alapján bírálja el.<br>
(3) Ha az ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – szempontok fontossági sorrendjét is meg kell határoznia."<br>
Ha a fenti jogszabályi elõírást figyelembe véve tüzetesen megvizsgáljuk az ajánlati felhívás idézett részében foglalt értékelési szempontok fontossági sorrendjét és az értékelésben érvényesülõ arányát, akkor megállapítható, hogy az ajánlatkérõ a fent idézett törvényi rendelkezésnek maradéktalanul nem tett eleget. Az ajánlati felhívás 3. oldal ötödik bekezdése – a K. É.-ben megjelent részvételi felhívás 10. pontjával azonosan – tartalmazza: "Az értékelési szempontok fontossági sorrendben és az értékelésben érvényesülõ arányban:<br>
A szempontok fontossági sorrendje:<br>
– pénzügyi alkalmasság	értékbeli súlya 20%<br>
– mûszaki alkalmasság	 értékbeli súlya 20%<br>
– helyi munkaerõ alkalmazása, helyi adottságok ismerete [Kbt. 35. (1) bekezdés]	 értékbeli súlya 20%<br>
– ajánlati ár	 értékbeli súlya 20%<br>
– teljesítési határidõ, építési ütemezés, szakaszos üzembe helyezés lehetõsége 	értékbeli súlya 10%<br>
– vállalt napi fix összegû kötbér mértéke	<br>
		értékbeli súlya 5%<br>
– alvállalkozók minõsítése 	értékbeli súlya 5%<br>
Az idézett fontossági sorrendet azonban nem garantálja az az alkalmazni kívánt súlyozási arányrendszer, amit ajánlatkérõ – a fentebb rögzítettek szerint – az egyes szempontokhoz rendel. Az elsõ négy szempont súlyozása 20-20%, és az egyes szempontokra adható pontszám is azonos tartományban mozog, 1–10 pont között. Ebbõl az következik, hogy a negyedik szempont ugyanolyan kiemelt szemponttá válik, mint az õt megelõzõ három szempont bármelyike. A Kbt. nem szabályozza a nyertes ajánlat kiválasztásának módját annál részletesebben, mint hogy a fontossági sorrendnek érvényesülnie kell az elbírálás során. Ugyanakkor a törvény szabályozásának rendszerébõl és a törvény egyes megfogalmazott konkrét szabályából egyaránt az következik, hogy a sorrendben elõbb szereplõ szempont nagyobb súllyal kell, hogy érvényesüljön, mint a sorrendben hátrább lévõ. A törvényben is érvényre jutó formális logika szabálya is ezt követeli meg. Mindezeken túlmenõen a Magyar Köztársaság Legfelsõbb Bírósága számos iránymutató döntésében egyértelmûen megfogalmazta, hogy a Kbt. 34. §-a szerinti szabályozás – a fontossági sorrendet illetõen – arra hivatott, hogy visszatükrözze az adott konkrét közbeszerzési eljárásban az ajánlatkérõ által megjelölt szempontok rendszerében a primátust, azaz azt a legfontosabb irányadó elvet, amely az adott döntésben vezeti a döntéshozót.<br>
Ugyanez érvényesül az elsõt követõ fontossági sorrendi besorolásnál, tehát csak és kizárólag az a rendszer fogadható el törvényesnek, amelyben az egyes fontossági szempontok egymás utánisága tükrözi a döntéskialakításban elfoglalt befolyásoló szerepet.<br>
Fentiekre figyelemmel javasolható, hogy a pontszámoknak külön jelentõsége ne legyen, az egyes szempontok érvényesüljenek a megadott fontossági sorrend szerint. Ugyanakkor nem javasolható az ajánlati árnál és a kötbérnél az ajánlati felhívás 4. oldalán kifejtett számítási módszer. Azért nem javasolható ez, mert az ajánlati ár szempontjából az adható maximális pontszámot kellene elérnie annak az ajánlattevõnek, aki a legkedvezõbb árral teszi meg ajánlatát. (A kiírás szerinti matematikai módszer pedig csak azt garantálja, hogy a legmagasabb árat képviselõ ajánlat a legkevesebb pontszámot kaphassa meg.) E számítási módszer nem garantálja az ajánlati ár fontossági sorrendnek megfelelõ értékelését, amely egybevágna a jogalkotó manifesztálódott akaratával. A kötbér pontozására hasonló módon kell kimunkálni az értékelési tevékenységet.<br>
Nem lehet vitás – és ez tükrözõdik az ajánlatkérõk részvételi és ajánlati felhívásában egyaránt –, hogy a megadott fontossági sorrendben is az egymás közöttiségben van primátus és van alárendelt szempont. Ha ez igaz, akkor teljesen logikátlan és irreális eredményre vezet, ha az 1–4. szempont az adható 100%-ból egyaránt 20-20%-al részesedik. Ebben az empirikus számítási, értékelési rendben ugyanis akaratlanul is egyenlõségjel tevõdik az egyébként nem azonos súllyal értékelendõ szempontok közé, és végsõ soron elõfordulhat, hogy egy a sorrendben hátrébb álló szempontnak a jelen számítási rendszer szerinti értékelése olyan ajánlatnak ad elsõbbséget, amely az ajánlatkérõk kiolvasható logikai szándékával is ellentétes. Miután egyértelmûen megállapítható, hogy a megadott értékelési szempontrendszer a hozzá rendelt értékelési arányokkal nem ad lehetõséget az objektív döntés meghozatalára, ezért hívta fel a Döntõbizottság az ajánlatkérõket arra, hogy a majdan elvégzendõ értékelésben a Kbt. 56. § (1) és 59. § (1) bekezdéseiben foglalt iránymutatásokat is szem elõtt tartva hozzák meg az ügydöntõ határozatukat.<br>
A Döntõbizottság a határozat rendelkezõ részében megállapította azt is, hogy az ajánlatkérõk megsértették a Kbt. 48. § (1) bekezdésében foglaltakat. A hatályos törvény 48. § (1) bekezdése tartalmazza: "Az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket.<br>
A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb."<br>
A történeti tényállásban rögzített eseménysor egyértelmûen bizonyítja, hogy az ajánlatkérõk a K. É.-ben közzétett részvételi felhívásban a nagy horderejû kivitelezési munka befejezési határidejét 2001. december 31-ben határozták meg, ugyanakkor a megnevezett ajánlattevõk részére megküldött ajánlati felhívás ezt az idõpontot 2002. június 30-ban jelölte meg. Ebbõl a tényszerûségbõl okszerûen következik, hogy az ajánlatkérõk nem egyértelmû és írásban kifejezésre juttatott állásfoglalása bizonytalanságot keletkeztethetett a potenciális ajánlattevõkben. Ez nemcsak feltételezés, hanem bizonyított tény, ugyanis a 4 potenciális ajánlattevõ közül 2 az elõbbi idõpontot, míg a másik 2 a késõbbi idõpontot fogadta el, és ehhez az idõponthoz igazítottan alakította ki a teljes ajánlati konstrukciót. Napnál világosabb, hogy az ajánlatkérõk számára sem mindegy a befejezési idõpont és ugyanígy nem mindegy az a potenciális ajánlattevõknek sem. Nem indokolta semmi az ajánlati felhívásban megadott késõbbi idõpontot, ugyanis a Döntõbizottság a rendelkezésre álló közbeszerzési iratok tanulmányozásán túl figyelemmel volt arra is, hogy mit tartalmaz az ajánlatkérõk vonatkozásában ún. céltámogatási rendszer szerinti céltámogatást megítélõ határozat. Ennek tartalma szerint a részvételi felhívásban közölt idõpontig feltétlenül és garantáltan rendelkezésre áll a céltámogatás teljes pénzösszegkerete. Tehát – miután ez a céltámogatási összeg az egész közbeszerzési projekt túlnyomó részét jelenti – semmi anyagi oka nem lehetett a késõbbi idõpont meghatározásának.<br>
Nem lehet vitás az sem, hogy a törvény kötelezõ erejénél fogva jelen ügyben elõminõsítéses eljárást kellett lefolytatnia ajánlatkérõknek. Az elõminõsítéses eljárásban közölt idõponthoz igazodtak mindazon jelentkezõk, akik erre jelentkezésüket beadták. Csak és kizárólag az a gondolatmenet fogadható el, hogy a jelentkezéskor a potenciális pályázó figyelembe veszi a vele közölt létesítménybefejezési idõpontot, és ehhez igazodóan készíti el jelentkezési dokumentációját. Egy teljesen más befejezési idõpont természetszerûleg befolyással kell legyen a potenciális ajánlattevõknél a konkrét ajánlati dokumentáció kidolgozására is. Éppen ezért némileg furcsa, hogy egyetlen egy jelzést nem fedezhetett fel a Döntõbizottság a közigazgatási iratokban, amely arra irányult volna, hogy bármelyik ajánlattevõ megkérdezi az ajánlatkérõket, melyik idõpont a mérvadó, amelyhez igazodva készítse el ajánlatát.<br>
Ezt tényként a Döntõbizottság megállapítja, de hangsúlyozza azt is, hogy nem az ajánlattevõk kötelessége a törvény ilyen irányú szabályainak betartása, hanem az a jogszabály értelmében az ajánlatkérõk kötelessége.<br>
Nem lehet vitás az sem – hiszen a törvény e vonatkozásban egyértelmûen és cogensen fogalmaz –, hogy az ajánlattételi határidõ lejártáig az ajánlatkérõnek módja van módosítást eszközölni a közbeszerzési eljárás ajánlata kimunkálását illetõen a lényeges feltételek tekintetében. De azt is kimondja a törvény, hogy ezt a módosítást köteles az ajánlatkérõ hirdetményben közzétenni. A hirdetményi közzétételre a közbeszerzési eljárásban egyetlen egy fórum, nevezetesen a K. É. szolgál. Tehát csak az ebben megjelent feltételmódosítás lehet olyan, amelyre okkal és joggal hivatkozhat ajánlatkérõ és ajánlattevõ. Nem vitás az, hogy ezt a módosítás-közzétételt az ajánlatkérõk elmulasztották. Tehát ipso iure az ajánlatkérõknek az ajánlattevõkhöz közvetlenül megküldött ajánlati felhívásában rögzített teljesítési határidõ-módosítása semmis, ennek minden jogkövetkezményével együtt. Könnyû belátni azt, hogy ennek igen súlyos következményei lehetnek, hiszen a befejezési idõpont 6 hónappal történõ kitolódása esetén esetleg olyan potenciális ajánlattevõk is jelentkezhettek volna már az elõminõsítéses eljárásban, akiknél a jelentkezés elmaradása esetleg pontosan a befejezési határidõ korábbi idõpont szerinti megjelentetése miatt volt aktuális. Tehát ennek a jogszabályszegõ magatartásnak végsõ soron – és az összes létezõ valószínûséget feltételezve – még olyan szerepe is lehet, hogy az arra alkalmas ajánlattevõ emiatt nem jelentkezett, avagy a másik oldalon potenciális zavart okozhat ez a befejezési idõpont-módosítás a közbeszerzési eljárásra jelentkezett és eséllyel induló ajánlattevõ munkaszervezésében, egész – több évre kiterjedõ – gazdaságivolumen-alakításában.<br>
A jogalkotó kifejezett – törvényben megjelenített – szándéka, hogy a Döntõbizottság segítse elõ a Közbeszerzési Törvénnyel érintett gazdasági folyamatok lehetõség szerinti zavartalan lefolyását. Ezt az iránymutatást a Döntõbizottság a jelen határozatának kialakításakor is figyelembe vette. Azonban a jelen esetben az ajánlatkérõk olyan súlyos megítélésû jogsértést valósítottak meg, mely törvényszerûen maga után kell, hogy vonja a jogsértõ döntés megsemmisítését annál is inkább, mert más törvényes módon az ajánlatkérõk által megvalósított jogsértés nem orvosolható. Fentiekre hivatkozással felhívja a határozat rendelkezõ részében fogalt önkormányzatokat, hogy a Kbt. 56. és 59. §-aiban foglaltak maradéktalan figyelembevétele mellett alakítsák ki végsõ döntésüket.<br>
Ez a konkrét esetben azt is jelenti, hogy a döntéshozó önkormányzat nem alkalmazhat kedvezõbb megítélést annál az ajánlattevõnél, amely az ajánlati felhívásban írott – a Döntõbizottság jelen határozatával megsemmisített – 2002. június 30-i befejezési idõpontot fogadta el azért, mert a fentebb kifejtettek alapján ez az idézett ajánlatkérõi teljesítési határidõt meghatározó elõírás semmis.<br>
Igaz ugyan, hogy a törvény akként fogalmaz, hogy az ajánlattevõnek az ajánlata kimunkálása során az ajánlati felhívásban foglaltakat kell figyelembe venni. A törvényalkotó azonban ebben a törvényben – csakúgy mint a többi más magas szintû jogszabályban – a tipikusat szabályozza és minden eshetõlegességet, minden elképzelt variációt a törvényi szabályozás természetszerûleg nem ölelhet fel. A látszólagos ellentétet feloldja – és egyben az adott ügyben iránymutatásul is szolgál – a törvény már idézett 48. § (1) bekezdése, amelynek hangsúlyozott értelme az, hogy az ajánlat lényegi feltételei tekintetében ne keletkezhessen ajánlattevõket bizonytalanságba sodró ajánlatkérõi állásfoglalás, vagy ha mégis ilyen kialakult, akkor megszabja az ajánlatkérõ által kötelezõen követendõ magatartást.<br>
Többszörösen hivatkozott a Döntõbizottság a Kbt. 56. § (1) és 59. § (1) bekezdésére. E jogszabályhelyek tartalmazzák:<br>
"56. § (1) Az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. Az ajánlatkérõ köteles megvizsgálni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát. Ennek során az igazolások eredetiségét is megvizsgálhatja.<br>
59. § (1) Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
A törvény most idézett rendelkezései egyértelmû iránymutatást adhatnak a tárgyi ügyben szereplõ önkormányzatoknak ahhoz, hogy a megfelelõ, részvételi felhívásban is közzétett szempontokat megfelelõ súllyal értékelve juthassanak el a tárgyi közbeszerzési ügyben az objektív alapokon álló, helyes megítélést tükrözõ döntés kimunkálásához.<br>
A Döntõbizottság a Kbt. 82. § értelmében helyt adott a kérelmezõ ideiglenes intézkedést tartalmazó kérelmének, mert úgy ítélte meg, hogy a tárgyi ügyben a törvény hivatkozott rendelkezéseiben foglalt elõfeltételek fennállnak, a törvény erejénél fogva az ideiglenes intézkedés a Döntõbizottság ügydöntõ határozatának meghozataláig tart.<br>
A Döntõbizottság mind Vecsés Nagyközség Önkormányzata, mind pedig Üllõ Nagyközség Önkormányzata tekintetében hozta meg érdemi határozatát, arra is figyelemmel, hogy mindkét önkormányzat nevében és képviseletében a Vecsési Önkormányzat mint gesztor önkormányzat tette közzé a K. É.-ben a részvételi felhívást, továbbá mert a részvételi felhívás eredményközlését követõen a tárgyi és végsõ soron megsemmisítésre került érdemi döntés (kivitelezés teljesítési idõpont-módosítás) azonos megfogalmazásban jelent meg.<br>
A Döntõbizottság a tárgyi határozat rendelkezõ részében foglalt döntéseit a Kbt. már hivatkozott szakaszain túl a 88. § (1) bekezdés a), b), c), d) és g) pontjaira alapította.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. május 18.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Monory Bulcs s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>