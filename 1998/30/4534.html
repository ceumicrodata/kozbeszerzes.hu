<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4534)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 73/9/1998.<br>
<br>
Tárgy: A Hidro Grafika Bt. jogorvoslati kérelme Mór Város Önkormányzata szennyvízcsatornázás tárgyú közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot: <br>
<br>
Klemm Ervin ügyvezetõ által képviselt Hidro Grafika Bt. (8060 Mór, Árpád út 30., a továbbiakban: kérelmezõ) által Mór Város Önkormányzata (8600 Mór, Szent I. tér 6., továbbiakban: ajánlatkérõ) szennyvízcsatorna-hálózat kivitelezésére szóló építési szerzõdés tárgyú közbeszerzési eljárása és Vértesaljai Vízgazdálkodási és Környezetvédelmi Kft. (8060 Mór, Mikes K. u. 4., továbbiakban: nyertes ajánlattevõ) ellen benyújtott jogorvoslati kérelmének részben helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 53. § (1) bekezdés a) pontjának rendelkezését, míg ezt meghaladóan a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy fizessen meg 30 napon belül 1 000 000 Ft, azaz egymillió forint bírságot a Közbeszerzések Tanácsa MNB 10032000-01720361-00000000 sz. számlájára.<br>
Kötelezi továbbá, hogy fizessen meg a kérelmezõnek 15 napon belül 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ a K. É. 1997. április 13-án megjelent, 12. számában nyílt közbeszerzési eljárást hirdetett meg szennyvízcsatorna-hálózat kivitelezése tárgyában. A felhívás 11. pontjában elõírta a pénzügyi, gazdasági és mûszaki alkalmasság igazolására kért adatokat, tényeket, így a számlavezetõ pénzintézet és az ajánlattevõ nyilatkozatát a szerzõdés teljesítéséhez szükséges fizetõképesség megállapításához, írásbeli nyilatkozat, illetõleg hatósági igazolás a Kbt. 46. § (2) bekezdésében meghatározottakra, az utolsó 3 év építési beruházásának ismertetése, azon vállalkozók és a teljesítésben részt vevõk megnevezése, akiket az ajánlattevõ a közbeszerzés értékének 15%-át meghaladó mértékben a beruházás megvalósításához igénybe kíván venni.<br>
Ezen túlmenõen meghatározta az ajánlati felhívásának 13. pontjában az ajánlatok elbírálásának szempontjait, mégpedig oly módon, hogy az összességében legelõnyösebb ajánlat szempontja szerint bírálja el az ajánlatokat, és így megadta az ajánlatok elbírálási szempontjait, azokat fontossági sorrendben, ezek az alábbiak voltak:<br>
– az ellenszolgáltatás mértéke (ajánlati ár),<br>
– pénzügyi stabilitás,<br>
– referenciamunkák,<br>
– kevesebb alvállalkozó bevonása,<br>
– Mór városához közelebbi telephely.<br>
Az ajánlatkérõ dokumentációt is készített, amelyet ellenszolgáltatás fejében az ajánlattevõk rendelkezésére bocsátott.<br>
1997. április 22-én konzultációt tartott.<br>
Az ajánlatok beadási határideje és egyben bontása 1997. május 14-én volt, amikor is ajánlatot adott be a KÉV-METRÓ Kft., a Rondella Kft., a Vértesaljai Vízgazdálkodási és Környezetvédelmi Kft., a Duviép 2000 Kft., a Közép-dunántúli Vízépítõ Vállalkozási Kft., a Camel-Bau Kft. és kérelmezõ.<br>
A beérkezett ajánlatokat az ajánlatkérõ által felkért közbeszerzési bizottság értékelte. Az ajánlatkérõ 1997. május 27-én Mór Város Önkormányzat képviselõ-testületének 117/1997. határozatával meghozta a közbeszerzési eljárást lezáró döntését. A határozat 1/a. pontja értelmében a Rondella Kft. és a Camel Bau Kft. ajánlatát érvénytelennek tekintette, mert nem csatolták ajánlataikhoz a felhívásban kért valamennyi okiratot. A határozat 1/b. pontja értelmében az ajánlati felhívásban megjelölt elbírálási szempontok alapján összességében legelõnyösebb ajánlatot tevõként a Vértesaljai Vízgazdálkodási és Környezetvédelmi Kft. ajánlatát fogadta el, míg második helyezettként a Közép-dunántúli Vízépítõ Kft.-t nevezte meg.<br>
A testület felhatalmazta egyben a polgármestert, hogy a nyertes ajánlattevõvel kösse meg az építési szerzõdést, amely valóban megkötésre is került, és a szerzõdés foganatba ment.<br>
Az ajánlatkérõ a döntésérõl valamennyi ajánlattevõt 1997. március 28-án az 53/1997. sz. levelével értesítette.<br>
A kérelmezõ 1997. június 17-én nyújtott be jogorvoslati kérelmet a Döntõbizottsághoz. Kérelmében sérelmezte, hogy a nyertes ajánlattevõ ügyvezetõje – Czachesz Gábor – a településfejlesztési bizottság tagja, s ily módon részt vett a közbeszerzési eljárás elõkészítésében, illetõleg az ajánlatok értékelésében. Továbbá álláspontja szerint a nyertes ajánlattevõ az ajánlatában hamis adatot szolgáltatott akkor, amikor a mûszaki alkalmasság igazolására a Vértesaljai Vízitársulat munkáit nevezte meg referenciamunkaként, valamint jogsértõ a hátrányos megkülönböztetés a nem móri telephelyû ajánlattevõk részére, mely az ajánlati felhívás elbírálási szempontjai között szerepelt, illetõleg sérelmezte a közbeszerzési eljárást lezáró döntést, mert álláspontja szerint nem összességében a legjobb ajánlatot választotta ki az ajánlatkérõ, mert álláspontja szerint az õ ajánlata volt a legjobb ajánlat. Kérte, hogy a Döntõbizottság állapítsa meg a jogsértést, kötelezze az eljárási díj és a tervdokumentációk díjának megtérítésére az ajánlatkérõt.<br>
Az ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint jogszerûen járt el a közbeszerzési eljárás során. A tárgyi beruházás dokumentációját teljes mértékben a lebonyolító KDT Közmûber '95 Kkt. készítette el, egyeztetve a Mór Polgármesteri Hivatal Városgondnoksági Irodájával, annak elõkészítésében a településfejlesztési bizottság semmilyen formában nem mûködött közre, s ily módon tagjaként a nyertes ajánlattevõ ügyvezetõje sem.<br>
A tervdokumentációhoz a nyertes ajánlattevõ az ajánlati felhívás szerinti átvételkor jutott hozzá, ugyanúgy, mint a többi ajánlattevõ.<br>
Az ajánlatokat elõzetesen a közbeszerzési bizottság véleményezte, amely testület az önkormányzat pénzügyi, gazdasági, vállalkozó és településfejlesztési bizottságból tevõdött össze. E közbeszerzési bizottság együttes javaslatát is figyelembe véve hozta meg a képviselõ-testület az eljárást lezáró döntését, melyhez a településfejlesztési biztosság külön értékelést, javaslatot nem adott. Közölte azt is, hogy a nyertesnek hirdetett ajánlattevõ ügyvezetõje a közbeszerzési bizottságnak az ajánlatokat tárgyaló ülésén nem vett részt, így sem az értékelésben, sem a szavazásban nem volt módja a bizottsági javaslat kialakítását befolyásolni.<br>
Továbbá álláspontja szerint az 1995. évi LVII. törvény – amely a vízgazdálkodásról szól – elõírta, hogy 1996. december 31-ig cégbírósági törvényességi felügyelet alá kerüljenek a vízitársulatok. Ennek kapcsán a kivitelezési és a fenntartási feladatok elkülönülnek, és így gyakorlatilag a Vértesaljai Vízitársulat két jogi személlyé vált azzal, hogy 1996 decemberében megalakult a Vértesaljai Kft. és ennek során átvette az összes dolgozót, vezetõt, gépparkot és azonos a telephelye is, így álláspontja szerint emiatt elfogadható volt a vízitársulat referenciája nyertes ajánlattevõ referenciájaképpen.<br>
A Vértesaljai Kft. cégbejegyzési kérelmét a cégbíróság 1996. december 18-án fogadta be, így ettõl a naptól kezdve a társaság jogszerûen mûködhetett. Álláspontja szerint valamennyi nyilatkozatot és igazolást csatolt az ajánlatához, amelyet az ajánlati felhívás tartalmazott. Az értékelés az elbírálási szempontok szerint történt, fontossági sorrendjének figyelemben tartása mellett. Kétségtelenül elismeri, hogy a kérelmezõ árajánlata jobb volt, mint a nyertes árajánlata, azonban összességében a nyertes kedvezõbb ajánlatot tett, mint a kérelmezõ.<br>
A Döntõbizottság a D. 130/10/1997. számú határozatával a jogorvoslati kérelmet részben elkésettségre, részben alaptalanságra hivatkozással elutasította.<br>
A kérelmezõ kereseti kérelme alapján a Fõvárosi Bíróság 8.K.30945/1997/3. sz. ítéletével a fenti számú határozatot hatályon kívül helyezte, és a Döntõbizottságot új eljárásra utasította.<br>
Ítéletében rámutatott arra, hogy mely körben, milyen terjedelemben folytassa le vizsgálatát a Döntõbizottság, így ennek során meg kell vizsgálnia, hogy a Kbt. 31. § (2) és (4) bekezdésében meghatározott kizárási, összeférhetetlenségi okok fennállnak-e, illetõleg a felajánlott bizonyítékokat vizsgálja meg a Döntõbizottság és mérlegelje, továbbá a Kbt. 52. § és 53. § szem elõtt tartásával, hogy lehet-e az ajánlatok érvénytelenségét megállapítani, vagy a kizárásról határozni és e körben vizsgálat tárgyává szükséges tenni a Kbt. 46. §-ban meghatározott nyilatkozati igazolások létét. Továbbá vizsgálat tárgyává tenni, hogy a nyertes ajánlattevõ milyen saját cégû referenciákkal rendelkezik. Lehet-e tekinteni a nyertes ajánlattevõt a vízgazdálkodási társulat jogutódjának.<br>
Ezt követõen hasonlíthatja össze a Döntõbizottság az ajánlatokat a tekintetben, hogy összességében melyet lehetett legkedvezõbb ajánlatnak tekinteni.<br>
A Döntõbizottság D. 73/1998. szám alatt a jogorvoslati eljárást megindította.<br>
Tájékoztatta az ajánlatkérõt, kérelmezõt a Döntõbizottság az eljárás megindításáról, és a még rendelkezésére nem bocsátott iratok, a korábbi eljárásban nem értékelt videofelvétel megküldésére hívta fel az ügyfeleket.<br>
A Döntõbizottság elvégezte az ajánlatok összehasonlítását, illetõleg összevetését az ajánlati felhívásban meghatározottak szem elõtt tartása mellett. Így e tekintetben megvizsgálta, hogy a pénzügyi, gazdasági és mûszaki alkalmasság igazolására kért adatokat és tényeket megfelelõen tartalmazták-e az ajánlatok.<br>
A Kbt. 30. § (1) bekezdése szerint az ajánlati felhívást úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. Ugyanezen szakasz (2) bekezdése értelmében az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmassága igazolását. Ennek megfelelõen az ajánlatkérõ az ajánlati felhívásának 11. pontjában meghatározta az ajánlattevõk pénzügyi, gazdasági és mûszaki alkalmasságára kért adatokat és tényeket. Ezt figyelembe véve a Kbt. 43. § (1) bekezdése szerint az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészíteni, s ezen belül az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Míg a (2) bekezdés értelmében az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, és az erre vonatkozó igazolásokat az ajánlatához csatolni kell.<br>
Az ajánlatok részletes vizsgálata során megállapítható volt, hogy a nyertes ajánlattevõ szerzõdésteljesítéséhez az Útéppark Bt.-t veszi igénybe az út-helyreállítási munkák vonatkozásában. A fõösszesítõ alapján az út-helyreállítási munkálatokra vonatkozó vállalási ár 12 590 000 Ft, míg a teljes vállalási ár a munkálatok vonatkozásában 45 030 000 Ft. Ezek összevetésébõl megállapítható, hogy az Útéppark Bt. közremûködése mintegy 27,9%-os volt. Azonban a nyertes ajánlata nem tartalmazta ezen közremûködési arányra tekintettel az Útéppark Bt.-re, mint alvállalkozóra a 46. §-ban elõírt igazolásokat. A 46. § (2) bekezdése értelmében az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdés d) pontjában meghatározott személyek nem tartoznak az (1) bekezdés a) és c)–e) pont hatálya alá, valamint a hatóság igazolását arról, hogy nem esnek a b) pont hatálya alá.<br>
Tehát megállapítható volt, hogy ily módon a 44. § (2) bekezdés d) pontjára figyelemmel az alvállalkozókra vonatkozó, fent említett igazolások csatolásra nem kerültek.<br>
A Döntõbizottság nemcsak a nyertes ajánlatát tette vizsgálata tárgyává, hanem a kérelmezõ ajánlatát is hasonló módon.<br>
Kérelmezõ ajánlatában alvállalkozóként megnevezi a Magyar Aszfalt Kft.-t, amelynek közremûködését 15%-ot meghaladóan jelöli meg. Azonban a becsatolt ajánlatban nem lelhetõk fel a fentebb hivatkozott igazolások, nyilatkozatok, amelynek csatolására szükség lett volna a Kbt. 46. § (2) bekezdésére figyelemmel.<br>
A második legjobb ajánlatot tevõ ajánlatában alvállalkozóként 15%-ot meghaladóan a Hoffmann Rt.-t kívánja igénybe venni, azonban nem csatolta a bankinformáción és az APEH-igazoláson túlmenõen az egyéb szükséges nyilatkozatokat, igazolásokat.<br>
A fenti hiányosságokat egyik ajánlattevõ esetében sem észlelte az ajánlatkérõ. A Kbt. 53. § (1) bekezdése értelmében az ajánlatkérõnek ki kell zárnia az eljárásból azt az ajánlattevõt, aki az a) pont értelmében a 46. §-ban foglaltak ellenére nyújtotta be az ajánlatot. Míg az 53. § (2) bekezdése értelmében az eljárás további szakaszában nem vehet részt, aki érvénytelen ajánlatot tett, illetve akit az eljárásból kizártak.<br>
Mindezen törvényhelybõl tehát megállapítható, hogy azzal a magatartásával az ajánlatkérõ, mely szerint nem zárta ki a nyertes, illetõleg a kérelmezõ ajánlatát, megsértette a Kbt. 53. § (1) bekezdés a) pontját. Mindezeken túlmenõen nemhogy nem zárta ki a nyertes ajánlattevõt, hanem nyertesnek is hirdette ki.<br>
A Döntõbizottság a fentebb kifejtettek alapján a rendelkezõ részben foglalt jogsértést állapította meg. Figyelembe vette a közbeszerzés tárgyának mértékét, illetõleg az elkövetett jogsértés súlyát, s ezt tartotta arányban állónak a rendelkezõ részben meghatározott mértékû bírsággal, így a Kbt. 88. § (1) bekezdés d) pontja alapján megállapította a Döntõbizottság a jogsértést és az f) pontra tekintettel szem elõtt tartva a 88. § (4) bekezdését, bírságot szabott ki.<br>
A kérelmezõ jogorvoslati kérelme móri telephelyre vonatkozó része elkésett.<br>
A Kbt. 79. § (3) bekezdése alapján az (5) bekezdés rendelkezései szerint a jogorvoslati kérelmet a Döntõbizottságnál a kérelmezõnek a jogsértõ eseményrõl szerzett tudomásra jutásától számított 15 nap alatt van módja elõterjeszteni. E határidõ elmulasztása jogvesztéssel jár.<br>
Megállapítható volt, hogy az ajánlati felhívás 13. pontjában az ajánlatkérõ meghatározta az ajánlatok elbírálásának szempontját, a Kbt. 34. § b) pontjára tekintettel.<br>
Az elbírálási szempontok meghatározásának módjáról ily módon a kérelmezõ legkésõbb az ajánlati felhívás alapján készítendõ ajánlata megírásakor már tudomást szerzett.<br>
Az ajánlati felhívás 1997. április 3-án jelent meg a K. É.-ben. Az ajánlatok felbontása 1997. május 14-én megtörtént, tehát 1997. május 14. napját megelõzõ idõszakban kellett az ajánlatát a kérelmezõnek elkészíteni, tehát a lehetõ legkésõbbi idõpontot tekintve 1997. május 13. napjához viszonyított 15 napos jogvesztõ határidõ 1997. május 28-án lejárt. A jogorvoslati kérelme pedig ehhez képest 1997. június 17-én érkezett a Döntõbizottsághoz.<br>
Így erre tekintettel a Döntõbizottság a jogorvoslati kérelem ezen részét elkésettségre hivatkozással utasította el, figyelemmel a 79. § (5) bekezdésére.<br>
A Döntõbizottságnak meg kellett vizsgálnia a kérelmezõnek a nyertes ajánlattevõ irányában elõterjesztett azon jogorvoslati kérelmét, mely szerint nyertes hamis adatot szolgáltatott. A nyertes ajánlattevõ ajánlatában szerepel úgynevezett "cégismertetõ referencialista", melyben a nyertes ajánlattevõ rögzíti, hogy "munkaszervezeti jogutódja a Vértesaljai Vízitársulatnak, mely már több mint 20 év óta a vízgazdálkodás, közmûépítés szolgálatában áll", s ezt követõen felsorolja a referenciahelyeket.<br>
A Döntõbizottság álláspontja szerint az ajánlatból az állapítható meg, hogy nem sajátjaként nevezte meg ezeket a referenciákat a nyertes ajánlattevõ, hiszen meghatározta, hogy a referenciák a Vértesaljai Vízitársulat referenciái. Ily módon nem téveszthette meg az ajánlatkérõt a referencia értékelésekor. Magának az ajánlatkérõnek viszont tudnia kellett volna, hogy a jog olyan kategóriát a jogutódlás vonatkozásában nem ismer, hogy "munkaszervezeti jogutódlás".<br>
Így a Döntõbizottság álláspontja szerint a hamis adatszolgáltatás jogsértését a nyertes ajánlattevõ nem valósította meg.<br>
A Döntõbizottság itt azonban rámutat arra a körülményre, hogy az 1995. évi LVII. törvény, mely a vízgazdálkodásról szól, annak IX. fejezete szabályozza a vízgazdálkodási társulatokra vonatkozó szabályokat. A 34. § (2) bekezdése értelmében a társulat jogi személyiséggel rendelkezõ gazdálkodó szervezet, közfeladatai jellegétõl függõen víziközmû-társulat, illetve vízitársulat.<br>
A társulat létrehozására, szervezetére, mûködésére, megszûnésére, egyesülésére, illetve szétválására, valamint választott tisztségviselõinek felelõsségére – az e törvény rendelkezése hiányában – a gazdasági társaságokról szóló 1988. évi VI. törvény I. és II. fejezetének rendelkezéseit kell alkalmazni. A X. fejezet záró rendelkezések 45. § (6) bekezdése értelmében a törvény hatályba lépésekor mûködõ társulatok a hatályba lépéstõl számított 1 éven belül kötelesek e törvény alapján új alapszabályt készíteni, és azt a cégbírósághoz nyilvántartásba vétel céljából benyújtani. Nyilvánvaló, hogy ennek megfelelõen meg is történt az új alapszabály elkészítése és beküldése az illetékes cégbírósághoz. Azonban ezen törvény hatályba lépését követõen megalapították a Vértesaljai Vízgazdálkodási és Környezetvédelmi Kft.-t, amely az 1988. évi VI. törvényben szabályozott gazdasági társasági forma. A becsatolt cégiratokból megállapítható, hogy ez a gazdasági társaság jogi szempontból jogelõd nélkül létrejött gazdasági társaság. Tehát ily módon jogi értelemben nem jogutódja a vízgazdálkodási társulatnak, meglehet, munkaerõ és géppark tekintetében ezek átkerültek a kft. tulajdonába, illetõleg a kft. foglalkoztatja továbbiakban a dolgozókat. Az ajánlatéttel idõpontjában még nem került bejegyzésre a nyertes ajánlattevõ, hanem az alapító okiratot csatolta, illetõleg a bíróság felé beadott cégbejegyzés iránti kérelmét, ahol jogelõd meghatározásra nem került.<br>
Mindezekre figyelemmel tehát a Döntõbizottság megállapította, hogy mind a kérelmezõ, mind a nyertes és a második legjobb ajánlatot tevõ ajánlata érvénytelen volt a fentebb kifejtett okok miatt, így szem elõtt tartotta Fõvárosi Bíróság útmutatását, és ily módon már okafogyottá vált az ajánlatkérõ eljárást lezáró döntésének vizsgálata körében az ajánlatok összehasonlítása, hiszen az érvénytelen ajánlatok összehasonlításának eljárásjogi akadálya van, azaz alkalmatlanok az érdemi öszszehasonlításra, hiszen az 59. § (1) bekezdésére csak érvényes és nem kizárt ajánlatok minõsíthetõk. Ezért a megadott szempontok szerinti legjobb ajánlat kiválasztására nem kerülhetett sor.<br>
A Döntõbizottság alaptalannak ítélte a kérelmezõ öszszeférhetetlenségre vonatkozó jogorvoslati kérelmét. A Kbt. 31. § (2) bekezdése értelmében az ajánlati felhívás, részvételi felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói.<br>
A Döntõbizottság a rendelkezésére álló iratokból, így különösképpen az ajánlatokból, valamint a bizottsági és közgyûlési jegyzõkönyvekbõl nem tudta megállapítani, hogy a nyertes ajánlattevõ ügyvezetõjével kapcsolatban ezen összeférhetetlenség fennáll-e. A becsatolt okirati bizonyítékok, a közgyûlésrõl készült jegyzõkönyv tanúsága szerint hivatkozott Czachesz ügyvezetõ jelen közbeszerzési eljárás elõkészítésében és a döntésben nem vett részt.<br>
A hivatkozott kérelmezõ által a Döntõbizottság rendelkezésére bocsátott videofelvételek, 2 db kazetta közül az egyik nem volt értékelhetõ hibás hang- és képminõsége miatt, míg a másik kazettán 1997. május 27-i önkormányzati képviselõ-testületi ülésrõl készült felvétel volt látható, de ennek megtekintése alapján sem lehetett megállapítani azt, hogy összeférhetetlenségi ok állna fenn.<br>
Ugyanígy nem állapítható meg az sem, hogy a településfejlesztési bizottság adott volna önálló véleményt, illetve javaslatot tett volna a nyertes pályázó kiválasztására.<br>
A Döntõbizottságnak rendelkezésére állt Mór Város Önkormányzat pénzügyi, gazdasági és vállalkozói, valamint településfejlesztési és környezetvédelmi bizottság 1997. május 20-án megtartott együttes ülésérõl szóló jegyzõkönyv. Ez az okirati bizonyíték tartalmazza, hogy nevezett napon az együttes ülésen a tárgyi közbeszerzési ügyben szereplõ ajánlattevõ Vértesaljai Vízgazdálkodási Kft. ügyvezetõje, Czachesz Gábor sem a napirend tárgyalásánál, sem pedig az állásfoglalás meghozatalánál nem volt jelen.<br>
A Döntõbizottságnak nem volt aggálya a tekintetben, hogy a fenti közokirat csak és kizárólag a valóságot tartalmazza, hiszen egyéb bizonyíték az eljárás során nem merült fel, ami ezek ellenkezõjét bizonyítaná.<br>
Ugyancsak rendelkezésére áll Mór Városi Önkormányzat képviselõ-testülete 1997. május 27-i ülésének jegyzõkönyvi kivonata, amelynek tanúsága szerint a tárgyi napon tárgyalták a közbeszerzés tárgyát képezõ ajánlatokat, és döntést hoztak a nyertes ajánlat kérdésében, illetõleg az érvénytelennek tekinthetõ pályázatok vonatkozásában. A jegyzõkönyv tanúsága szerint ezen az ülésen sem vett részt a megnevezett személy. Ezzel szemben a kérelmezõ által beküldött videofelvételekbõl sem lehetett az okirati bizonyítékokban foglaltaktól eltérõ tényeket megállapítani, és egyébként maga a kérelmezõ is írásbeli észrevételében arra hivatkozott, hogy ezt a két videokazettát azért kérte a Döntõbizottságtól megtekinteni, hogy azt bizonyítsa, hogy a közbeszerzési eljárást lezáró döntés "nem valóságos értékelõtevékenység alapján született", másrészt cégük értékelése a referen-ciák tekintetében hamis volt. Tehát õ maga sem akarta bizonyítani az összeférhetetlenség tényét ezen videofelvételekkel.<br>
Megállapítható volt az is, hogy az ajánlatkérõ valamennyi ajánlattevõtõl független, szakértelemmel rendelkezõ céget bízott meg a tárgyi beruházás dokumentációjának elkészítésével és az eljárás lebonyolításával. Ez a cég a Közép-dunántúli Közmûber 98. Kkt. volt. Nem merült fel adat arra vonatkozóan, hogy akár a korábban említett személynek, illetõleg az általa képviselt nyertes Kft.-nek szerepe lett volna ebben.<br>
Minderre tekintettel tehát az összeférhetetlenségre vonatkozó jogorvoslati kérelmet a Döntõbizottság a Kbt. 88. § (1) bekezdés a) pontja alapján, mint alaptalant utasította el.<br>
Figyelemmel arra, hogy a jogsértés megállapításra került, a Döntõbizottság kötelezte az ajánlatkérõt 30 000 Ft igazgatási, szolgáltatási díj megfizetésére.<br>
A Döntõbizottság nem kötelezte a tervdokumentáció megvásárlása díjának megfizetésére az ajánlatkérõt, mert a jogorvoslati eljárásban felmerült költségek megfizetésére kötelezheti a Döntõbizottság csak a jogsértõt, ez pedig nem a jogorvoslati eljárás során felmerült költség. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. június 11.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>