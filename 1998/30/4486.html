<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4486)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.90/15/98.<br>
<br>
Tárgy: A Tihanyi Autójavító Kft. jogorvoslati kérelme a Budapesti Rendõr-fõkapitányság Gazdasági Igazgatóság közbeszerzési eljárása ellen.<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Tihanyi Autójavító Kft. (1165 Budapest, Baross G. u. 13., képviseli: dr. Simon Ida ügyvéd, 1016 Budapest, Krisztina krt. 75. III. em. 1., a továbbiakban: kérelmezõ) által a Budapesti Rendõr-Fõkapitányság Gazdasági Igazgatóságának (1139 Budapest, Teve u. 4–6., a továbbiakban: ajánlatkérõ) a Budapesti Rendõr-fõkapitányság üzemeltetésében lévõ Opel, Ford, SEAT, egyes Volkswagen, IFA, Latvija, Nysa, Avia, UAZ és Suzuki gyártmányú személy- és haszonjármûvek karbantartása, javítása, kárjavítása és vizsgáztatása (mintegy 398 db) tárgyú közbeszerzési eljárása ellen indított jogorvoslati eljárásban megállapítja, hogy a kérelem nem megalapozott, ezért azt elutasítja.<br>
Megállapítja továbbá, hogy a közbeszerzési eljárás nem volt jogsértõ.<br>
A jogorvoslati eljárásban felmerült költségeiket felek saját maguk viselik.<br>
A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ nyílt eljárás keretében, a K. É. 1998. évi 8. számában, 1998. február 25-én ajánlati felhívást tett közzé a Budapesti Rendõr-fõkapitányság üzemeltetésében lévõ – összesen mintegy 398 db – Opel, Ford, SEAT, egyes Volkswagen, IFA, Latvija, Nysa, Avia, UAZ és Suzuki gyártmányú személy- és haszonjármûvek karbantartása, javítása, kárjavítása és vizsgáztatása 1999. december 31-ig folyamatosan történõ végzéséhez vállalkozási szerzõdés megkötésére.<br>
A felhívásra az ajánlatokat a közzétételt követõ 42. napon 10.00 óráig lehetett benyújtani.<br>
Az ajánlati felhívás 3. c) pontja szerint – az e pontban meghatározott körben és feltételekkel – részajánlat tételére, a 14. pont alapján többváltozatú ajánlat tételére is lehetõség volt.<br>
Ajánlatkérõ az ajánlati felhívás 11. pontjában részletesen meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket.<br>
Az ajánlati felhívás 8. pontjában ajánlatkérõ az eljárásban való részvételt 300 000 Ft összegû ajánlati biztosíték nyújtásához kötötte. Ajánlatkérõ a felhívás 8. pontjában pontosan meghatározta az ajánlati biztosíték nyújtásának módját is, miszerint az vagy az ajánlatkérõ bankszámlájára történõ átutalással, vagy az ajánlattevõ által választott bank által kibocsátott, az ajánlat érvényességének lejártáig érvényes bankgaranciával történhetett. A felhívás ezen pontja értelmében a bankgarancia formája is pontosan meghatározott volt, mégpedig úgy, hogy azt az ajánlati dokumentáció 3. sz. mellékletében megfogalmazott módon kellett a banknak kiállítani.<br>
Az ajánlatkérõhöz benyújtott ajánlatok bontása 1998. április 8-án történt jegyzõkönyv felvétele mellett. A felhívásra 15 ajánlat érkezett, így többek között a kérelmezõ részajánlata és a Porsche Inter-Autó Pest Kft. részajánlata. A kérelmezõ ajánlatával kapcsolatban a bontási jegyzõkönyvben rögzítésre került, ..."az ajánlati biztosítékot nem az ajánlati felhívásban kért módon csatolta az ajánlattevõ. Fedezetigazolást csatolt, amivel nem helyettesíthetõ sem az átutalási igazolás, sem a bankgarancia. A Kbt. 52. § (2) bekezdésének c) pontja alapján a bizottság megállapította, hogy az ajánlat érvénytelen, a további elbírálásból a pályázatot kizárta. Az ajánlat tartalma a kizárás miatt nem került ismertetésre."<br>
A Porsche Kft. ajánlatának az ajánlati biztosítékra vonatkozó tárgykörét illetõen a jegyzõkönyvben megállapítást nyert: "Az ajánlati biztosíték megfelelõ, a pályázat további elbírálásra alkalmas."<br>
Ajánlatkérõ az 1998. április 9-i körlevelével értesítette a kérelmezõt és a Porsche Kft.-t, hogy az ajánlatok felbontását követõen megállapította, hogy ajánlatuk a Kbt. 52. § (2) bekezdés c) pontja szerinti okból érvénytelen, ezért ajánlatkérõ a Kbt. 53. § (2) bekezdése alapján õket az eljárásban való további részvételbõl kizárta.<br>
A Porsche Kft. a kizárás miatt 1998. április 23-án jogorvoslati eljárást indított a Döntõbizottságnál. Az eljárás során ajánlatkérõ és a Porsche Kft. között tisztázást nyert, hogy a Porsche Kft. egyidejûleg az ajánlatkérõ által a Közbeszerzési Értesítõ 1998. február 25-én megjelent 8. számában meghirdetett két felhívásra nyújtott be ajánlatot: nevezetesen a 802. sorszám alatt a "BRFK meghatározott jármûveinek karbantartásához szükséges alkatrészek, felszerelések szállítása", valamint a 805. sorszám alatt a tárgyi közbeszerzésre. A Porsche Kft. – a két ajánlati felhívásban elõírt módon – mindkét ajánlathoz beszerezte a részvételi biztosíték rendelkezésére bocsátásához szükséges, a Creditanstalt Rt. által 1998. március 31-én kiállított bankgarancia-tanúsítványt, ezeket azonban adminisztratív tévedésbõl felcserélve fûzte le a két ajánlatba. Ezen indok közlésével ajánlatkérõ az 1998. április 23-án kelt körlevélben tájékoztatta az érdekelteket – így kérelmezõt is – a Porsche Kft.-nek a közbeszerzési eljárásba való visszavételérõl. (A jogorvoslati kérelmét a kérelmezõ visszavonta, ezáltal az eljárás megszûnt.)<br>
A kérelmezõ a Döntõbizottsághoz 1998. május 7-én érkezett jogorvoslati kérelmében sérelmezte, hogy ajánlatkérõ a kérelmezõével azonos ok miatt kizárt Porsche Kft.-t az általa 1998. április 27-én kézhez vett körlevélben foglaltak szerint visszavette a közbeszerzési eljárásba, kérelmezõt azonban nem. (A kérelemben a körlevél keltezése tévesen van megjelölve 1998. április 30-ként, a körlevél olvasata szerint ez a keltezés egy, a Porsche részére megszabott határidõ.) Kérte, hogy a Döntõbizottság semmisítse meg ajánlatkérõnek a közbeszerzési eljárásban hozott döntését, vagy más módon biztosítsa kérelmezõnek az eljárásba való "visszahelyezését". Kérelméhez csatolta az ajánlati biztosíték rendelkezésre bocsátása címen az OTP Bank Rt. által 1998 márciusában kiállított azon "fedezetigazolást", melyet az ajánlatához is becsatolt, valamint ugyanazon bank által 1998. április 30-án kiállított, az ajánlati dokumentáció 3. sz. melléklete szerinti formában megszövegezett bankgarancia-tanúsítványt.<br>
Kérelmezõ 1998. május 20-án kelt beadványában kérte ideiglenes intézkedés elrendelését a közbeszerzési eljárás felfüggesztésére.<br>
Ajánlatkérõ az 1998. május 16-i észrevételében a jogorvoslati kérelem elutasítását kérte. Közölte, hogy az ajánlati felhívás, illetve az ajánlati dokumentáció 8. pontja meghatározta, hogy az ajánlati biztosítékot vagy átutalással, vagy az ajánlati dokumentáció 3. sz. mellékletének megfelelõ formában kibocsátott bankgaranciával lehet teljesíteni. Kérelmezõ az ajánlati biztosítékot nem az ajánlati felhívásban foglaltaknak megfelelõen bocsátotta rendelkezésre, ezért kérelmezõnek az eljárásból való kizárása jogszerûen történt. Hivatkozott a Kbt. 43. § (1) bekezdésében foglaltakra, miszerint az ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell ajánlatát elkészítenie, az e követelménynek nem megfelelõ kérelmezõi ajánlatot kénytelen volt a közbeszerzési eljárásból kizárni. Ajánlatkérõ a Döntõbizottság felhívására közölte, hogy a nyertes ajánlattevõvel a szerzõdést még nem kötötte meg. Az ügyben az egyéb érdekeltek észrevételt nem tettek, és egyik fél sem kérte tárgyalás tartását.<br>
A Döntõbizottság a rendelkezésre álló iratokból, dokumentációkból megállapította, hogy kérelmezõnek a közbeszerzési eljárásból való kizárását sérelmezõ jogorvoslati kérelme elkésett. Kérelmezõ az eljárásból való kizárásáról 1998. április 8-án, az ajánlatok felbontásakor szerzett tudomást, miután az errõl készült jegyzõkönyv jelenléti ívébõl megállapíthatóan a bontáskor jelen volt. A Kbt. 79. § (5) bekezdése szerint a jogorvoslati kérelmet a jogsértésrõl való tudomásszerzéstõl számított 15 napon belül lehet elõterjeszteni, a tudomásszerzés idõpontjától, 1998. április 8-tól a jogorvoslati kérelem 1998. május 7-i benyújtásáig pedig 28 nap telt el.<br>
A Döntõbizottság megállapította, hogy a kérelmezõnek az irányú kérelme, hogy a Porsche Kft.-nek a kérelmezõével azonos kizárási ok ellenére a közbeszerzési eljárásba történt visszavétele miatt a Döntõbizottság semmisítse meg az ajánlatkérõ döntését, nem megalapozott. Az azonos kizárási ok az ajánlati biztosítéknak nem az ajánlati felhívásban foglaltak szerinti teljesítése volt, nem volt viszont azonos a két ajánlattevõ vonatkozásában az ajánlati biztosíték teljesítésével kapcsolatos tényállás. A jogorvoslati eljárás során bizonyítást nyert, hogy a Porsche Kft. az ajánlati határidõn belül, az ajánlatával egy idõben becsatolt másik ajánlathoz csatolta az ajánlati dokumentáció 3. sz. mellékletében meghatározott tartalommal és formában kiállított bankgaranciát, errõl ajánlatkérõnek az eredményhirdetésig módjában volt meggyõzõdni, és élni a bankgaranciában foglalt ajánlatibiztosíték-lehívási lehetõséggel. Kérelmezõ ezzel szemben az ajánlati határidõig csak egy fedezetigazolást csatolt, melynek tartalma és formája nem azonos az ajánlatkérõ által az ajánlati felhívásban kikötött formájú és tartalmú bankgarancia-tanúsítvánnyal – kérelmezõ a megfelelõ bankgaranciát csak 1998. április 30-án, jóval az ajánlattételi határidõ lejárta után szerezte be a banktól.<br>
A Kbt. 43. § (1) bekezdése kimondja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." A Kbt. 52. § (2) bekezdés c) pontja szerint akkor érvénytelen az ajánlat, ha az ajánlattevõ az ajánlati biztosítékot nem az elõírtaknak megfelelõen bocsátja rendelkezésre. Ajánlatkérõ által az ajánlati biztosíték teljesítése egyik módjának eleget tevõ Porsche Kft.-nek a közbeszerzési eljárásba való visszavétele ily módon jogszerû volt, ugyanezen okokból viszont kérelmezõnek a közbeszerzési eljárásba "visszahelyezésére" irányuló kérelme nem megalapozott.<br>
A Döntõbizottság nem adott helyt kérelmezõnek a közbeszerzési eljárás felfüggesztése iránt 1998. május 20-án elõterjesztett kérelmének sem, mert kérelmezõnek azt a Kbt. 80. § (1) bekezdés d) pontja alapján a jogorvoslati kérelemmel egy idõben kellett volna elõterjesztenie.<br>
Az indokolásban kifejtettek alapján a Döntõbizottság a Kbt. 76. (1) bekezdés c) pontjában biztosított jogkörében eljárva – a rendelkezõ részben foglaltakra tekintettel – a Kbt. 88. § (1) bekezdés a) pontja és a 88. § (2) bekezdése szerinti rendelkezést hozta.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest 1998. május 22.<br>
<br>
Dr. Bíró László s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>