<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4533)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.111/8/1998.<br>
Telefon: 356-6764<br>
Fax: 355-5082<br>
<br>
Tárgy: A Dél-pesti T és T Kft.. jogorvoslati kérelme a Pilisvörösvári Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Dél-pesti T és T Építõipari, Kereskedelmi és Szolgáltató Kft. (1202 Budapest, Bessenyei u. 49., a továbbiakban: kérelmezõ) jogorvoslati kérelmének, melyet Pilisvörösvár Város Polgármesteri Hivatala (2085 Pilisvörösvár, Bajcsy-Zs. tér 1., a továbbiakban: ajánlatkérõ) szennyvízcsatorna-építése II/1. ütem gerincvezetékének megépítése tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 56. § (1) bekezdésére tekintettel a Kbt. 59. § (1) bekezdését, ezért az ajánlatkérõvel szemben 3 000 000 Ft, azaz hárommillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárásra tett közzé ajánlati felhívást a K. É. 15. számában, 1998. április 15-én Pilisvörösvár szennyvízcsatorna-építése tárgyában a II/1. ütem szerint 7443 fm hosszban.<br>
A teljesítés befejezési határidejeként az ajánlati felhívás 4. pontjában 1998. december 15-ét jelölte meg, és a felhíváshoz részletes dokumentációt készített. Az ajánlati felhívás 11. pontjában ajánlatkérõ elõírta az ajánlattevõ pénzügyi, gazdasági és mûszaki alkalmasságának igazolására kért adatok és tények körét. A 13. pontban meghatározta az ajánlatok elbírálásának szempontjait, amely a Kbt. 34. § (1) bekezdésének b) pontja szerint összességében a legelõnyösebb ajánlatként került meghatározásra az alábbi elbírálási szempontok fontossági sorrendjében: ajánlati ár; ajánlattevõ referenciái; teljesítési határidõ; minõség; az elkészült beruházás fenntartási költsége.<br>
A felhívásra 18 db ajánlat érkezett határidõben. Az ajánlatkérõ által létrehozott 9 tagú ad hoc bizottság az 1998. május 26-i bontási eljárást követõ napon elõterjesztést készített a képviselõ-testület 1998. május 28-i ülésére. Ebben a szakmai értékelés szempontjaiként az ajánlati felhívás 13. pontjában fentebb írt 5 elbírálási szemponton túl 6. szempontként a pénzügyi ütemezést is értékelte a bizottság az alábbiak szerint: Mind a 18 ajánlatra egységes értékelést adtak az ajánlattevõi referenciákra, "jók" megjelöléssel. A minõséget minden ajánlatnál "I. oszt."-nak értékelték, míg a pénzügyi ütemezésre minden ajánlatnál "elfogadható" jelölést alkalmaztak. Az elkészült beruházás fenntartási költségeit egyik ajánlattevõnél sem értékelték, mert a jegyzõkönyvi táblázatban mindenhol "–" jelet alkalmaztak.<br>
Valójában az ad hoc bizottság csak az ajánlati ár és a teljesítési határidõnél jelölt meg eltérõ adatokat, tekintettel arra, hogy azokat az ajánlatok alapján rögzítették a szakmai értékelõ táblázatban.<br>
Ugyanezen jegyzõkönyvben szerepel egy "szavazási lap", melyben már csak a 15. sorszámú "KÖZVÍZ", a 3. sorszámú Dél-pesti T és T, illetve az 5. sorszámú Mélyépszolg Kft. mint pályázó lett feltüntetve különösebb indokolás nélkül. Egy bizottsági tag 15 pontot adott a 15. sorszámú ajánlatra, 4 tag 3-3, azaz összesen 12 pontot a 3. sorszámú ajánlatra, míg 4 tag 5-5, azaz összesen 20 pontot adott az 5. sorszámú ajánlatra.<br>
Nem tért ki a jegyzõkönyvben a bizottság arra, hogy miért csak a fenti három ajánlatot értékelték, illetve pontozták, és szûkszavúan tett megjegyzést e három ajánlatra is az alábbi megjegyzéssel:<br>
"Mindhárom pályázó anyaga igen jól kidolgozott.<br>
A 15. és 5. sorszámú pályázó ajánlati ára közel van egymáshoz, pénzügyi ütemterve elfogadható. A MÉLYÉP SZOLG. DN EN ISO 9002 minõsítéssel rendelkezik.<br>
A 3. sorszámú T és T Kft. pályázó szintén jól kidolgozott, de a pénzügyi ütemet 8 napos átfutással jelöli meg.<br>
A bizottság a fenti elõterjesztési anyagot elfogadásra javasolja."<br>
Az Önkormányzat képviselõ-testülete az 1998. május 28-i zárt ülésén fogadta el a 85/1998. (V. 28.) Kt. sz. határozatát, mely szerint a tárgyi közbeszerzési eljárás nyertese a Mélyépszolg Kft. lett, míg a második helyre sorolta a testület kérelmezõ ajánlatát. E döntést 1998. május 29-én nyilvános eredményhirdetésen ismertették, majd véleményeltéréssel 1998. június 2-án aláírták a nyertessel a vállalkozási szerzõdést.<br>
Kérelmezõ 1998. június 2-án jogorvoslati kérelmet nyújtott be a Döntõbizottsághoz, amelyben az ajánlatkérõnek 1998. május 29-én hozott eljárást lezáró döntését sérelmezi. Kérte a Döntõbizottságtól a döntés felülvizsgálatát, a jogsértõ határozat és szerzõdés megszüntetését. Kérte a szerzõdéskötés megtiltását, illetõleg a Döntõbizottságtól az ügyben tárgyalás megtartását.<br>
E kérelmét változatlanul fenntartva a tárgyaláson azt az álláspontját is kifejtette, hogy a legelõnyösebb ajánlatot õk tették. Véleménye szerint a szerzõdéstervezetükben szereplõ 8 napos fizetési átutalást a szerzõdés végleges formájában 30 napra változtatták volna ajánlatkérõ ilyen irányú igénye esetén.<br>
Ajánlatkérõ a jogorvoslati kérelemre beküldte a tárgyi üggyel kapcsolatos anyagokat, amelyet a késõbbiekben a Döntõbizottság felhívására pótolt, így többek között a hiányzó döntés-elõkészítést megalapozó ad hoc bíráló- bizottsági jegyzõkönyvet is megküldte. A jogorvoslati kérelemre azonban érdemi írásos észrevételt nem tett ajánlatkérõ, álláspontját megbízott képviselõje útján a tárgyaláson fejtette ki. E szerint az ad hoc bizottság a három kiemelt ajánlattevõt nem rangsorolta az értékelés során. A döntést a képviselõ-testület az elõterjesztés alapján azért a korábban ismertettek szerint hozta meg, mert a képviselõ-testület tagjai ismerik a nyertes ajánlattevõ referenciáit, egyébként is csak a nyertes rendelkezett ISO minõsítéssel. Tárgyaláson nem tudott nyilatkozni arról ajánlatkérõ képviselõje, hogy miért az ajánlati felhívásban rögzített elbírálási szempontoktól eltérõen értékelték az ajánlatokat, illetve hogy miért csak három ajánlatot értékeltek kiemelten.<br>
Kérte a tárgyaláson, hogy a Döntõbizottság a kérelmet mint alaptalant utasítsa el.<br>
Az ügyben érintett egyéb érdekeltek érdemi észrevételt nem tettek.<br>
A felek a tárgyaláson költségtérítési igényt nem terjesztettek elõ, kérelmezõ indítványozta, hogy amennyiben a Döntõbizottság a jogorvoslati kérelemnek helyt ad, kéri a 30 000 Ft igazgatási szolgáltatási díj megtérítését.<br>
A Döntõbizottság a rendelkezésre álló dokumentumok, iratok és a tárgyaláson elhangzott nyilatkozatok alapján megállapította, hogy ajánlatkérõ nem az ajánlati felhívás 13. pontjában szereplõ elbírálási szempontok szerint értékelte az ajánlatokat. Nevezetesen a pénzügyi ütemezés is értékelésre került az Önkormányzat képviselõ-testülete által létrehozott ad hoc bizottsági anyag tanúsága szerint. Ezzel szemben nem értékelték a beruházás fenntartási költségeit. Javaslatukban három céget jelöltek meg rangsorolás nélkül, mint lehetséges nyertes ajánlattevõi kört és a nyertes, illetve a kérelmezõ vonatkozásában a 30 napos és a 8 napos fizetési határidõt jelölték meg az egyik olyan alapvetõ szempontnak, ami a döntést befolyásolta a nyertes javára. Ezt a tárgyaláson ajánlatkérõ képviselõje nem vitatta, ugyanakkor leszögezte, hogy a döntést a képviselõ-testület hozta.<br>
A megkötött vállalkozási szerzõdés tekintetében a Döntõbizottság összehasonlította a nyertes ajánlatában becsatolt vállalkozási szerzõdést, illetõleg a véleményeltéréssel 1998. június 2-án megkötött vállalkozói szerzõdést. Ezek összevetésébõl a Döntõbizottság megállapította, hogy a korábban becsatolt szerzõdéstervezet néhány lényeges tartalmi elemmel egészült ki a különvélemény, illetve véleményeltérés kapcsán. Ezek a pontok az alábbiak (követve a becsatolt szerzõdéstervezet pontjait): a 2. ponthoz kapcsolódóan egy kiegészítést fûzött az Önkormányzat, mely szerint 5%-os eltérés esetén a kivitelezési munkát a vállalási áron belül köteles elvégezni a kivitelezõ. A szerzõdés 5. pontjában a részszámlázás feltételeit pontosította ajánlatkérõ, nevezetesen a részátadás megtörténtét átadás-átvételi jegyzõkönyv meglétéhez kötötte, melynek mellékletei a nyílt árkos bemérés, a D. terv, a vízzárósági jegyzõkönyv, a beépített anyagok mûbizonylatai. Itt egy nagyon lényeges pont szintén megállapításra került, nevezetesen, hogy a részszámla összege a területre vonatkozó számla összegének 90%-a, és csak ez kerül kifizetésre. A 9. pontban nagyon lényeges elemként a jóteljesítési garancia érdekében 1 évre a megrendelõ visszatart 3%-ot, amely a végszámlából kerül levonásra. Ez sem szerepelt a korábbi szerzõdéstervezetben. A szerzõdéstervezet 17. pontját követõen újabb pontok is megállapításra kerültek a vállalkozói végleges szerzõdésben, nevezetesen 18., 19., 20., 21., 22. pontok, amelyekben a vállalkozó kötelezettségei kerülnek részletesen rögzítésre. A 23. pont a munkavédelemmel kapcsolatos elõírásokat, a 24. pont pedig az átvételi lényeges hiányosságok esetén követendõ eljárást rögzíti, azaz, hogy az átvétel lényeges hiányosság esetén megtagadható. Ezekkel a kiegészítésekkel került aláírásra a végleges vállalkozási szerzõdés.<br>
A Döntõbizottság megállapította, hogy tartalmi szempontból nem tekinthetõ a kérelmezõ 8 napos fizetési határideje egy végleges elemnek az általa benyújtott szerzõdéstervezetben, amelyet ajánlata tartalmazott, hiszen a nyertes ajánlattevõ vonatkozásában is lényeges változtatások történtek a véleményeltéréssel aláírt vállalkozási szerzõdésben.<br>
A Döntõbizottság álláspontja szerint az elbírálás során ajánlatkérõ által követett jogsértõ magatartásból adódóan – miszerint az ajánlati felhívásban nem szereplõ szempontot is bevont a bírálat körébe – nem az öszszességében legelõnyösebb ajánlat került kihirdetésre. A Kbt. 56. § (1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el. A Kbt. 59. § (1) bekezdése pedig azt mondja ki, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Fentiekbõl következõen a Döntõbizottság megállapította, hogy ajánlatkérõ a hivatkozott törvényhelyek megsértésével hozta meg a közbeszerzési eljárást lezáró döntését és kötött szerzõdést a nyertesnek hirdetett ajánlattevõvel, ezért a Kbt. 76. § (1) bekezdésének c) pontjában biztosított jogkörében eljárva a rendelkezõ rész szerinti jogkövetkezményt alkalmazta.<br>
Ideiglenes intézkedést a törvényi feltételek hiányában a Döntõbizottság nem alkalmazott.<br>
A bírósági jogorvoslatot a Kbt. 89. § (1) bekezdése biztosítja.<br>
Budapest, 1998. július 2.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>