<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4501)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-6764<br>
Ikt. sz.: D. 86/6/1998.<br>
<br>
Tárgy: Nyugalom Kft. jogorvoslati kérelme a Zánkai Gyermek- és Ifjúsági Centrum közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Nyugalom Biztonsági és Vagyonvédelmi Kft. által (8200 Veszprém, Szabadság tér 2., a továbbiakban: kérelmezõ) a Zánkai Gyermek- és Ifjúsági Centrum (8250 Zánka, a továbbiakban: ajánlatkérõ) tulajdonában és kezelésében lévõ objektumok, vagyontárgyak õrzése, védése, valamint a mûködésével kapcsolatos rendészeti, vagyonvédelmi feladatok ellátása tárgyú közbeszerzési eljárása ellen kezdeményezett jogorvoslati eljárásban a Döntõbizottság megállapítja, hogy a kérelem alaptalan, ezért azt elutasítja. A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ nyílt eljárásra vonatkozó ajánlati felhívást tett közzé 1998. március 18-án a K. É. 11. számában "õrzõ-védõ szolgáltatására, vagyonvédelmi feladat ellátására", határozott idejû vállalkozási szerzõdés formájában. Az ajánlati felhívás 11. pontjában ajánlatkérõ elõírta a közbeszerzésekrõl szóló 1995. évi XL. törvény (továbbiakban: Kbt.) 46. § (2) bekezdése szerint meghatározott, 30 napnál nem régebbi ajánlattevõi nyilatkozat és hatósági igazolások becsatolásának szükségességét, továbbá a 15. pontban az egyéb információk között tájékoztatta az ajánlattevõket arról, hogy nem él a Közbeszerzések Tanácsa 4/1996. sz. ajánlásában foglaltakkal.<br>
Az 1998. április 28-i ajánlattételi határidõig a kérelmezõ ajánlatával együtt 8 ajánlat érkezett. Az ajánlatok bontására ugyanezen a napon került sor, ahol kérelmezõ ajánlatát ajánlatkérõ a Kbt. 46. §-ában meghatározott hatósági igazolások részleges hiányára tekintettel érvénytelennek nyilvánította, és kizárta az eljárás további menetébõl.<br>
Kérelmezõ a törvényes határidõn belül 1998. május 5-én jogorvoslati kérelmet nyújtott be a Döntõbizottsághoz, melyben sérelmezte ajánlatának érvénytelenné nyilvánítását. Ideiglenes intézkedésként kérte a Döntõbizottságtól az eljárás felfüggesztését, az eljárásba történõ bevonását, továbbá az ajánlatkérõi azon döntés megsemmisítését, amely az érvénytelenítésre vonatkozott. Kérelmében azt is elismerte, hogy valóban hiányzott több hatósági igazolás az ajánlatából. Álláspontja szerint az általa csatolt APEH-igazolás egyértelmûen nyilatkozik arról, hogy a Nemzeti Kulturális, Munkaerõ-piaci, valamint részben az Útalap vonatkozásában nincs tartozása a kérelmezõnek.<br>
Ajánlatkérõ a jogorvoslati kérelemre adott válaszában annak alaptalanság címén történõ elutasítását kérte. Elõadta, hogy jelezte az ajánlati felhívásban, hogy a hatósági igazolások és az ajánlattevõi nyilatkozat utólagos becsatolását nem engedi meg. Erre tekintettel jogszerûen járt el, amikor a hiányzó igazolások miatt kérelmezõ ajánlatát érvénytelenné nyilvánította.<br>
Az ügyben az egyéb érdekelt felek észrevételt nem tettek, és egyik fél sem kérte tárgyalás tartását.<br>
A beérkezett iratok tartalma alapján a Döntõbizottság az alábbiakat állapította meg.<br>
Kérelmezõ kérelme nem megalapozott.<br>
A Kbt. 46. § (1) bekezdés b) pontja ugyan taxatíve nem sorolja fel az elkülönített állami pénzalapokat, azonban az 1998. évi költségvetésrõl szóló 1997. évi CXLVI. törvény és a kapcsolódó törvények, valamint a KT 4/1996. sz. ajánlása egyértelmûen megnevezik azokat.<br>
Kérelmezõ által sem vitatottan ezek a hatósági igazolások nem kerültek ajánlatában teljeskörûen becsatolásra. Nem fogadta el a Döntõbizottság azt az ajánlattevõi érvelést, hogy ezen elkülönített állami pénzalapokra vonatkozóan az APEH-igazolás is elfogadható (Nemzeti Kulturális Alap, Munkaerõ-piaci Alap és részben az Útalap vonatkozásában), továbbá azt sem, hogy a cég tevékenységkörébõl (cégkivonatából) adódóan ezen pénzalapokkal semmiféle kapcsolata nem lehet és így fizetési kötelezettsége sem állhat fenn.<br>
A Kbt. 46. § (2) bekezdése szerint "az ajánlattevõnek az ajánlatához csatolnia kell írásbeli nyilatkozatát arról, hogy sem õ, sem a 44. § (2) bekezdésének d) pontjában meghatározott személyek nem tartoznak az (1) bekezdés a), továbbá a c)–e) pont hatálya alá, valamint a hatóság igazolását arról, hogy nem esnek a b) pont hatálya alá", ezért kogensen elõírja ezen hatósági igazolások becsatolásának szükségességét. Ajánlatkérõ az ajánlati felhívásának 15. pontjában külön is deklarálta, hogy ezen hatósági igazolások pótlására lehetõséget nem ad. Téves a kérelmezõnek azon értelmezése, mely szerint az ajánlatkérõ, ha nem kívánja alkalmazni a fenti számú ajánlást, akkor az abban foglaltak – nevezetesen az elkülönített állami pénzalapok hatósági igazolásai – sem csatolandók az ajánlathoz.<br>
A Döntõbizottság megállapította, hogy a fentebb hivatkozott ajánlásban foglaltak mellõzésére – igazolások pótolhatósága – az ajánlati felhívás 15. pontjában ajánlatkérõ külön is felhívta az ajánlattevõk figyelmét, így szabályszerûen járt el, amikor a hiányzó hatósági igazolásokra tekintettel a Kbt. 52. § (2) d) pontjára figyelemmel az 53. § (1) bekezdés a) pontja alapján ajánlatkérõt kizárta az eljárás további menetébõl.<br>
A hivatkozott törvényhelyek szerint: "52. § (1) Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
53. § (1) Az ajánlatkérõnek ki kell zárnia az eljárásból azt az ajánlattevõt, aki<br>
a) a 46. §-ban foglaltak ellenére nyújtotta be ajánlatát".<br>
A Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet mint alaptalant elutasította.<br>
A kérelmezõ jogorvoslati kérelmében foglaltak ellenére nem alkalmazott ideiglenes intézkedést, mert álláspontja szerint a Kbt. 82. § (1) bekezdésében megfogalmazott törvényi feltételek nem állottak fenn. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. május 21.<br>
<br>
Dr. Csitkei Mária s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>