<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Szeged Megyei Jogú Város Polgármesteri Hivatal részvételi felhívása elõminõsítési eljárásra (6910)
</b></h2><FONT size=3><i><u></i></u><br>
<br>
1. Az ajánlatkérõ neve és címe:<br>
Szeged Megyei Jogú Város Polgármesteri Hivatal<br>
6745 Szeged, Széchenyi tér 10.<br>
Telefon: 62/475-575<br>
Fax: 62/421-352<br>
<br>
<br>
2. a) A választott eljárás: nyílt elõminõsítési eljárás.<br>
b) Az eljárás alkalmazása feltételének indokolása: a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdés alapján.<br>
d) A szerzõdés meghatározása, amire ajánlatot kérnek: Szeged Megyei Jogú Város Önkormányzat Szakorvosi Ellátás és Háziorvosi Szolgálat I. sz. Rendelõintézet épületének rekonstrukciója kivitelezésére vállalkozási szerzõdés.<br>
<br>
<br>
3. a) A beszerzés tárgya és mennyisége: a pince és a háromszintes, kb. 5100 m2 hasznos alapterületû épület rekonstrukciója. A hagyományos szerkezetû, az 1930-as években épült épület kismértékû átalakítása, szerkezeti, építészeti és épületgépészeti felújítása, az elkészült kiviteli terveknek megfelelõen.<br>
b) A teljesítés helye: Szeged, Tisza Lajos krt. 97.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: nem.<br>
<br>
<br>
4. A teljesítés határideje: legkésõbbi befejezés 2001 második félév.<br>
<br>
<br>
6. a) A részvételi jelentkezés határideje: a közzététel napját követõ elsõ naptól számított 26. naptári napot követõ elsõ munkanap 12.00 óra.<br>
b) A részvételi jelentkezés benyújtásának címe: Szeged Megyei Jogú Város Polgármesteri Hivatal Vagyonkezelõ Iroda, 6720 Szeged, Széchenyi tér 11. II. em. 217. szoba.<br>
c) A részvételi jelentkezés nyelve: magyar.<br>
<br>
<br>
7. Az ajánlati felhívás elküldésének határideje: a jelentkezési határidõ leteltét követõ 30 naptári napon belül.<br>
<br>
<br>
9. A résztvevõk pénzügyi, gazdasági és mûszaki alkalmassága igazolására kért adatok és tények:<br>
Pénzügyi és gazdasági alkalmasság igazolására:<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdés szerint hatósági igazolások és nyilatkozatok.<br>
– Számlavezetõ pénzintézettõl származó, 60 napnál nem régebbi nyilatkozat arról, hogy mióta vezeti az ajánlattevõ bankszámláját, az ajánlattevõ hitel- és fizetõképességérõl, az esetleges sorban állásról.<br>
– Cégbemutatás, 60 napnál nem régebbi cégkivonattal, tevékenységi leírással.<br>
– Az 1995–96–97. évi gazdálkodásának mérlegadatai és eredménykimutatása.<br>
Mûszaki alkalmasság igazolása: a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c) és d) pontjai szerint, kiegészítve az alábbiakkal:<br>
– az elõzõ 3 év referenciáinak bemutatása, mely az információadó személy nyilatkozatával, nevével, telefonszámával történjen, illetve az összes – egészségügyi intézményben végzett – nagyobb volumenû munkáinak bemutatása.<br>
<br>
<br>
10. Az ajánlatok elbírálásának szempontjai: az ajánlatkérõ az összességében a legelõnyösebb ajánlatot adó ajánlattevõt választja ki. Az elbírálás szempontjai fontossági sorrendben a következõk:<br>
– Az ajánlattevõ mûszaki és technikai felkészültsége, referenciái, valamint a felajánlott garanciális és jótállási feltételek és a felelõsségbiztosítás mértéke.<br>
– Vállalási ár, valamint az ajánlott kedvezõ pénzügyi kondíciók.<br>
– A megengedett, ajánlott alternatívák közül a legteljesebb orvosszakmai megoldást nyújtó ajánlat.<br>
– Vállalási határidõ, valamint a túllépés esetére vállalt kötbér mértéke.<br>
– Pénzügyi, gazdasági helyzet.<br>
<br>
<br>
11. Annak meghatározása, hogy lehet-e többváltozatú ajánlatot tenni: igen, az ajánlatkérési dokumentációban pontosan meghatározottak szerint, az ott meghatározott feltételekkel.<br>
<br>
<br>
12. Egyéb információk:<br>
– Az ajánlatkérõ prekvalifikációs kérdõívet is kiad az elõminõsítési eljárás részletes anyagának részeként.<br>
– Az ajánlattevõnek vállalnia kell az adott munkára szóló felelõsségbiztosítás megkötését.<br>
– Az elõminõsítési eljárás részletes anyaga a hirdetmény megjelenésének napjától számított 10 naptári napon belül térítésmentesen vehetõ át munkanapokon 8.00–12.00 óra között a Szeged Megyei Jogú Város Polgármesteri Hivatal Vagyonkezelõ Irodájában, Szeged, Széchenyi tér 11. II. em. 217. szoba.<br>
– A részvételi jelentkezéseket három példányban, zárt borítékban kérjük benyújtani "Szakorvosi Ellátás I. sz. Rendelõintézete rekonstrukciója" felirattal.<br>
– Tényleges ajánlattételre kiviteli tervdokumentáció alapján kerül majd sor.<br>
<br>
<br>
14. A hirdetmény feladásának napja: 1998. október 21.<br>
A hirdetmény kézhezvételének napja: 1998. október 21.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>