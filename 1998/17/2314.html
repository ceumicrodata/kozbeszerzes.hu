<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2314)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 39/13/1998.<br>
<br>
Tárgy: Agri-Pharma Export-Import Kft. jogorvoslati kérelme a Johan Béla Országos Epidemiológiai Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Agri-Pharma Export-Import Kft. (1027 Budapest, Medve u. 25–29. továbbiakban: kérelmezõ) által a Johan Béla Országos Epidemiológiai Központ (a Johan Béla Országos Közegészségügyi Intézet jogutóda 1096 Budapest, Gyáli út 2–6. –  képviseli dr. Kardos Sándor – továbbiakban: ajánlatkérõ) Magyarország 1998. évi és 1999. évi I. n. év ellátását részben biztosító import oltóanyagok beszerzésének lebonyolítása tárgyában lefolytatott közbeszerzési eljárást lezáró döntése ellen benyújtott jogorvoslati kérelemnek a Döntõbizottság részben helyt ad és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 52. § (2) bekezdés d) pontját, a Kbt. 53. § (2) bekezdését és a Kbt. 59. § (1) bekezdését. A Humántrade Kft. (2100 Gödöllõ, Repülõtéri út 5.) mint ajánlattevõ – megsértette a Kbt. 24. § (1) bekezdés utolsó fordulatát. Ezen túlmenõen a Döntõbizottság a jogorvoslati kérelmet elutasítja.<br>
A Döntõbizottság az ajánlatkérõvel szemben 1 500 000 Ft, azaz egymillió-ötszázezer forint, az ajánlattevõvel szemben 2 000 000 Ft, azaz kettõmillió forint bírságot szab ki.<br>
A Döntõbizottság kötelezi az ajánlatkérõt és ajánlattevõt, hogy a bírság összegét a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. bankszámlára fizessék be.<br>
A Döntõbizottság egyetemlegesen kötelezi az ajánlatkérõt és ajánlattevõt, hogy a határozat kézhezvételétõl számított 30 napon belül, kérelmezõ részére 30 000 Ft, azaz harmincezer forint igazgatási szolgáltatási díjat fizessenek meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 47. számában 1997. december 17-én nyílt formájú közbeszerzési eljárást hirdetett Magyarország 1998. évi és 1999. év I. negyedévi ellátását részben biztosító import oltóanyagok beszerzésének lebonyolítására. Az ajánlatkérõ a megfelelõ ajánlattétel elkészítéséhez dokumentációt is készített, melyet az ajánlattételi határidõig lehetett beszerezni, egyben elõírta a megvásárlás tényének igazolását szolgáló bizonylat, ajánlathoz történõ csatolását is. Az ajánlattételi határidõ 1998. január 30-a volt. Az ajánlati felhívás tartalmazta a pénzügyi, gazdasági, mûszaki alkalmasság igazolására kért adatok és tények felsorolását. A mûszaki alkalmasság igazolását a Kbt. 44. § (2) bekezdés a)–h) pontjaiban meghatározott módon korlátozottan a közbeszerzés tárgyára vonatkozóan kérte az ajánlatkérõ. A dokumentáció B/1. pontja elõírása szerint ajánlattevõnek rendelkeznie kellett az Ipari, Kereskedelmi és Idegenforgalmi Minisztérium (továbbiakban: IKIM) külkereskedelmi tevékenységre szóló külön engedélyével. A hivatkozott dokumentáció B/3. pontja rögzíti, hogy az ajánlattevõk kötelesek csatolni az ajánlati felhívásban, illetve a Kbt.-ben elõírt dokumentumokat az ajánlatukhoz.<br>
Az ajánlatkérõ az összességében legelõnyösebb ajánlatot tekintette nyertesnek az alábbi elbírálási szempontok szerint:<br>
– hûtõkapacitás dokumentációban meghatározott feltételek szerinti biztosítása,<br>
– ár,<br>
– fizetési feltételek, kedvezmények.<br>
Az ajánlati felhívásra határidõben két pályázat érkezett.<br>
Az ajánlatok bontásáról 1998. január 30-án felvett jegyzõkönyv tartalmazta a Bizottság állásfoglalását, mely szerint a két ajánlatot egyhangúlag bírálatra alkalmasnak találta.<br>
Az ajánlatkérõ az ajánlatok értékelésén az elbírálási szempontokra is figyelemmel a Humántrade Kft. ajánlatát minõsítette nyertesnek. Az eredményhirdetés 1998. február 9-én – a bírálóbizottság javaslatával egyezõen – megtörtént, a nyertes ajánlattevõvel a szerzõdést 1998. február 19-én megkötötték.<br>
A döntés ellen a törvényes határidõn belül az Agri Pharma Kft. jogorvoslati kérelmet terjesztett be.<br>
A jogorvoslati kérelmében elõadta, hogy tudomása szerint a nyertes ajánlattevõ az ajánlattételi határidõ lejárta elõtti napon vásárolta meg a dokumentációt, így véleménye szerint az abban elõírt IKIM külön engedély beszerzésére ideje nem volt, továbbá referenciát korlátozottan a beszerzés tárgyára csatolni nem tudott. Kifogásolta az ajánlatkérõ ajánlati felhívásának 11. pontjában foglaltakat, nevezetesen, hogy a Kbt. 44. § (2) bekezdés b)–h) pontjai import esetén nem értelmezhetõk. Véleménye szerint a nyertes ajánlattevõ ajánlata a bizományosi díj mértékére és egyéb vállalásaira vonatkozóan kimeríti az erõfölénnyel való viszszaélést. Kérte a Döntõbizottságtól a döntés megsemmisítését, a nyertes ajánlattevõ eltiltását a közbeszerzési eljárásban való részvételtõl, bírság kiszabását, továbbá kötelezését az eljárási díj és költségek viselésére.<br>
Az ajánlatkérõ a jogorvoslati kérelem elutasítását kérte, álláspontja szerint az általa lefolytatott eljárás mindenben megfelelt az ajánlati felhívásban és a Kbt.-ben foglaltaknak.<br>
Elõadta, hogy a nyertes ajánlattevõnek érvényes szerzõdése van a Humán Rt.-vel, aki 100%-os tulajdonosa a kft.-nek, és az Rt. 1992 óta rendelkezik nagykereskedelmi tevékenységet engedélyezõ joggal. A Humán Rt. IKIM-engedélye az ajánlathoz csatolásra került. Az ajánlatkérõ elismerte, hogy a nyertes ajánlattevõ referenciát konkrétan a közbeszerzés tárgyára becsatolni nem tudott, mivel a korábbi években ezt a tevékenységet a kérelmezõ végezte.<br>
A nyertes ajánlattevõ, mint egyéb érdekelt, az iratokhoz csatolta a Humán Rt. és cége közötti szolgáltatási szerzõdést, mellyel igazolni kívánta, hogy a Humán Rt. végzi a kft. részére a külkereskedelmi ügyleteket. Állítása szerint a Humán Rt. rendelkezik IKIM külön engedéllyel és vámtarifaszámmal is. Megjegyezte, hogy a két árajánlat közötti eltérés nem volt olyan mértékû, mely az erõfölénnyel való visszaélést jelentené.<br>
A Döntõbizottság a bekért iratokból, a felek és egyéb érdekelt nyilatkozatai, a tárgyaláson elhangzottak, valamint az IKIM-tõl kapott állásfoglalás alapján megállapította, hogy a kérelmezõ jogorvoslati kérelme részben megalapozott.<br>
A nyertes ajánlattevõ becsatolta a Humán Rt. részére 1997. december 17-én kelt 511/965/1997. sz. export-import IKIM által kiadott külön engedélyt.<br>
A csatolt engedély I/2. pontja a saját gyógyszergyártásához kiszereléshez szükséges importtevékenység folytatását engedélyezi a 3002 20 00 00 vámtarifaszámú embergyógyászati célú vakcinák tekintetében.<br>
Az engedély rendelkezõ részének II. pontja engedélyezi az importtevékenység folytatását a Humán Rt. részére a Humántrade Kft. megbízásából és forgalmazására, azonban az itt felsoroltak között nem szerepel a 3002 20 00 00 vámtarifaszámú embergyógyászati célú vakcinák árumegnevezés.<br>
A Döntõbizottság álláspontja szerint ez a tény azt bizonyította, hogy az ajánlattevõ ajánlatához nem csatolta az ajánlatkérõ által kért külön engedélyt.<br>
Ezt az álláspontot megerõsítette az IKIM-tõl a Döntõbizottság megkeresésére adott állásfoglalás, mely szerint a Humántrade Kft. önálló külkereskedelmi tevékenységet nem folytat, továbbá a Humán Rt. részére kiadott 511/965/1997 sz. engedély humán oltóanyagok import tevékenységére nem vonatkozott. Az IKIM tájékoztatása arra is kiterjedt, hogy a Humán Rt. 1998. február 2-án kelt levelében a meglévõ engedély II. pontja kiegészítését a humán oltóanyagok import tevékenységére vonatkozóan megkérte. Az engedély kiadása 511/123/1998 sz. alatt 1998. február 17-én az IKIM részérõl megtörtént.<br>
Mindezek mellett a Döntõbizottság az ajánlatok vizsgálatából megállapította, hogy kérelmezõ az IKIM 511/53/1998 sz. 1998. január 26-án kelt és 3002 20 00 00 vámtarifaszámú "Vakcinák embergyógyászati célra" import külön engedélyét az ajánlatához csatolta.<br>
A fentiekbõl következõen a Döntõbizottság megállapította, hogy az ajánlatkérõ megsértette a Kbt. 52. § (2) bekezdés d) pontját, mely szerint érvénytelen az ajánlat, ha az nem felel meg az ajánlati felhívásban, illetõleg a dokumentációban foglalt feltételeknek. A nyertes ajánlattevõ ajánlata nem felelt meg a dokumentációban elõírtaknak az engedély hiánya miatt. A ajánlatkérõ megsértette a Kbt. 53. § (2) bekezdését is, mely kimondja hogy az eljárás további szakaszában nem vehet részt az, aki érvénytelen ajánlatot tett. Ajánlatkérõ ezt a kogens szabályt figyelmen kívül hagyta, amikor az érvénytelen ajánlatot érdemben elbírálta.<br>
A Kbt. 59. § (1) bekezdése kimondja, hogy az eljárás nyertese az, aki az ajánlatkérõ részére az ajánlati felhívásban (dokumentációban) meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Ajánlatkérõ a Kbt. fenti rendelkezését megsértette, amikor a dokumentációban meghatározott feltételeket nem teljesítõ ajánlatot benyújtó ajánlattevõt hirdette ki nyertesnek.<br>
A nyertes ajánlattevõ megsértette a Kbt. 24. § (1) bekezdés utolsó fordulatát, a verseny tisztaságáról szóló rendelkezést, mivel ajánlatához nem az ajánlatot be- nyújtó, hanem vele ugyan szerzõdéses kapcsolatban álló, de önálló jogi személy, a Humán Rt. részére kiállított és a közbeszerzés tárgyát képezõ humán oltóanyag importra nem vonatkozó engedélyt csatolt.<br>
Kérelmezõ jogorvoslati kérelmét ezen túlmenõen a Döntõbizottság nem találta megalapozottnak. A nyertes ajánlattevõ konkrétan közbeszerzés tárgyára vonatkozó referenciát csatolni nem tudott, mivel a korábbi években kérelmezõ végezte ajánlatkérõ részére ezt a tevékenységet, de ajánlatában részletesen bemutatta 1989-tõl – alapítása óta – a Humán Rt. részére végzett humánoltóanyagok raktározási, szállítási és exporttevékenységét.<br>
(Kérelmezõ ezzel szemben túlnyomó többségben idegen nyelvû számlamásolatokat csatolt három évre visszamenõen referenciáinak igazolásaként.)<br>
Ebben a vonatkozásban egyik pályázat sem felelt meg a kiírásban foglaltaknak. Az ajánlatkérõ helyesen járt el, amikor a Kbt. 44 § (2) bekezdés a)–h) pontjainak korlátozottan a közbeszerzés tárgyára vonatkozó meghatározásával kérte az ajánlattevõktõl a mûszaki alkalmasság igazolását.<br>
A dokumentáció 5. pontja elõírta a beszerzés tárgyát képezõ oltóanyagok behozatalát követõ meghatározott hõmérsékleten történõ tárolását, valamint ajánlatkérõ rendelkezése alapján különbözõ felhasználási helyekre történõ meghatározott hõmérsékleten történõ szállítását.<br>
Az ajánlattevõknek mindezekre figyelemmel nem csupán importtevékenység végzésére, hanem raktározási és fuvarozási feladatok teljesítésére is alkalmasnak kellett lenniük.<br>
Erre vonatkozó mûszaki alkalmasság igazolását joggal kérte az ajánlatkérõ.<br>
A bizományosi díjat ajánlattevõnek a beszerzett áru érték %-ában kellett megadniuk. A nyertes ajánlattevõ és a kérelmezõ ajánlata közötti 0,5%-os áreltérés nem indokolta ajánlatkérõ részére a Kbt. 57. § (2) bekezdésének alkalmazását, mely szerint ha az ajánlat kirívóan alacsony ellenszolgáltatást tartalmaz, az ajánlatkérõnek írásban magyarázatot kell kérnie.<br>
A Döntõbizottság az indoklásban kifejtettek szerint – a Kbt. 76. § (1) bekezdés c) pontjában biztosított jogkö-rében eljárva a Kbt. 88. § (1) bekezdés d) pontja szerinti, a rendelkezõ részben meghatározott jogsértést megállapította és a jogsértõkkel szemben a Kbt. 88. § (1) bekezdés f) és g) pontja szerinti jogkövetkezményeket alkalmazta, egyebekben a kérelmet a Kbt. 88. § (1) bekezdés a) pontja alapján – mint alaptalant – elutasította. A Döntõbizottság a Kbt. 88. § (1) bekezdés e) pontjának alkalmazását – nem találta indokoltnak.<br>
A Döntõbizottság az eljárás során megállapította, hogy az ajánlatkérõ és a nyertes ajánlattevõ is megsértette a Kbt. hivatkozott jogszabályhelyeit, így bírság kiszabásáról határozott.<br>
A bírság összegét a jogsértés súlyára és a beszerzés értékére tekintettel állapította meg a rendelkezõ részben foglaltaknak megfelelõen.<br>
A költségeket illetõen a Kbt. 88. § (1) bekezdés g) pontjának megfelelõen rendelkezett a Döntõbizottság, miután a kérelmezõ az igazgatási szolgáltatási díjon kívül egyéb költséget nem jelölt meg.<br>
A Kbt. 88. § (1) bekezdés c) pontját a Döntõbizottság alkalmazni nem tudta, mivel az ajánlatkérõ és az ajánlattevõ a szerzõdést az eljárás megkezdése elõtt már megkötötte.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. március 25.<br>
<br>
	Dr. Engler Magdolna s. k.	Ruthner Oszkár s. k.<br>
	közbeszerzési biztos	közbeszerzési biztos<br>
<br>
Dr. Monory Bulcs s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>