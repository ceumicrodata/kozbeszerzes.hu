<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2313)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 241/16/1997.<br>
<br>
Tárgy: a CSÕSZER Berendezéseket Szerelõ Rt. jogorvoslati kérelme a Szabolcs-Szatmár-Bereg Megyei Önkormányzat Szatmár-Beregi Kórháza közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a CSÕSZER Berendezéseket Szerelõ Rt., 1103 Budapest, Gergely u. 81. (a továbbiakban: kérelmezõ), jogi képviselõ: Csõváry és Társai Ügyvédi Iroda, 1095 Budapest, Mester u. 1. I. em. 8. kérelmére, amelyet a Sza-bolcs-Szatmár-Bereg Megyei Önkormányzat Szatmár- Beregi Kórháza, 4900 Fehérgyarmat, Damjanich u. 1. (a továbbiakban: ajánlatkérõ), megbízottja: Szabolcs-Szatmár-Bereg Megyei Beruházási Kft., 4400 Nyíregyháza, Kórház u. 1/A, jogi képviselõ: Huszti és Sarkadi Ügyvédi Iroda, 4400 Nyíregyháza, Széchenyi u. 32/B, fehérgyarmati és vásárosnaményi telephelyein, címzett támogatásból finanszírozott rekonstrukció teljes körû, generálkivitelezésben történõ megvalósítására kiírt közbeszerzési eljárása ellen nyújtott be, megállapította, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 50. § (1), 49. § (2) bekezdésére tekintettel a 26. § (2), továbbá az 59. § (1) bekezdését.<br>
Kötelezi az ajánlatkérõt, hogy a határozat kézhezvételétõl számított 15 napon belül 4 000 000 Ft, azaz négymillió forint összegû bírságot a Közbeszerzések Tanácsa MNB 10032000-01720361-00000000 sz. számlára fizessen be. Továbbá kérelmezõ részére ugyanezen határidõn belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
INDOKOLÁS<br>
<br>
Ajánlatkérõ nyílt elõminõsítési eljárást hirdetett meg a Közbeszerzési Értesítõ (a továbbiakban: K. É.) 1997. VI. 18-án megjelent 23. számában a Szatmár-Beregi Kórház, 4900 Fehérgyarmat, Damjanich u. 1. és 4800 Vásárosnamény, Ady E. u. 5. sz. alatti telephelyei felújítási munkálataira, valamint orvosi gép, mûszer és kórháztechnológiák beruházására.<br>
A megvalósításra a helyi önkormányzatok 1997. évi új induló címzett támogatásáról szóló 1997. évi XLV. törvény 1. sz. melléklet 71. sora 3332,41 millió forint címzett támogatást biztosított.<br>
Az elõminõsítés alapján ajánlatkérõ a Magyar Építõ Rt.-t, az OMKER Orvosi Mûszer Kereskedelmi Rt.-t, a NYÍRÉP Nyírvidéki Építõipari Kivitelezõ és Szolgáltató Kft.-t, a Kelet-Speeck Kft.-t és kérelmezõt 1997. augusztus 11-én kelt levelében hívta fel ajánlattételre, a kiírási dokumentáció átvételi lehetõségét augusztus 29. napjában jelölte meg. Az elõminõsítés eredményét a K. É. 35. számában tette közzé.<br>
Az ajánlatok részletes elõírásait, az elvégzendõ munkák terveit, árazatlan tételes mennyiségi kiírást, az orvosi gép, mûszer és egyéb kórháztechnológiák felsorolását és mennyiségét kiírási dokumentációban bocsátotta az ajánlatkérõ rendelkezésre. A részvételi felhívás 3. c) pontja elõírja a beruházási feladat teljes körû megvalósítását biztosító ajánlat elkészítését, a 11. pont lehetõséget ad az ajánlattevõknek, hogy egymástól elkülöníthetõ tartalommal több változatban is tehetnek ajánlatot. A dokumentáció I/1. pontja tartalmazza az ajánlatok 1997. október 9-i benyújtásának és bontásának idõpontját. A közjegyzõi okiratként keletkezett bontási jegyzõkönyv egy-egy ajánlattevõre vonatkozóan azt rögzíti, hogy ajánlata teljes körû, de az ajánlati változatokra vonatkozóan ez a tény külön-külön nincs feltüntetve. A jegyzõkönyv szerint az ajánlatok felbontásával kapcsolatban kifogás, észrevétel nem volt, továbbá, hogy a jegyzõkönyv felolvasására a felbontó bizottság tagjai elõtt került sor, akik azt a történtekkel kapcsolatban egyezõnek tanúsították.<br>
Az ajánlati dokumentáció I/4. b) pontja elõírja, hogy a nyertes pályázótól az ajánlatkérõ a megajánlott bruttó vállalkozási díj 1%-ának megfelelõ jóteljesítési biztosítékot kér készpénzben vagy bankgarancia formájában, a szerzõdés megkötését követõ 8 napon belül.<br>
Az I/8. pont lehetõvé teszi, hogy az alternatív ajánlat tartalmazhat a tervezett megoldástól eltérõ más anyagot, vagy szerkezetet, de ennek a tervezethez hasonló és megfelelõ mûszaki paraméterekkel és minõsítéssel kell rendelkezni.<br>
A II/2.3 pont szerint az ajánlatkérõ fenntartja magának a jogot, hogy bármely ajánlatot vagy az ajánlat egy részét elfogadjon, vagy visszautasítson.<br>
A III/5.2.1 pont utal a beruházás forrását biztosító törvényre. A III/5.11. f) pont elõírja, hogy az ajánlatot az ajánlatkérõ egy-egy részegységgel, anyag- vagy árutartalommal csökkentheti, és az így meghatározott összegben is a kivitelezési szerzõdés megkötését a nyertes ajánlattevõ vállalja.<br>
A felhívás szerint az ajánlatok elbírálása az összességében legelõnyösebb ajánlat kiválasztása alapján történik. Az értékelési szempontok fontossági sorrendben a következõk: mûszaki, szakmai alkalmasság, referenciák, kórházépítési tapasztalatok, mielõbbi teljesítési határidõ, a gyógyító munka zavartalanságát biztosító munkaszervezés, helyi munkaerõ-foglalkoztatás, a megajánlott vállalkozói ár, a megvalósítás garanciái, mellékkötelezettségek vállalása a szerzõdésteljesítés biztosítására, a megajánlott gépek, berendezések mûszaki színvonala.<br>
A részvételi felhívásra valamennyi, az elõminõsítésben alkalmasnak minõsített ajánlattevõ benyújtotta ajánlatát: a Magyar Építõ Rt. és kérelmezõ egy-egy alap-, az OMKER Rt. és a Kelet-Speeck Kft. egy-egy alap- és két-két alternatív, a Nyírép Kft. egy alap- és három alternatív ajánlatot nyújtott be. Az 1997. november 7-i eredményhirdetésen az ajánlatkérõ ismertette, hogy a tervdokumentációból egyes részek felújítását kivette, továbbá az orvosi gép-, mûszerbeszerzést is csökkentve fogadta el. Ajánlatkérõ eljárást lezáró döntése szerint a Kelet-Speeck Kft. alapajánlata lett a nyertes 3094 millió forint összegben elfogadva, második helyezettként a Nyírép Kft. alapajánlatát hirdették ki 3296 millió forinttal. A szerzõdést 1997. november 21-én a nyertessel megkötötték.<br>
Kérelmezõ 1997. november 21-én jogorvoslati kérelmet terjesztett elõ, amelyet a jogorvoslati eljárásban 1997. december 8-án megtartott tárgyaláson kiegészített.<br>
Kérelmében az ajánlatkérõ eljárást lezáró döntését kifogásolja. Álláspontja szerint az ajánlatkérõ megsértette a Kbt. alapelvi rendelkezéseit, mert az ajánlatok tartalmát önkényesen csökkentette, és végül olyan ajánlatot értékelt legjobbnak, amelynek tartalmáról az ajánlattevõk semmilyen információval nem rendelkeztek. Az ajánlat tartalmának ilyen mértékû megváltoztatása a beszerzés tárgyának módosulását jelenti, amelyre ugyanebben a közbeszerzési eljárásban jogszerûen nem kerülhetett volna sor. Nézete szerint az ajánlatkérõnek jelen közbeszerzési eljárását eredménytelennek kellett volna nyilvánítania és új, csökkentett mûszaki tartalomra vonatkozó felhívásával új eljárást kellett volna indítania. Kérelmét kiegészítve kifogásolta az ajánlatkérõ vele kapcsolatos értékelését, a pénzügyi és mûszaki alkalmasság – mint elbírálási szempontok – tekintetében.<br>
Elõbbiekre tekintettel kérte, hogy a Döntõbizottság ideiglenes intézkedéssel a szerzõdés megkötését tiltsa meg és semmisítse meg az ajánlatkérõ közbeszerzési eljárást lezáró döntését.<br>
Ajánlatkérõ a jogorvoslati kérelemre tett észrevéte-lében kéri az alaptalan kérelem elutasítását és kérelmezõt a költségekben marasztalni. Álláspontja szerint az ajánlattevõk a megvalósításra rendelkezésre álló összegek ismeretében tettek ajánlatot, ugyanis a céltámogatásból megvalósuló beruházás pénzügyi adatai közismertek. A benyújtott ajánlatok részletes értékelése során megállapította, hogy a legalacsonyabb összegû alternatív ajánlatok (Kelet-Speeck Kft. I., II. alternatíva) a fehérgyarmati "A" épület esetében alapterület-csökkentést tartalmaznak, ezért azokat önálló ajánlatként nem vehette figyelembe. A nyertes ajánlattevõ alapajánlatának adataiból indult ki azokban a számításokban, amelyek során – a felhívás II/2.3. és III/5.11. pontjaira tekintettel – csökkentette a megajánlott mûszaki tartalmat és ezzel együtt a vállalkozási árat. Az eredményhirdetésen közölt és a késõbb írásban megküldött tájékoztatásból minden ajánlattevõ megismerhette az elmaradó tételeket. A mûszaki tartalom csökkentése nem indokolta új közbeszerzési eljárás indítását, mert a kórházrekonstrukció a felhívással azonos módon, ezzel együtt "szerényebb körülmények" között valósulhat meg.<br>
Kérelmezõ ajánlatát 6 milliárd forint feletti vállalási árral adta meg, ez az ár oly mértékben kedvezõtlen (magas) volt, hogy az ajánlatot a végsõ értékeléskor nem vette figyelembe.<br>
Egyéb érdekeltként észrevételt tett a Nyírép Kft., a Magyar Építõ Rt., az OMKER Rt. és a Kelet-Speeck Kft.<br>
A Nyírép Kft. nyilatkozata szerint megkapták az ajánlatkérõ indokolását ajánlatuk elutasítására vonatkozóan, de abból nehezen állapítható meg, hogy különösen a munkanemek és egyéb módosítások költségcsökkentési javaslataik közül melyek lettek figyelembe véve, továbbá véleménye szerint a költségcsökkentések összesítõ táblázata a "B" változat ajánlati árát tartalmazza és nem az ajánlatkérõ által alapajánlatnak tekintett "A" változatét. Álláspontja szerint a kiírás csak az orvosi gép, mûszer és egyéb kórháztechnológiák csökkentési változatát tette lehetõvé az alternatívák kidolgozásában.<br>
A Magyar Építõ Rt. és az OMKER Rt. egyetért a kérelemben foglaltakkal. A Kelet-Speeck Kft. a közbeszerzési eljárást törvényesnek tartja.<br>
A Döntõbizottság a közbeszerzésekrõl szóló 1995. évi XL. törvény (a továbbiakban: Kbt.) 82. § (1) bekezdése alapján a (2) bekezdés b) pontja szerint a kérelemre 1997. november 25-én ideiglenes intézkedéssel ajánlatkérõnek megtiltotta a szerzõdés megkötését, mivel az akkor rendelkezésre álló iratokból azt állapította meg, hogy a közbeszerzés tárgyának módosításával a közbeszerzési eljárás tisztasága megsértésének veszélye fennállt.<br>
A Döntõbizottság a rendelkezésre álló iratok és a tárgyaláson elhangzottak alapján a következõket állapította meg.<br>
A tárgyban szereplõ beszerzésekre öt ajánlattevõ tett ajánlatot. Ezen belül a Kelet-Speeck Kft. az alapajánlata mellett, két alternatív, míg a Nyírép Kft. alapajánlata mellett három alternatív ajánlatot tett. Az OMKER Rt. ugyancsak két alternatív ajánlatot nyújtott be. Ajánlatkérõ az ajánlatok értékelését megelõzõen mindenekelõtt azt vizsgálta, hogy a benyújtott ajánlatok közül melyek azok, amelyek nem haladják meg a beszerzésre rendelkezésre álló összeget (3 195 M Ft). Gyakorlatilag azokat az ajánlatokat nem is értékelte, amelyek az itt rögzített összeget meghaladták, és az ajánlatkérõ úgy vélte, hogy azokat még az ajánlatok módosításával (egyes munkarészek elhagyásával) sem tudja olyan szintre hozni, hogy az beleférjen a fentiekben rögzített összegbe. Végsõ határérték 6 milliárd Ft volt. A Kelet-Speeck Kft. két alternatív ajánlatát pedig azért nem vette figyelembe az értékelés során, mert azok a Fehérgyarmati Kórház "A" épületének jelentõs áttervezésével készültek, azaz nem feleltek meg az ajánlati felhívásnak.<br>
Az ajánlatok ily módon történõ szelektálását követõen ajánlatkérõ a fennmaradó ajánlatok mûszaki tartalmát és ezzel összefüggésben a vállalkozási árat csökkentette. Az elhagyandó munkarészek közé a következõket sorolta: homlokzati PVC épületfelügyeleti rendszer, Fehérgyarmat "C" épület, mosodaépület és technológia, trafó, parkosítás, konyhatechnológia, belsõépítészet, orvosi gép, mûszerek elmaradó tételei (ajánlatkérõ által készített lista alapján). Az így végrehajtott korrekció után sem rendelkezett elfogadható ajánlattal, ezért tovább módosította azokat. A további módosítások már csak a Kelet-Speeck Kft. és a Nyírép Kft. ajánlatát érintik. Nevezetesen mindkét ajánlattevõ saját, már korábban érvénytelennek nyilvánított alternatív ajánlatából emelt át ajánlati részeket az alapajánlatba. A Kelet-Speeck Kft. 2. sz. alternatív ajánlatából átemelte az alapajánlatba például az építõmesteri és szakipari munkák körében felsorolt tételeket, az átcsoportosítás közel 300 M Ft-ot érint.<br>
A Kbt. 26. § (2) bekezdése szerint az ajánlatkérõ az ajánlati felhívásához, az ajánlattevõ pedig az ajánlatához kötve van. Az ajánlati kötöttség idejét a Kbt. 50. §-a határozza meg. Eszerint az ajánlati kötöttség az ajánlattételi határidõ lejártától kezdõdik. E rendelkezés tartalma szerint azt jelenti, hogy az ajánlatok tartalmán, azok beadását követõen módosítani nem lehet, sem az ajánlatkérõ, sem az ajánlattevõ szándéka szerint. Az ajánlatkérõnek sincs joga e rendelkezés szerint, hogy a beadott ajánlatok tartalmán változtasson, még akkor sem, ha az ajánlati dokumentációjában elõzetesen azt a kikötést tette, hogy bármelyik ajánlatot, vagy az ajánlat egy részét joga van elutasítani (Dok. II/2.3. pont). A Kbt. 49. § (2) bekezdése ugyanis kimondja, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatóak. Így az ajánlatkérõ elõzetes feltételes hozzájárulást tartalmazó nyilatkozata (Dok. II/2.3. pont) a fenti rendelkezésre tekintettel érvénytelen. Annál is inkább, mivel az ajánlatkérõ az ajánlati felhívásában eleve kikötötte, hogy részajánlatokat nem lehet tenni és azt nem fogad el. Az ajánlatkérõ gyakorlatilag a jogsértést akkor követte el, amikor az értékeléskor az ajánlatokon módosított. A jogvesztõ határidõket tehát ettõl az idõponttól kell számítani.<br>
Az ajánlatkérõnek a törvény biztosítja a lehetõséget, hogy arra az esetre, ha a beszerzés tárgya bonyolult, több egységbõl áll, részajánlatot kérjen külön-külön az egyes elõre körülhatárolt egységekre. Ebben az esetben megtehette volna, hogy egyes elõre körülhatárolt részletekre eredményt nem hirdet, azaz az eljárást eredménytelenné nyilvánítja, figyelemmel arra, hogy számára az árak miatt nem érkeztek elfogadható ajánlatok. Ezzel a lehetõséggel ajánlatkérõ az ajánlati felhívásának elkészítése során nem élt. A fent kifejtettek szerint pedig az ajánlatok módosítására és olyan ajánlat nyertesként történõ kihirdetésére, amely ajánlat gyakorlatilag nem is létezett, nem volt joga. Minderre tekintettel nem volt olyan ajánlat, alap vagy alternatív, amely a legkedvezõbbnek minõsülhetett volna a Kbt. 59. § (1) bekezdése szerint az ajánlatkérõ részére.<br>
Az ajánlatkérõ egyébként a dokumentáció II/2.3. pontjában meghatározott saját elõírását is megsértette. Az ajánlatkérõ ugyanis nemcsak az egyes ajánlatokon belül hajtott végre módosítást, hanem az egyik alternatív ajánlatból átemelt részeket a másik ajánlatba.<br>
Az indokolásban kifejtettek alapján a Döntõbizottság – a Kbt. 76. § (1) bekezdésének c) pontjában biztosított jogkörében eljárva – megállapította, hogy ajánlatkérõ megsértette a Kbt. 50. § (1), 49. § (2) bekezdésére tekintettel a 26. § (2) és az 59. § (1) bekezdését. Ezért vele szemben jogkövetkezményként a Kbt. 88. § (1) bekezdésének d) és g) pontjában foglaltakat alkalmazza.<br>
A D. 241/2/1997. számú ideiglenes intézkedésre vonatkozó döntõbizottsági határozat jelen határozat kiadásával egyidejûleg hatályát veszti. A Döntõbizottság a költségekrõl a rendelkezõ részben foglaltak szerint döntött a Kbt. 88. § (1) bekezdésének g) pontjára figyelemmel. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 30.<br>
<br>
Kalmárné Diósy Ildikó s. k.	Dr. Cziffra Csaba s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke <br>
<br>
<br>
<br>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG<br>
<br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 241/24/1997.<br>
<br>
Tárgy: Határozat kiegészítése iránti kérelem<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Csõszer Berendezéseket Szerelõ Rt., 1103 Budapest, Gergely u. 81., képviseli: Galán-thayné dr. Csõvári Judit ügyvéd, 1095 Budapest, Mester u. 1. I. em. 8.) közbeszerzési eljárásban keletkezett költségeinek – D. 241/16/1997. számú határozat kiegészítésével történõ – megtérítésére vonatkozó kérelmét elutasítja.<br>
E határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a Csõszer Berendezéseket Szerelõ Rt. (a továbbiakban: kérelmezõ) kérelmére jogorvoslati eljárást folytatott a Szabolcs-Szatmár-Bereg Megyei Önkormányzat Szatmár-Beregi Kórháza, 4900 Fehérgyarmat, Damjanich u. 1. (a továbbiakban: ajánlatkérõ) fehérgyarmati és vásárosnaményi telephelyei felújítási munkálataira, illetve orvosi gép, mûszer beszerzésére vonatkozó közbeszerzési eljárása ellen. D. 241/16/1997. számú, 1998. január 30-án kelt határozatában a Döntõbizottság a jogorvoslati kérelemnek helyt adott. Ajánlatkérõ jogsértéseit megállapítva 4 000 000 Ft összegû bírság megfizetésére kötelezte, egyben kötelezte arra is, hogy 30 000 Ft igazgatási szolgáltatási díjat kérelmezõ részére fizessen meg. Kérelmezõ 1998. március 10. napján a fenti alaphatározat kiegészítésével kérte kötelezni ajánlatkérõt arra is, hogy fizesse vissza kérelmezõ részére a pályázati dokumentációra általa megfizetett 1 000 000 Ft, azaz egymillió forint összeget.<br>
Ajánlatkérõ a kérelem elutasítását kérte. Álláspontja szerint a határozat kiegészítésére az államigazgatási eljárás általános szabályairól szóló 1957. évi IV. törvény (a továbbiakban: Áe.) 48. § (2) bekezdése alapján lehetõség nincs.<br>
A Döntõbizottság a rendelkezésre álló iratok alapján az alábbiakat állapította meg.<br>
Kérelmezõ 1997. november 20-án kelt jogorvoslati kérelmében az eljárást lezáró döntést, az ajánlati kötöttség megszegését sérelmezte. Jogkövetkezményként kérte alkalmazni az eljárást lezáró döntés megsemmisítését. Ezen túlmenõen ideiglenes intézkedésként a szerzõdés megkötésének megtiltását indítványozta. A lefolytatott jogorvoslati eljárás során a Döntõbizottság megállapította, hogy ajánlatkérõ megsértette a Kbt. több rendelkezését, ezért vele szemben jogkövetkezményként, a jogsértés megállapítása mellett bírságot alkalmazott, továbbá kötelezte az igazgatási szolgáltatási díj kérelmezõ részére történõ megfizetésére. A döntés megsemmisítésére az alkalmazott ideiglenes intézkedés ellenére sem volt módja a Döntõbizottságnak, mivel ajánlatkérõ a szerzõdést már az ideiglenes intézkedést megelõzõen megkötötte.<br>
Kérelmezõ sem a jogorvoslati kérelmében, sem a késõbbiekben – az érdemi határozatot megelõzõen – felmerült költségeit nem jelölte meg, annak megtérítését nem kérte. Az Áe. 48. § (2) bekezdése szerint a közigazgatási szerv hivatalból, vagy az ügyfél kérelmére a határozatot kiegészítheti, ha az ügy érdeméhez tartozó kérdésben nem határozott. E rendelkezés alapján a kérelem kiegészítésére lehetõség nincs, figyelemmel arra, hogy a Döntõbizottság a kérelemben megjelölt valamennyi kérdésben határozatot hozott. A Kbt. 88. § (1) bekezdése g) pontjának második fordulatában meghatározott jogkövetkezmény alkalmazásának törvényi feltételei nem álltak fenn, mivel a keletkezett költségekre vonatkozó bizonyítékait kérelmezõ nem terjesztette elõ. Az érdemi határozatot követõen pedig kérelmezõ újabb bizonyítási indítványokat a Kbt. 83. § (1) bekezdése szerint nem terjeszthet elõ. E rendelkezés szerint ugyanis a felek a tárgyalás befejezéséig terjeszthetik elõ bizonyítékaikat. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 15.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>