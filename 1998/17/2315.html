<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2315)
</b></h2><FONT size=3><i><u></i></u><br>
1024 Budapest, Margit krt. 8.<br>
Telefon: 175-8328<br>
Fax: 155-5082<br>
Ikt. sz.: D. 44/9/1998.<br>
<br>
Tárgy: Magyar Gépjármûimportõrök Egyesületének jogorvoslati kérelme az Antenna Hungária Rt. beszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Gépjármûimportõrök Egyesülete (1134 Budapest, Dózsa Gy. út 53. továbbiakban: kérelmezõ) jogorvoslati kérelme alapján a Döntõbizottság az Antenna Hungária Magyar Mûsorszóró és Rádióhírközlési Rt.-nek (1119 Budapest, Petzval u. 31–33. – képviseli dr. Nagy Gábor jogtanácsos – továbbiakban: ajánlatkérõ) gépjármûvek lecserélése tartós bérlet formájában tárgyú versenytárgyalási felhívását az eljárás során hozott egyéb döntéseire is kiterjedõen megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
A Döntõbizottság kötelezi ajánlatkérõt a 30 000 Ft, azaz harmincezer forint igazgatási szolgáltatási díj kérelmezõ részére történõ megfizetését a határozat jogerõre emelkedésétõl számított 30 napon belül, egyebekben a kereset benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Kérelmezõ 1998. március 2-án jogorvoslati kérelmet nyújtott be a Döntõbizottsághoz, az ajánlatkérõ által a Népszabadság 1998. február 6-i számában gépjármûállomány tartós bérlet formájában történõ lecserélésére közzétett nyilvános versenytárgyalási felhívása ellen. A kérelmezõ a versenyfelhívásáról 1998. február 26-án szerzett tudomást. Álláspontja szerint ajánlatkérõnek a közbeszerzésekrõl szóló 1995. évi XL. törvény (továbbiakban: Kbt.) alapján kellett volna az ajánlati felhívást elkészítenie és az eljárást lefolytatnia. Kérte a Döntõbizottságtól, állapítsa meg a jogsértést, semmisítse meg az ajánlatkérõnek az eljárással kapcsolatban eddig hozott döntéseit, kötelezze ajánlatkérõt a Kbt. szabályainak megfelelõ eljárásra, és ideiglenes intézkedésként az eljárást függessze fel.<br>
Az ajánlatkérõ észrevételében nem vitatta, hogy a Kbt. személyi hatálya alá tartoznak a Kbt. 1. § e) pontja alapján, azonban a jogorvoslati kérelemmel megtámadott beszerzés a Kbt. 2. § (2) bekezdésében foglaltakra figyelemmel nem tartozik a Kbt. hatálya alá, mivel közszolgáltató tevékenységükkel közvetlenül összefüggésben nem álló beszerzésrõl van szó. Kérte a jogorvoslati kérelem elutasítását.<br>
A Döntõbizottság a benyújtott iratok, a – hivatalból kitûzött – tárgyaláson elhangzott nyilatkozatok alapján a következõket állapította meg. A jogorvoslati kérelem megalapozott.<br>
A Kbt. 1. § e) pontja szerint a törvény személyi hatálya alá tartozik a gazdálkodó szervezet, ha országos, regionális vagy helyi közszolgáltató tevékenység gyakorlása a beszerzéssel érintett piac egészén jogszabály alapján kizárólagos jogosítvánnyal rendelkezik.<br>
Ennek alapján tény, hogy ajánlatkérõre a Kbt. személyi hatálya kiterjed.<br>
A Kbt. 2. § (2) bekezdése kimondja, hogy az 1. § e) pontjában szereplõ szervezetek közbeszerzésén kizárólag a közszolgáltató tevékenységükkel közvetlenül öszszefüggõ beszerzéseket kell érteni:<br>
Ajánlatkérõ közszolgáltató tevékenysége a távközlésrõl szóló 1992. évi LXXII törvény 3. § (1) bekezdés d) pontja alapján országos és körzeti rádió és televízió-mûsor szétosztása, valamint szórása.<br>
Az idézett jogszabály meghatározza a mûsorszétosztás és mûsorszórás fogalmát.<br>
Mûsorszétosztás a mûsorszolgáltató által elõállított jelek kábelhálózaton földfelszíni vagy mûholdas – nem mûsorszóró rádió távközlõ rendszeren történõ eljuttatása a rádió- és televíziómûsor-szóró adókhoz, illetõleg mûsorelosztó-hálózatokhoz. A mûsorszórás földfelszíni vagy mûholdas rendszerrel végzett egyirányú rádió-távközlési eljárás – megfelelõ vevõkészülékkel rendelkezõ elvileg korlátlan számú felhasználónak szánt –  hangok, képek vagy egyéb természetû adások továbbítására.<br>
A beszerzés gépjármûvek tartós bérbevételére irányult. A gépjármûvekkel történik a tv-, rádióállomásokra a napi munkásszállítás, terepjárók szükségesek a telepítési munkálatokhoz, mûszaki berendezések hibaelhárításához, karbantartásához.<br>
Ezekkel összefüggésben a Döntõbizottság álláspontja szerint a gépjármûvek a közszolgáltató tevékenységgel közvetlenül összefüggenek, mivel ezek igénybevétele nélkül a létesítmények nem megközelíthetõk, elérhetõség hiányában pedig a közszolgáltató tevékenység nem látható el.<br>
Mindezekre figyelemmel az ajánlatkérõ a gépjármûvek lecserélése tartós bérlet formájában történõ beszerzése során a Kbt. szabályai szerint köteles eljárni. Jogszabálysértést követett el ajánlatkérõ, amikor a Kbt. megkerülésével tette közzé versenyfelhívását.<br>
A Döntõbizottság megállapítja, hogy az ajánlatkérõ eljárása során jogtalanul mellõzte a Kbt. szabályait, ezért a Kbt. 76. § (1) bekezdés a) pontjában biztosított jogkörében eljárva ajánlatkérõvel szemben a Kbt. 88. § (1) bekezdés c) és g) pontjait alkalmazta jogkövetkezményként.<br>
Amennyiben az ajánlatkérõ a gépjármûvek tartós bérlet formájában történõ beszerzési szándékát továbbra is fenntartja, úgy köteles a Kbt. szabályai szerint eljárni.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. március 26.<br>
<br>
	Dr. Engler Magdolna s. k.	Dr. Monory Bulcs  s. k.<br>
	közbeszerzési biztos	közbeszerzési biztos<br>
<br>
Ruthner Oszkár s. k. <br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>