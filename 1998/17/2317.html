<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2317)
</b></h2><FONT size=3><i><u></i></u><br>
Budapest, Margit krt. 85.<br>
Telefon 156-8019<br>
Fax: 155-5082<br>
Ikt. sz.: D. 35/12/1998.<br>
<br>
Tárgy: ORAKO Kereskedelmi és Szolgáltató Kft. jogorvoslati kérelme az Eötvös Károly Megyei Könyvtár közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ORAKO Kereskedelmi és Szolgáltató Kft. (1222 Budapest, Gádor u. 130., képviselõje: dr. Vajk Kálmán ügyvéd, 1033 Budapest, Akác köz 3., a továbbiakban kérelmezõ) jogorvoslati kérelmének, melyet az Eötvös Károly Megyei Könyvtár (8200 Veszprém, Komakút tér 3., képviselõje Müllerné dr. Hradszky Erzsébet jogtanácsos, 8200 Veszprém, Megyeház tér 5., a továbbiakban: ajánlatkérõ) helyiségeinek berendezése tárgyában kiírt közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 52. § (2) bekezdésének d) pontját, 53. § (1) bekezdését b) pontját és az 59. § (1) bekezdését, egyebekben a kérelmet elutasítja.<br>
A Döntõbizottság a jogsértésre való tekintettel ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
Ajánlatkérõ a bírság összegét a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 49. számában 1997. december 17-én 7716. számon ajánlati felhívást tett közzé nyílt eljárás keretében a könyvtár A, B és C jelû épületrészek berendezésére.<br>
Ajánlatkérõ a beszerzés tárgyát a dokumentáció 3. pontjában jelölte meg:<br>
– könyvtártechnológiai berendezések, bútorok,<br>
– mobil (irodai) bútorok,<br>
– belsõépítészeti (beépített bútorozás) kialakítása, szállítása, beépítése, figyelemmel a dokumentáció mellékleteiben foglaltakra.<br>
Ajánlati felhívása 2. b) pontja szerint a vállalkozási és szállítási szerzõdésre kért ajánlatokat, a 2. c) pontja és a tájékoztató 3. a) pontja szerint az ajánlattevõk a dokumentációban foglaltakra teljes és részajánlatot is tehettek.<br>
Ajánlati felhívása 11. pontjában jelölte meg a pénzügyi, gazdasági és mûszaki alkalmasság igazolására kért adatokat és tényeket, míg 13. pontjában az összességében legelõnyösebb ajánlatok elbírálásának szempontjait, amelyek fontossági sorrendje a következõ volt:<br>
– minõségi, garanciális, szavatossági feltételek,<br>
– ajánlati ár,<br>
– határidõk,<br>
– referenciák,<br>
– a vállalkozó mûködésére, gazdálkodására, felkészültségére és megbízhatóságára vonatkozó adatok.<br>
Ajánlatkérõ a dokumentációban meghatározta azt is, hogy a bírálati szempontok mellé milyen súlyú pontszámokat rendel.<br>
Ajánlatkérõ a dokumentáció tájékoztatója III/4. pontjában ajánlattevõknek ajánlataik elkészítésekor biztosította a helyszín megtekintését és a konzultáció lehetõségét.<br>
Az 1998. január 30-án megtartott ajánlatok bontásakor érvényes ajánlatot tett:<br>
– Kollektív Ipari és Kereskedelmi Kft., Békés, Verseny út 1–3., I. ütem könyvtártechnológiai berendezésekre.<br>
– ORAKO Kft., Budapest, Gábor u. 130., teljes körû ajánlatot tett.<br>
– Balaton Bútorgyár Rt., Veszprém, Budapest u. 10., teljes körû ajánlatot tett.<br>
– Jupiter Center Kereskedelmi és Szolgáltató Kft., Veszprém, Budapest u. 75., teljes körû ajánlatot tett.<br>
– Stilfa Ipari és Építõipari Kft., Kecel, Malom út 2/1. teljes körû ajánlatot tett.<br>
Ajánlatkérõ fenntartója a Veszprém Megyei Önkormányzat Közbeszerzési Bizottsága 1998. február 10-én kelt 1/1998. (II. 10.) számú határozatában:<br>
– a könyvtártechnológiai területre érvénytelennek nyilvánította az eljárást,<br>
– a belsõépítészeti (beépített) bútorok tekintetében a Stilfa Kft.-t hirdette ki 5 675 240 Ft nettó vállalási árral,<br>
– a mobil és irodai bútorok szállítását két részre bontotta:<br>
a) ülõbútoroknál, a Balaton Bútorgyár Rt.-t <br>
	4 247 330 Ft nettó vállalási árral<br>
b) egyéb mobil bútoroknál, Jupiter Center Kft.-t<br>
	10 268 305 Ft nettó vállalási árral <br>
hirdette ki nyertesnek.<br>
Ajánlatkérõ a Jupiter Center Kft.-vel 1998. március 5-én, a Balaton Bútorgyár Rt.-vel 1998. március 6-án, a Stilfa Kft.-vel 1998. március 10-én a szerzõdést megkötötte.<br>
A kérelmezõ 1998. február 13-án érkezett jogorvoslati kérelmében az eljárást lezáró döntés megsemmisítését, a Jupiter-Center Kft. jelen eljárásból való kizárását, ajánlatkérõ felhívását a Kbt. szabályainak maradéktalan betartására, a jogsértések megállapítását és ajánlatkérõ költségekben való marasztalását kérte a Döntõbizottságtól.<br>
Elõadta, hogy<br>
<br>
1. Az ajánlatkérõ nem zárta ki a Jupiter Center Kft.-t az eljárásból, holott ajánlata nem felelt meg a dokumentációban foglaltaknak, mivel nem tartalmazta a szerzõdéstervezetet és a biztosításról szóló nyilatkozatot.<br>
<br>
2. Az ajánlatkérõ az ajánlati felhívástól és a dokumentációtól eltérõen jogellenesen hirdetett ki két nyertes ajánlatot a mobil irodai bútorok tárgyában.<br>
<br>
3. A könyvtártechnológia területen az ajánlatok szakmai elbírálásának személyi feltételei hiányoztak, így a pályázatokat megalapozottan nem lehetett eredménytelennek minõsíteni.<br>
Ajánlata mindenben megfelelt a mûszaki dokumentációnak. Bejelentette, hogy a jogsértések 1998. január 30-án jutottak tudomására.<br>
Ajánlatkérõ észrevételében kérte a kérelem elutasítását megalapozatlanság miatt. Elõadta, hogy a Jupiter-Center Kft. ajánlatában a "V. Berendezések értékesítése" fejezetét minõsítette szerzõdéstervezetnek, amely álláspontja szerint megfelelt a Ptk. szerinti vállalkozási szerzõdésnek.<br>
A biztosításról szóló nyilatkozat hiánya nem volt kizáró ok. Utalt az 1998. január 8-i jegyzõkönyvére, amelyben ajánlatkérõ úgy nyilatkozott, hogy elegendõ a szerzõdéskötésnél nyilatkozni a vállalt biztosítás körére. Kérelmezõ ajánlata e tekintetben hiányos, mert nem tartalmazta a kötvény számát. Elõadta továbbá, hogy a kérelmezõ által sérelmezett közbeszerzés megbontása vonatkozásában a közbeszerzés tárgyát ajánlati felhívás, illetve dokumentáció szerinti csoportosítására, tovább-bontására lehetõsége volt, így a részajánlatok tekintetében is nyertest hirdethetett.<br>
Álláspontja szerint a szakvéleményt megfelelõ végzettséggel rendelkezõ 3 tagú szakértõi bizottság készítette el, melyben szerepelt okleveles könyvtáros és levéltáros végzettségû szakember. Errõl kérelmezõ az ajánlatok bontásakor és ajánlatkérõvel történõ – a döntés indokát tartalmazó – levelezésbõl is meggyõzõdhetett.<br>
Egyéb érdekeltek közül a Balaton Bútorgyár Rt. észrevételében leírta, hogy ajánlatkérõ a dokumentációnak megfelelõen járt el a közbeszerzési eljárás során.<br>
A Jupiter-Center Kft. úgy nyilatkozott, hogy ajánlata megfelelt a kiírás tartalmi és formai követelményeinek.<br>
A WEL -MÁTRÉP Kft., a Kollektív Kft. érdemi észrevételt nem tett.<br>
A Döntõbizottság a rendelkezésre álló iratokból és a tárgyalás anyagából az alábbiakat állapította meg.<br>
A kérelmezõ jogorvoslati kérelem az 1. és 2. pontban megalapozott, míg a 3. pontban alaptalan.<br>
Ajánlatkérõ ajánlati felhívása 2. b) pontjában meghatározta, hogy a szerzõdés tartalma vállalkozási szállítási szerzõdés. A dokumentáció II/1. a) pontjában egyértelmûen és kategorikusan elõírta, hogy az ajánlatoknak tartalmaznia kell a vállalkozói szerzõdéstervezetet.<br>
A Döntõbizottság az egyéb mobil bútorok tárgyában nyertesnek nyilvánított Jupiter-Center Kft. ajánlatát megvizsgálva megállapította, hogy az ajánlat nem tartalmaz szerzõdéstervezetet. A Döntõbizottság megállapította továbbá azt is, hogy ajánlatkérõ által hivatkozott és a nyertes ajánlatában 5. pont "Berendezések értékesítése" fejezet nem felelt meg a dokumentáció erre vonatkozó elõbbiekben vázolt részének. Ugyanis az ajánlat nem tartalmazta a dokumentáció II/1. b) pontja szerinti vállalási összeget egyösszegû átalányáron, a szállítási szerzõdéstervezetet, a jóteljesítési garancia biztosítására vonatkozó nyilatkozatot, valamint a Falco-Sopron Kft. mérlegét, mely ajánlattevõ 15%-ot meghaladóan bevonandó alvállalkozója.<br>
A Kbt. 52. § (2) bekezdésének d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõnek ezt a tényt észlelnie kellett volna, és az érvénytelen ajánlatot ki kellett volna zárnia. A Kbt. 53. § (1) bekezdés b) pontja ugyanis úgy rendelkezik, hogy az ajánlatkérõnek ki kell zárnia az eljárásból azt az ajánlattevõt, aki részérõl a kizáró ok az eljárás alatt következett be.<br>
A (2) bekezdés pedig kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Ajánlatkérõ az érvénytelen ajánlatot nem zárta ki, azt elbírálta, ezzel megsértette a Kbt. 53. § (1) bekezdésének b) pontjában és az 59. § (1) bekezdésében foglaltakat.<br>
Ajánlatkérõ a dokumentáció II/1. c) pont utolsó bekezdésére hivatkozva, mely szerint "fenntartja magának azt a jogot, hogy a kiírt változatokon belül ne a teljes megvalósításra szerzõdjön a nyertes ajánlattevõvel..." bontotta meg a mobil (irodai) bútorok területén eljárását és hirdetett ki két nyertes ajánlattevõt.<br>
A Döntõbizottság álláspontja szerint ajánlatkérõnek a dokumentáció fenti pontja alapján nem volt lehetõsége önkényesen változtatni kiírási feltételein. A dokumentáció II/1. c) pontja utolsó bekezdése az ajánlatkérõt csak arra jogosítja, hogy ne a teljes árajánlatot vegye figyelembe a kiírt változaton belül a szerzõdés megkötésénél, de arra nem jogosította fel, hogy az ajánlati felhívásban és a dokumentációban foglalt "mobil bútorok" beszerzése tárgyában további megbontást alkalmazzon.<br>
Ajánlatkérõnek sem az ajánlati felhívásban, sem a dokumentációban foglaltak nem teszik lehetõvé, hogy attól eltérõen bírálja el az ajánlatokat, mert azt a Kbt. nem engedi meg. Ajánlatkérõ ezzel megsértette a Kbt. 59. § (1) bekezdését: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette."<br>
A Döntõbizottság nem látta megalapozottnak kérelmezõ kérelmének 3. pontját, mely szerint a könyv-tártechnológiai berendezések, bútorok közbeszerzési eljárása során nem megfelelõ szakértelmû szakértõk segítették bírálatukkal a döntéshozó munkáját.<br>
A Döntõbizottság álláspontja, hogy ajánlatkérõ a Kbt. 31. § (3) bekezdésében meghatározott feltételeket teljesítette.<br>
A könyvtártechnológiai területen okleveles könyvtáros és levéltáros végzettségû háromtagú szakértõi bizottság adott döntéselõkészítõ szakvéleményt. A szakértõk rendelkeznek könyvtárépítészet, könyvtártechnológia körében szükséges ismeretekkel.<br>
Ugyanakkor a Döntõbizottság rámutat arra, hogy a szakértõk szakvéleményük elkészítésével segítették a nyertes ajánlattevõt kiválasztó, illetve az eljárást lezáró határozatot hozó személyt, de a döntés felelõssége mindenkor az ajánlatkérõt terheli.<br>
Fentiek alapján a Döntõbizottság a szakértõi vélemény készítõinek szakértelmét nem kérdõjelezte meg.<br>
A Döntõbizottság a Kbt. 76. §-ában foglalt jogkörében eljárva a fentiekre való tekintettel a Kbt. 88. § d), f) és g) pontja szerinti jogkövetkezményt alkalmazta ajánlatkérõvel szemben. A Döntõbizottság az eljárást lezáró döntést a szerzõdéskötés tényére és a Kbt. 76. § (2) bekezdésére figyelemmel – mivel az nem tartozik hatáskörébe – nem semmisíthette meg.<br>
A bírság kiszabásánál és mértékénél figyelembe vette a jogsértés súlyát, így különösen azt a tényt, hogy az eljárás egyik nyertese érvénytelen ajánlatot tett. Arra tekintettel, hogy az ajánlatkérõ jogsértõ magatartását a Döntõbizottság megállapította, ezért kötelezte õt az eljárási költség viselésére.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. március 19.<br>
<br>
	Hámori András s. k.	Dr. Eke Pekács Tibor s. k.<br>
	közbeszerzési biztos	közbeszerzési biztos<br>
<br>
Dr. Monory Bulcs s. k.<br>
közbeszerzési biztos <br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>