<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2316)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 33/19/1998.<br>
<br>
Tárgy: Klímasystem Kft. jogorvoslati kérelme a Hay-nal Imre Egészségtudományi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Klímasystem Kft. (1119 Budapest, Nándorfejérvári út 39. – képviseli: dr. Rostás Imre ügyvéd –, továbbiakban kérelmezõ) által – a Haynal Imre Egészségtudományi Egyetem (1135 Budapest, Szabolcs u. 35. – képviseli dr. Keszthelyi Oszkár ügyvéd –, továbbiakban ajánlatkérõ) "6. sz. épületben lévõ Fül-Orr-Gége Klinika mûtõtraktus új steril klímaberendezésének telepítésére a szükséges átalakításokkal együtt" lefolytatott közbeszerzési eljárása ellen  benyújtott jogorvoslati kérelemnek a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 56. § (1) bekezdésére tekintettel az 59. § (1) bekezdését.<br>
Kötelezi az ajánlatkérõt, hogy a Közbeszerzések Tanácsa MNB 10032000-01720361-00000000 sz. számlájára a határozat kézhezvételétõl számított 15 napon belül fizessen meg 5 000 000 Ft, azaz ötmillió forint bírságot.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 30 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 48. számában 1997. december 10-én nyílt eljárást hirdetett a Budapest XIII., Szabolcs u. 35. sz. alatti, 6. sz. épületében mûködõ Fül-Orr-Gége Klinika új steril klimaberendezésének telepítésére a hozzá kapcsolódó átalakításokkal együtt.<br>
Az ajánlati felhívás 2. c) pontja szerint részajánlatot, a 14. pont szerint többváltozatú ajánlatot is lehetett tenni. A felhívás 11. b) pontja mûszaki alkalmasság megállapítására elõírta a megelõzõ három év építési kivitelezéseinek egyrészt a beruházás tárgyát megközelítõ nagyságrendû, másrészt külön kiemelve a kórházi célú létesítmények ismertetését, a mûszaki-technikai felszereltség ismertetését, a foglalkoztatottak – ezen belül a fizikai létszám és a kivitelezésért felelõs mûszaki, gazdasági szakemberek bemutatását, a bevonni kívánt 15%-ot meghaladó alvállalkozók adatainak közlését, valamint annak tanúsítását, hogy az ajánlattevõ, vagy bevont alvállalkozója rendelkezik bármely nemzeti rendszerben akkreditált minõségrendszerével.<br>
A dokumentáció 3.2. pontja részajánlattételre a mûtõ- klimatizálást és a klimatizáláshoz kapcsolódó munkákat külön-külön határozta meg. A mûtõklíma terveinek elkészítésére az ajánlatkérõ szabad konstrukciós lehetõséget adott az ajánlattevõnek, de elõírta, hogy két fordulatszámmal ellátott gépegységekkel kell megvalósítani mind a központi elõkezelõ befúvó és elszívó, mind a befúvási oldalon három ágra bontott utókezelõ gépegységet. A fõ egységekre vonatkozó mûszaki leírás részletesen tartalmazta az egyes elemek megnevezését és a mûszaki alapadatokat (légszállítás, hõfok, nyomás, zaj- szint stb.), továbbá a klimatizálandó mûtõk és kisegítõ helyiségek megnevezését, a szükséges steril levegõ tömegáramait, a helyiségekben elhelyezendõ befúvó- és elszívónyílások méreteit. A légtechnikához kapcsolódóan a leírás adatokat és követelményeket ismertetett a hûtési, fûtési, a gõzellátási és szabályozástechnikai berendezésekre is.<br>
A kapcsolódó munkákra az ajánlatkérõ a legtöbb beépítendõ anyag, szerkezet fajtáját, típusát pontosan meghatározta, ettõl az ajánlattevõ csak akkor térhetett el, ha ezeket tételesen meghatározta és indokolta. Így pl. a padló- és falburkolatokra a dokumentáció elõírta, hogy az ajánlat vegye figyelembe, melyik részek a megmaradók és javítandók, ezeknek megóvását a kivitelezés alatt, és megjelölte, hogy hol kellett új felületeket létesíteni a megadott fajtájú és minõségû anyagokkal. A külsõ és belsõ nyílászárókra elõírás volt, hogy pl. a kibontandó ajtók felújítás után más helyen kerülnek beépítésre. A létesítendõ automata mûtõajtókra is részletes mûszaki leírást adott a dokumentáció és a beépítés helyére az É-3. sz. tervrajz.<br>
Az ajánlati felhívás 13. pontja szerint az eljárás nyertese az összességében legelõnyösebb ajánlat, az alábbi elbírálási szempontok fontossági sorrendjében:<br>
– legkedvezõbb ár, fizetési feltételek,<br>
– legkedvezõbb szavatossági, garanciális feltételek biztosítása,<br>
– teljesítésre való pénzügyi, gazdasági, mûszaki alkalmasság,<br>
– referenciák,<br>
– vállalt teljesítési határidõ.<br>
Az ajánlattételi határidõig 11 pályázat érkezett. Az ajánlatok bontását 1998. január 20-án végezték, a bontás megtörténtét jegyzõkönyv rögzítette.<br>
Az eredményhirdetésre – az ajánlati felhívásban foglaltakkal megegyezõen – 1998. február 4-én került sor.<br>
A 11 ajánlat érdemben elbírálásra került.<br>
A nyertes Kipcalor Kft. négy ajánlati változatot készített a klimatizálásra és a kapcsolódó munkákra: 1. változat 112 450 E Ft, 2. változat 124 800 E Ft, 3. változat 129 937,5 E Ft és a 4. változat 137 125 E Ft bruttó összegekben, amelyekbõl az ajánlatkérõ a 3. változatú ajánlatot fogadta el. A nyertes ajánlattevõ 15%-os vállalási részarányt meghaladó mértékû alvállalkozója az építészeti munkákra a Kitesz Kft. volt.<br>
Az ajánlatkérõ második legjobb ajánlatnak a Kitesz Kft. többváltozatú részajánlatai közül a klimatizálásra az "A" jelû, a kapcsolódó munkákra a "C" jelû változatokat, bruttó 107 000 E Ft összértékben hirdette ki.<br>
A szerzõdéskötés 1998. február 6-án a nyertes ajánlattevõvel megtörtént.<br>
A döntés ellen a Klímasystem Kft. nyújtott be a törvényes határidõn belül jogorvoslati kérelmet.<br>
A kérelmezõ jogorvoslati kérelmében kifogásolta, hogy nem érvényesült a legfontosabb elbírálási szempont, az ár, mivel a nyertes ajánlata és a második legjobbnak ítélt ajánlat ára is magasabb volt a kérelmezõ 101 397 675 Ft-os ajánlatánál.<br>
Az ajánlati felhívás 13. pontjában véleménye szerint nem szerepel az "összességében" kifejezés, így a legkedvezõbb ajánlati árat kellett a legfontosabb elbírálási szempontnak tekinteni.<br>
Álláspontja szerint, így az ajánlatkérõ megsértette a Kbt. 59. § (1) bekezdését, továbbá a nyertes és vesztes ajánlat közötti eltérés a 10%-ot meghaladta, így azt a Kbt. 59. § (2) és (3) bekezdései alapján nem lehetett volna egyenértékûnek tekinteni. Elõadta továbbá, hogy az ajánlatkérõ nem tudta megindokolni, miért a nyertest hirdette ki a legelõnyösebb ajánlatkérõnek.<br>
Kérte, hogy a Döntõbizottság ideiglenes intézkedésként a szerzõdéskötés megtiltását rendelje el, továbbá határozatában az eljárást lezáró döntést semmisítse meg, állapítsa meg a jogsértést és bírság kiszabását alkalmazza.<br>
Az ajánlatkérõ a jogorvoslati kérelmet mint megalapozatlant kérte elutasítani. Indokolásában elõadta, hogy az ajánlati felhívás 13. pontja szerint az összességében legkedvezõbb ajánlatot tevõ ajánlatát fogadták el.<br>
Az ajánlati ár csak a mûszaki tartalommal egybevetve értelmezhetõ, hiszen a kiírás csak steril klímarendszert határoz meg, és e körben az ajánlattevõk rendkívüli szabadsággal rendelkeztek, különösen ami a megajánlott termék minõségét és az ehhez kapcsolódó árszínvonalat is jelenti. A legkedvezõbb árat nem azonosították a legolcsóbb árral.<br>
A nyertes ajánlatát azért fogadták el, mert az ajánlatban részletesen konszignált, pontosan definiált Radel-Defi gyártmányú klímarendszerek szerepeltek, melyek már több, általuk használt steril klímaberendezésnél bizonyították kiváló mûszaki színvonalukat és jó szervizellátásukat.<br>
A kérelmezõ ajánlatában csak a klímaberendezés gyártmányát (AERMEC) és árát jelölte meg.<br>
A nyertes ajánlata a kapcsolódó építési munkák vonatkozásában is a legjobb volt, mivel az ajánlatkérõ véleménye szerint a dokumentáció nem kötelezõen írta elõ egyes szerkezeti típusok meghagyását, így a nyertes ajánlatában lévõ új szerkezetek kivitelezését, illetve beépítését jogosan fogadták el, annál is inkább, mert ezáltal egy magasabb szintû mûszaki és esztétikai színvonalú rendszerhez jutottak, továbbá a költségek is a rendelkezésre álló anyagi erõforráson belül maradtak.<br>
A kérelmezõ ajánlatának kedvezõ árát lerontotta az egészségügyi referencia hiánya, a saját cég, illetve a közremûködõ alvállalkozók hiányos bemutatása, a minõségbiztosítás hiánya, a nem megfelelõ jótállás vállalása. A második helyezett Kitesz Kft. ajánlata – bár árban ez is alacsonyabb volt, mint a nyertesé – összességében nem volt a legjobb, mert a minõségbiztosítási rendszere bevezetve nincs, és nem vállalt 24 hónapos jótállást a klímaberendezésre.<br>
Egyéb érdekeltként a Kipcalor Kft. rámutatott, hogy az ajánlati felhívással megegyezõen a Kbt. 34. § (1) bekezdés b) pontja alapján az összességében legelõnyösebb ajánlatot választották ki az eljárás során.<br>
Cégük, mint a pályázat nyertese a nemzetközi ISO 9001 minõsítéssel és több mint fél évtizedes kórházüzemi tapasztalattal rendelkezik. Az ajánlati kiírásban meghatározott lehetõség szerint többváltozatú ajánlatot adott be, az elfogadott ajánlat vállalkozási díja a mûszaki szolgáltatás színvonalával összhangban állt. Minderre tekintettel a jogorvoslati kérelem elutasítását kérte megalapozatlanság címén.<br>
A Nickel Kft. észrevételében elõadta, hogy a klímarendszerek kialakítása és a tetõszerkezet felújítása, illetve cseréje vonatkozásában szinte korlátlan szabadságot kaptak a pályázók, így árban és mûszaki tartalomban különbözõ és nehezen összehasonlítható pályázatok készülhettek. Véleményük szerint bármilyen döntés valamilyen szempontból indokolható volt.<br>
A Genex Kft. álláspontja szerint a benyújtott ajánlatok a mûszaki alkalmassági feltételeknek megfeleltek. "Elvileg" a dokumentáció alapján a pályázatoknak ugyanazt a mûszaki tartalmat kellett megjeleníteni. A nyertes céghez hasonló kvalitásokkal rendelkezik, áfás árajánlata 82 119 530 Ft volt. Az esélyegyenlõség elve nem valósul meg, mert gyakorlat az egészségügyi intézményeknél a Kipcalor Kft. nyertesnek történõ minõsítése. Egyéb érdekeltek érdemi észrevételt nem tettek.<br>
A Döntõbizottság a rendelkezésre álló iratok, a felek és egyéb érdekeltek nyilatkozatai alapján megállapította, hogy a kérelmezõ jogorvoslati kérelme megalapozott.<br>
A Kbt. 40. § (1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni. A Kbt. meghatározza annak módját is, hogy a közbeszerzés tárgyára vonatkozó részletes mûszaki leírást milyen módon köteles az ajánlatkérõ elkészíteni. A Kbt. 96. § (3) bekezdésében kapott felhatalmazás alapján építési beruházás esetére a környezetvédelmi és területfejlesztési miniszter 1/1996. (II. 7.) számú rendeletében határozta meg a dokumentáció részletes mûszaki tartalmát. A tárgyi közbeszerzési eljárásban ajánlatkérõ a jogszabályi rendelkezésektõl eltérõen készítette el dokumentációját. A klíma- és hûtéstechnikához kapcsolódó építési munkákra adott dokumentáció nagyrészt megfelelt a jogszabályi feltételeknek, azonban mennyiségi tételes kimutatást nem tartalmazott. A klíma- és hûtéstechnikát illetõen csak sematikus kapcsolási vázlatokat adott, ezen túlmenõen a gépegységekre vonatkozóan komplex konfigurációt határozott meg, azaz hogy milyen fõegységekbõl kell felépíteni a rendszert és hogy azok milyen teljesítményûek legyenek. Az 1/1996. (II. 7.) KTM rendelet szerinti részletezettségû adatokat a dokumentáció nem tartalmazta, gyakorlatilag csak alapvetõ mûszaki adatokat rögzített elvárásként az ajánlattevõk felé.<br>
A Kbt. 43. § (1) bekezdése szerint az ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatukat elkészíteni. A Kbt. 40. § (1) bekezdése, illetve a 43. § (1) bekezdésének helyes értelmezésébõl következik, hogy az ajánlatkérõ csak olyan részletezettségû ajánlatokat kérhet számon az ajánlattevõktõl, mint amilyen részletezettséggel kérte ezt megadni ajánlati felhívásában, illetve dokumentációjában.<br>
Amennyiben pedig az ajánlattevõk ajánlata nem felel meg az ajánlati felhívásban meghatározott tartalmi és formai követelményeknek, az ajánlatkérõ a Kbt. 52. § (1) bekezdésének d) pontja alapján – mint az ajánlati felhívásban, illetõleg a dokumentációban meghatározott feltételeknek meg nem felelõt – köteles érvénytelenné nyilvánítani, és az eljárás további szakaszából a Kbt. 53. § (2) bekezdése alapján kizárni.<br>
A tárgyi közbeszerzési eljárásban megállapítható, hogy az ajánlatkérõ, mint a felhívás feltételeinek meg nem felelõ ajánlatot érvénytelenné nem nyilvánított, ezzel maga is elfogadott valamennyi ajánlatot, mint számára mûszakilag megfelelõt és értékelhetõt. Minderre tekintettel megalapozatlan ajánlatkérõnek az az állítása, hogy kérelmezõ ajánlatát azért utasította el, mert abból nem lehetett megállapítani, hogy az számára mûszakilag megfelelõ, avagy sem. Mindazonáltal a kérelmezõ ajánlatának a dokumentációval történõ összehasonlításából megállapítható, hogy az tartalmazott minden olyan nyilatkozatot – mûszaki paramétert -, amelyet az ajánlatkérõ a dokumentációjában elõírt. A klíma- és hûtéstechnikához kapcsolódó építési munkák tekintetében az ajánlat még a kívánt szintnél is nagyobb részletezettségû volt.<br>
A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a 34. § (1) bekezdésében meghatározott elbírálási szempontok egyike – a legalacsonyabb ellenszolgáltatás, vagy az összességében legelõnyösebb ajánlat – szerint a legkedvezõbb ajánlatot tette.<br>
Tárgyi közbeszerzési eljárásban az ajánlatkérõ megengedte a részajánlattételt, kifejezetten kérve, hogy az ajánlattevõk külön tegyenek ajánlatot a klíma- és hûtéstechnikára, illetve az ehhez kapcsolódó építési munkákra. A részajánlattétel biztosítása következtében a legkedvezõbb ajánlat is részenként értendõ, külön a klíma- és hûtéstechnikára, külön az építési munkákra. A legkedvezõbb ajánlatot ennek megfelelõen külön kell megállapítani a klíma- és hûtõtechnikai ajánlat tekintetében, és külön az építési munkák tekintetében. Amennyiben pedig nem ugyanannak az ajánlattevõnek az ajánlata bizonyul a legelõnyösebbnek mindkét ajánlati rész vonatkozásában, az egyes részekre más-más ajánlattevõt kell nyertesnek hirdetni.<br>
A részajánlattétel következtében valamennyi ajánlattevõ elkülönítve ajánlatot tett egyrészt a klíma- és hûtéstechnikára, másrészt a kapcsolódó építési munkákra. Az ajánlatkérõ azonban nem hasonlította össze és nem értékelte külön a klímatechnikára és külön az építési munkákra beérkezett ajánlatokat, hanem az ajánlatokat egy egységnek tekintette. Az elbírálási szempontoknak az építési munkákra érkezett ajánlatok tekintetében így semmilyen jelentõsége nem volt, nem került sor a bírálati szempontok szerinti összehasonlításra. Ezt támasztja alá többek között az is, hogy az ajánlatkérõ az építési részekre is a Kipcalor részajánlatát hirdette nyertesnek. A Kipcalor ezt a munkát azonban nem saját maga, hanem alvállalkozója útján kívánja megvalósítani. Ez az alvállalkozóként jelölt Kitesz Kft. azonban saját maga is ajánlattevõ volt és ajánlata a nyertesnek hirdetett Kipcalor ajánlatától alacsonyabb ellenszolgáltatást tartalmazott. Ugyancsak alacsonyabb ellenszolgáltatást tartalmazott a kérelmezõ ajánlata is, mégpedig lényeges mértékben. Az elsõ elbírálási szempont tekintetében azonban ezt semmilyen mértékben nem vette az ajánlatkérõ tekintetbe. Nem fogadható el ajánlatkérõnek az a védekezése, miszerint a nyertes ajánlata árban azért kedvezõbb az építési munkákat illetõen, mert olyan munkák elvégzését is vállalta ezen az áron, amelyeket más ajánlattevõk nem. Ajánlatkérõ felhívásában ugyanis kifejezetten kizárta, hogy pl. bizonyos helyeken a burkolatok kicserélésre kerüljenek. Ennek megfelelõen a nyertes azon alternatív ajánlatát, amely ennek elvégzését irányozta elõ, érvényteleníteni kellett volna.<br>
A klíma- és hûtéstechnikára tett ajánlatok összehasonlítása szintén nem az elbírálási szempontok szerint történt.<br>
A beérkezett ajánlatok közül a nyertes és az Altacon Kft. RADEL -DEFI gyártmányú berendezésre, a második helyezett Kitesz Kft. Roosenberg gyártmányú, kérelmezõ és a Genex Plusz Rt. AERNEC gyártmányú berendezésre, az Architektonika, a Nickel Kft., az Aerotherm-Klíma Kft. WOLF, a Klíma Európa Kft. Interklíma, a Ferroép Kft. PANOL gyártmányú berendezésre tett ajánlatot. A Kalotherm Kft. ajánlatából a gyártmány nem volt megállapítható. A több esetben azonos gyártmányra tett ajánlatok különbözõ mûszaki részletezettséggel kerültek kidolgozásra, az ajánlati felhívásban és a dokumentációban kért mûszaki részletezettségnek azonban valamennyi megfelelt. Így megfelelt kérelmezõ ajánlata is, amely nevesítve tartalmazta a berendezés azon részegységeit, ahogyan azt az ajánlati dokumentáció 1. 2. 5. pontja kérte.<br>
A nyertes árajánlata 72 425 E Ft, míg a második helyezett 53 000 E Ft, Genex Rt. 46 300 E Ft, Ferroép Rt. 54 900 E Ft, a Nickel Kft. 29 700 E Ft, kérelmezõ árajánlata 57 000 E Ft volt. Ajánlatkérõ írásban tett nyilatkozata szerint ezen ajánlatok feleltek meg számára mûszaki szempontból. Nyilvánvaló azonban, hogy kérelmezõ ajánlata is megfelelõ volt mûszaki szempontból, nemcsak azért, mert tartalmazta azokat a mûszaki adatokat, amelyet ajánlatkérõ a dokumentációban kért, hanem azért is, mert ugyanarra a gyártmányú berendezésre tett ajánlatot, mint a Genex Rt., amelyet viszont mûszaki szempontból ajánlatkérõ számára elfogadhatónak tartott. Az elsõ elbírálási szempont a dokumentáció és ajánlatkérõ késõbbi nyilatkozata szerint is az ár volt a mûszaki tartalommal egybevetve. A fentiekben részletezett ajánlatokból megállapítható, hogy az elsõ értékelési szempontból helytelenül értékelt ajánlatkérõ, miután a legmagasabb árajánlatot nyilvánította nyertesnek. Nagyságrendileg magasabb volt a nyertes árajánlata, mint más ajánlatok. A magasabb összegû árajánlat elfogadását arra hivatkozással eszközölte, hogy a nyertes által megajánlott gyártmány már bizonyította intézményében a kiváló mûszaki színvonalat és jó szervizellátást. Ajánlatkérõ tehát olyan körülményeket értékelt a nyertes ajánlattevõ elõnyére, amelyek, túl azon, hogy nem szerepeltek az elbírálási szempontok között, diszkriminációt is eredményeztek a többi ajánlattevõ számára. Az elbírálási szempontok között ugyanis nem szerepelt az, hogy elõnyt jelent az, ha valaki olyan gyártmányra tesz ajánlatot, amely már korábban beépítésre került ajánlatkérõ intézményébe. Ilyen értékelési szempont indokoltan elõírásra nem is kerülhetett volna, ugyanis a klímaberendezések nem alkotnak egy olyan egységes rendszert, amely feltétlenül megköveteli a mûködés érdekében, hogy ugyanolyan típusú legyen.<br>
Az ajánlatkérõ a fentiek szerint az ajánlatokat nem a Kbt. 56. § (1) bekezdésében írtaknak megfelelõen – az ajánlati felhívásban meghatározott értékelési szempontok alapján – bírálta el. Az eljárás nyertese pedig a Kbt. 59. § (1) bekezdése alapján az, aki az elbírálási szempontok alapján tette a legkedvezõbb ajánlatot. Minderre tekintettel a Kbt. 76. § (1) bekezdés c) pontjában biztosított jogkörében eljárva a Döntõbizottság a Kbt. 88. § (1) bekezdés d) és f) pontjai szerinti jogkövetkezményt alkalmazta. Bírság kiszabása körében tekintettel volt arra a Kbt. preambulumában megfogalmazott célkitûzésre, mely szerint a közbeszerzési eljárásoknak elõ kell segítenie az államháztartási kiadások ésszerûsítését. Az eljárás során megállapítható volt, hogy az ajánlatkérõ helytelen elbírálási eljárásának eredményeként lényegesen magasabb összegû ajánlatot hirdetett nyertesnek akkor, amikor az ajánlatok a többi elbírálási szempont tekintetében közel azonosak voltak.<br>
A költségeket illetõen a Kbt. 88. § (1) bekezdés g) pontjának megfelelõen rendelkezett a Döntõbizottság, miután kérelmezõ az igazgatási szolgáltatási díjon kívül egyéb költségigényt nem terjesztett elõ.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. március 30.<br>
<br>
Dr. Engler Magdolna s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>