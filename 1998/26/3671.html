<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3671)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.61/11/1998.<br>
<br>
Tárgy: Bajor Házépítõk Kft. jogorvoslati kérelme a Magyar Televízió Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Bajor Házépítõ Kft. (1023 Budapest, Ürömi u. 30–32., képviseli: dr. Szajlai Béla ügyvéd, 1124 Budapest, Béla király u. 37., a továbbiakban: kérelmezõ) által – a Magyar Televízió Rt.-nek (1810 Budapest, Szabadság tér 17., képviseli: dr. Kovács János jogtanácsos, 1810 Budapest, Szabadság tér 17., a továbbiakban: ajánlatkérõ) az MTV Rt. új székházára vonatkozó megvalósíthatósági tanulmány és finanszírozási terv elkészítésére kiírt közbeszerzési eljárása ellen – benyújtott jogorvoslati kérelmének helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 40. § (1) bekezdését, a 41. § (1) bekezdését, valamint a 42. § (1) bekezdését, ezért az ajánlatkérõnek a közbeszerzési eljárás folyamán meghozott döntéseit – a részvételi és ajánlati felhívásra is kiterjedõen – megsemmisíti.<br>
A Döntõbizottság a kérelmezõnek a részvételi és a jogorvoslati eljárásban felmerült költségei megtérítésére irányuló kérelmének részben helyt adva kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg. A részvételi eljárásban felmerült költségek megtérítésére vonatkozó kérelmet elutasítja. A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt elõminõsítési eljárásban való részvételre felhívást tett közzé a K. É. 1998. január 28-án megjelent, 4. számában. A felhívásra való jelentkezés határideje a közzététel napját követõ elsõ naptól számított 26. nap volt, 1998. február 23.<br>
A felhívás 3. a) pontjában a beszerzés tárgyát megvalósíthatósági tanulmány és finanszírozási terv készítésében határozta meg. A 2. d) pont szerint viszont az MTV Rt. új székháza megvalósítását célzó projekt lebonyolítására és finanszírozására vonatkozó fõvállalkozási szerzõdésre kért ajánlatot.<br>
Az elõminõsítési eljárásban szükséges, a pénzügyi, gazdasági és mûszaki alkalmasság igazolására kért adatok felsorolását a felhívás 9. pontja tartalmazta, ezek a következõk:<br>
– részletes pénzintézeti nyilatkozat az ajánlattevõ fizetõképességének és gazdasági alkalmasságának igazolására, a Kbt. 44. § (1) bekezdése szerint,<br>
– tételes felsorolás az elmúlt három évben lebonyolított és finanszírozott nagyszabású és komplex fõvállalkozói beruházásokról, különös tekintettel televíziós székházak létesítésére,<br>
– Kbt. 44. § (2) bekezdés d) pontja szerint a közbeszerzés értékének 15%-át meghaladó mértékben igénybe venni kívánt résztvevõk megnevezése,<br>
– az ajánlat teljesítésébe 15%-ot meghaladó mértékben bevonni kívánt partnerek pénzintézeti igazolásai, a Kbt. 44. § (2) bekezdés a) pontjában részletezett legjelentõsebb szállításainak ismertetése,<br>
– a Kbt. 46. § (2) bekezdése szerinti hatósági igazolások és nyilatkozatok.<br>
A részvételi felhívás 10. pontjában ajánlatkérõ rögzítette az ajánlatok elbírálási szempontjait, miszerint az elbírálás az összességében legelõnyösebb ajánlat alapján – a 9. pont szerinti tételeket külön-külön is értékelve – történik. Az elbírálási szempontok fontossági sorrendje:<br>
– az ajánlattevõ alkalmassága a komplex feladat teljesítésére,<br>
– az ajánlat teljesítéséhez szükséges pénzügyi, gazdasági stabilitás,<br>
– a teljesítésébe bevonni szándékozott partnerek alkalmassága, stabilitása,<br>
– szakmai és pénzügyi referenciák.<br>
Ajánlatkérõ a felhívás 12. pontjában információként közli:<br>
– az ajánlatokat 1 eredeti és 3 másolati példányban kell benyújtani, magyar vagy angol nyelven,<br>
– az elõminõsítési eljárásban való részvételt 1 000 000 Ft-os részvételi biztosíték befizetéséhez köti, a nem megfelelõnek minõsített jelentkezõk részére ezt vissza fogja fizetni,<br>
– az elõminõsítési eljárásban megfelelõnek minõsített résztvevõknek a részvételi jelentkezés határidejének leteltétõl számított 15 napon belül megküldi az ajánlati felhívást és a részletes kiírási dokumentációt,<br>
– az eljárás eredményérõl a részvételi jelentkezés határidejének leteltétõl számított 15 napon belül írásban értesíti a jelentkezõket,<br>
– az ajánlati felhívásra beküldendõ ajánlatokat nemzetközi zsûri fogja elbírálni. <br>
Ajánlatkérõ az ajánlati felhívás 8. pontjában, a dokumentáció 3.5.1. pontjában meghatározott összegû, 1 000 000 USA-dollár ajánlati biztosítékot is kikötött az elõminõsítési eljárásban megfelelõnek minõsülõ résztvevõk tekintetében.<br>
A részvételi felhívásra 6 jelentkezés érkezett, nevezetesen: a kérelmezõ, a Magyar Építõk Rt.–Magyar Külkereskedelmi Bank Rt. (közös jelentkezés), a Bouygues France SA (megjelölt alvállalkozók: Középületépítõ Rt., Magyar Építõ Rt., Mélyépítõ Kft., Baustar Kft.), a Tractebel Engineering International, az Ilbau Gesellschaft mbH–Ed.AST and Co Baugesellschaft mbH (közös jelentkezés), Campenon Bernard SGE–Arcadom Rt.-TriGránit Rt. (közös jelentkezés) részérõl.<br>
Ajánlatkérõ március 6-án döntött az ajánlattételre alkalmas jelentkezõkrõl. A döntésrõl felvett jegyzõkönyv szerint a bizottság azoknak a jelentkezését nem fogadta el, akik nem rendelkeznek tv-székházépítési tapasztalattal. Ajánlatkérõ ezen szempont alapján nem fogadta el a kérelmezõ és a Magyar Építõk Rt. jelentkezését, döntésérõl kérelmezõt március 10-én értesítette.<br>
Az ajánlatkérõ döntését és annak indokolását kifogásolva a kérelmezõ március 23-án jogorvoslati kérelmet nyújtott be a Döntõbizottsághoz. Álláspontja szerint a közbeszerzési eljárásban nem lehetett szó olyan, objektív összehasonlításra alkalmas ajánlatokról, melyek alapján az összességében legelõnyösebb ajánlatot ki lehetett választani, mivel az elõminõsítési eljárásban a Kbt. 42. § (6) bekezdése értelmében ajánlatot nem lehet tenni. Sérelmezte, hogy ajánlatkérõ a döntését nem a jelentkezõk objektív képességei alapján hozta. Kérte a döntés megsemmisítését, továbbá az ajánlati és jogorvoslati költségeinek megtérítését.<br>
A Döntõbizottság március 24-én a D.61/3/1998. számú határozatával ideiglenes intézkedésként felfüggesztette a közbeszerzési eljárást.<br>
Ajánlatkérõ észrevételében elõadta: az elõminõsítési eljárást abból a célból hirdette meg, hogy kiválasszon egy olyan beruházó fõvállalkozót, aki a fõvállalkozási szerzõdés alapján együttmûködik majd a székház megvalósítását célzó projekt lebonyolításában és finanszírozásában. Az erre legalkalmasabb cég kiválasztásához a közbeszerzési eljárás tárgyaként a székházra vonatkozó megvalósíthatósági tanulmány- és finanszírozási terv elkészítését jelölte meg.<br>
Ez alapján tartotta eldönthetõnek, hogy melyik ajánlattevõ által kidolgozott konstrukció a legalkalmasabb arra, hogy évtizedekre megteremtse a korszerû televíziózás új székhelyét és technológiai rendszerét, valamint arra, hogy melyik technikai megoldás felel meg leginkább az MTV Rt. lehetõségeinek. Kérelmezõ részvételi jelentkezésében nem jelölt meg egyetlen olyan jellegû referenciát sem, amely tv-székház megvalósítására utal. Ajánlatkérõ úgy ítélte meg: a jelentkezõk között elegendõ számú (négy vállalatcsoport) olyan jelentkezõt talált, akik rendelkeznek tv-székház megvalósítására vonatkozó referenciával, így a megnevezett két jelentkezõvel közölte, hogy "az Önök jelentkezése nem került az öszszességében legelõnyösebb minõsítésû kategóriába". Az elõminõsítési eljárás során a jelentkezõk által készítendõ megvalósíthatósági tanulmányért és finanszírozási tervért ellenszolgáltatást nem fizet, de felajánlotta, hogy a legmegfelelõbb tanulmányt és tervet készítõvel fõvállalkozási szerzõdést fog kötni a székházépítés teljes lebonyolítására. Álláspontja szerint a kérelmezõ mûszaki szempontból valószínûsíthetõen nem alkalmas a közbeszerzés tárgyát képezõ feladat elvárt színvonalú megvalósítására. Kérte az elõzetes intézkedés megszüntetését, és a kérelmezõ jogorvoslati kérelmének elutasítását.<br>
Az egyéb érdekeltek közül a Baustar Kft. és a Magyar Építõk Rt. nyújtottak be – érdemi észrevételt nem tartalmazó – beadványt.<br>
Az 1998. április 8-án tartott tárgyaláson kérelmezõ a kérelmét fenntartotta. Álláspontja szerint ajánlatkérõ az eljárás során hozott döntései kialakításakor összekeverte az elõminõsítési eljárás és az ajánlati felhívás elbírálási elemeit. A részvételi felhívásra való jelentkezéshez szükséges, a felhívás 9. pontjában a pénzügyi, gazdasági és mûszaki alkalmasság igazolására megjelölt valamennyi okiratot becsatolták, ezzel eleget tettek a Kbt. 42. § (1) bekezdésében foglaltaknak. Az ajánlatkérõ azon döntése, miszerint csak olyan jelentkezõket enged tovább a közbeszerzési eljárásban, akiknek tv-székház építésében is referenciájuk van, túlmegy azon a feltételrendszeren, amit a Kbt. 42. §-a meghatároz.<br>
Ajánlatkérõ a kérelmezõ álláspontját vitatva, kifejtette: miután a részvételi felhívás 9. pontjában kifejezetten szerepel a "különös tekintettel a tv-székházak létesítésére" kikötés, az része az elõminõsítési eljárás szabályai szerinti pénzügyi, gazdasági és mûszaki alkalmasság igazolásának, és ez a kikötés nem ellentétes a Kbt. szellemével. Ajánlatkérõ a Döntõbizottság kérdésére – az ajánlati felhívás körülményeinek tisztázása keretében – elõadta:<br>
– A jelen eljárás tárgya egy szolgáltatás, amely egy megvalósíthatósági tanulmányból és ehhez kapcsolódó finanszírozási tervbõl áll. A legmegfelelõbb szolgáltatás kiválasztását egy nemzetközi zsûri fogja végezni. Az eljárás nyertesével fõvállalkozási szerzõdést fog kötni.<br>
– A megvalósítás hitelbõl fog történni. A közbeszerzési eljárásban a maximált megvalósítási ár a következõkbõl tevõdik össze: épületkomplexum, a telek, a telek védelmi és közmûvesítési költsége, a modern technológia szerelése és a jelen közbeszerzési eljárás megnyerõjének az általa kalkulált és beépített fõvállalkozói díja.<br>
– Megfelel a valóságnak: ajánlatkérõ jelenleg nem tudja, hol, mekkora nagyságú és milyen mûszaki specifikumokkal rendelkezõ építési telken valósulhatna meg az általa megvalósítani szándékolt projekt.<br>
– Nézete szerint: a jelen közbeszerzési eljárás lefolytatását követõen kell – esetlegesen külön-külön vagy együttesen – egy új közbeszerzési eljárást lefolytatni, amelyek tárgya az építészeti tervezés, a kivitelezés, a technológiai tervezés, a technológiai szerelés és minden olyan egyéb dolog, ami a majdan elkészülõ székház funkcionálásához szükséges.<br>
A Döntõbizottság a rendelkezésére bocsátott iratok és a feleknek a tárgyaláson tett nyilatkozatai alapján megállapította: kérelmezõ kérelme megalapozott. Ajánlatkérõ a közbeszerzés tárgyának meghatározása tekintetében és a döntése meghozatalánál is jogsértõen járt el.<br>
Ajánlatkérõ az írásbeli és a tárgyaláson tett nyilatkozatában hangsúlyozta: õ egy megvalósíthatósági tanulmányt és egy finanszírozási tervet kívánt a közbeszerzési eljárással beszerezni, a részvételi felhívás 2. d) pontjából viszont az állapítható meg, hogy a székház megvalósításának lebonyolítását és finanszírozását célzó fõvállalkozási szerzõdés megkötésére kért ajánlatot.<br>
A fõvállalkozási szerzõdés tartalma a Ptk. 401. §-a fogalmi meghatározás szerint többet foglal magába, mint a felhívásban megjelölt szolgáltatás. A Ptk. 401. §-a szerint a fõvállalkozás fogalma: "Önálló feladat ellátására alkalmas, összetett gazdasági, illetve mûszaki egység megvalósítására irányuló vállalkozási szerzõdés alapján a vállalkozó köteles a munka gazdaságos és gyors, az ugyanazon a létesítményen dolgozó többi vállalkozóval összehangolt elvégzéséhez szükséges feltételeket megteremteni, valamint a többi vállalkozóval az együttmûködés módjának és feltételeinek meghatározásához szükséges szerzõdéseket megkötni.<br>
A vállalkozó felelõssége az ilyen vállalkozási szerzõdésben kikötött mûszaki, gazdasági és egyéb feltételek teljesítéséért akkor is fennáll, ha a teljesítéshez szükséges tervet a vállalkozó egészben vagy részben nem maga készítette (fõvállalkozás)."<br>
Ebbõl a meghatározásból kitûnik: a fõvállalkozás fogalma magában foglalja a kivitelezést is.<br>
Miután a Ptk. 207. §-ában rögzítetten a nyilatkozatok értelmezésére irányadó általános jogelv: a nyilatkozatokat a tartalmuk szerint kell megítélni, a Döntõbizottság vizsgálat tárgyává tette az ajánlatkérõnek az eljárás dokumentumaiban és a tárgyaláson tett nyilatkozataiban ténylegesen megjelenített akaratát, ezen vizsgálat alapján megállapította:<br>
A részvételi felhívást ajánlatkérõ az elõminõsítési eljárás megindítására elõírt 3. melléklet kitöltésével tette közzé. A melléklet 3. a) pontjában a közbeszerzés tárgyát egy szolgáltatásban határozta meg. A melléklet 8. pontjának tartalma azonban már arra enged következtetni, hogy a közbeszerzési eljárás eredményeként megkötendõ szerzõdés nem a beszerzés tárgyaként megjelölt szolgáltatásra (megvalósíthatósági tanulmány, finanszírozási terv készítése, lebonyolítás), hanem a kiviteleztetést is tartalmazó fõvállalkozásra vonatkozó szerzõdés lesz, mert a 8. pontban kikötött, a kiírási dokumentáció 5. sz. mellékletének 3.5.1. pontjában meghatározott 1 millió USA-dollár összegû ajánlati biztosíték nagyságrendjénél fogva csakis egy, a kiviteleztetést is magában foglaló, a Ptk. 401. §-a szerinti fõvállalkozási szerzõdéshez kapcsolható. Ha ugyanis az 1 millió USA-dollár öszszegû ajánlati biztosíték a szerzõdés tárgya szerinti szolgáltatásra kötendõ szerzõdésre vonatkozna, akkor az ajánlati biztosíték összege közel azonos lenne a fõvállalkozói díjjal.<br>
A Döntõbizottság a kiírási dokumentáció tartalmának vizsgálata alapján megállapította: a közbeszerzési eljárás eredményeként ajánlatkérõ a nyertessel a kiviteleztetésre is kiterjedõ fõvállalkozási szerzõdést fog kötni. Ezt támasztja alá:<br>
– a dokumentáció 5. sz. melléklet 5.1.3. pontjában ajánlatkérõ által a fõvállalkozásra adott fogalommeghatározásban a Ptk. 401. §-ra történõ utalás,<br>
– az 5.4. pont címe – Ellenõrzés és átadás, átvétel, utóvizsgálat – és az e pontban szereplõ feladatmeg-határozások,<br>
– az 5.5. pont címe – Jótállás – és az e pontban rögzített felelõsségi szabályok és nem utolsósorban az ellenszolgáltatás köre – kivitelezés, technológiai szerelés, mobiliák, betanítás költsége stb. – és annak meghatározott végösszege is.<br>
A Döntõbizottság rámutat arra, hogy a Kbt. 26. § (2) bekezdésének a közbeszerzési eljárás valamennyi fajtájára irányadó rendelkezése szerint az ajánlatkérõ a közbeszerzési eljárás megindításakor közzétett feltételekhez – így a közbeszerzési tárgy meghatározásához is – az eljárás teljes idõtartamában kötve van. Az elõminõsítési eljárással a közbeszerzési eljárás nem ért véget, tehát az eljárás további szakaszában is csak és kizárólag a részvételi felhívásban megjelölt szolgáltatás – és nem a kiviteleztetésre is vonatkozó fõvállalkozás – minõsülhetne a beszerzés tárgyának.<br>
A Döntõbizottság megállapította, hogy a részvételi felhívásra jelentkezõk nemcsak a beszerzés tárgyaként megjelölt szolgáltatásra jelentkeztek. Ezt bizonyítja:<br>
– A Campenon–Arcadom–TriGránit közös jelentkezés dokumentációs anyaga tartalmazza: "Megállapodó felek elhatározták, hogy … az elõminõsítés esetén közös ajánlatot tesznek a székház felépítésére és finanszírozására. Jelen megállapodás érvényes a feladat odaítélése esetén a teljes megvalósításra is."<br>
– A Magyar Külkereskedelmi Bank–Magyar Építõ Rt. közös jelentkezés dokumentációs anyaga: "A közbeszerzés tárgyát képezõ projekt speciális jellegébõl adódó, összetett feladatok (finanszírozás, építéskivitelezés, technológia stb.) megoldására a Magyar Építõ Rt. és a MKB Rt. egymás között belsõ (konzorciális) szerzõdéses kapcsolatba lép."<br>
– A Bouygues S. A. alvállalkozói nyilatkozatok szerint a Baustar Kft., a Magyar Építõk Rt. és a Mélyépítõ Kft. mindannyian a projekt megvalósításában való részvételre jelentkeztek.<br>
Egyedül kérelmezõ nyilatkozatából következik, hogy kifejezetten a felhívás 3. a) pontjában meghatározott szerzõdés teljesítésére jelentkezett: "…bejelentjük részvételi szándékunkat az MTV Rt. új székházának megvalósítását célzó projekt lebonyolításában és finanszírozásában, komplex teljesítésként, mint ahogy azt a felhívás 3. a) pontja jelzi".<br>
Ajánlatkérõ azokat a jelentkezéseket minõsítette alkalmasnak, amelyek nem a beszerzés tárgyára vonatkoznak, ezzel szemben alkalmatlannak minõsítette a beszerzés tárgyára vonatkozó jelentkezõt. Ajánlatkérõ indokolva a kérelmezõ alkalmatlanná minõsítését, kijelentette: a kérelmezõ nem jelölt meg egyetlen olyan referenciát sem, ami tv-székház megvalósításában való jártasságára utal, mûszaki szempontból ezért vélelmezhetõen nem alkalmas a közbeszerzés tárgyát képezõ feladat elvárt színvonalú megvalósítására.<br>
Döntõbizottság megállapítja: ajánlatkérõ a közbeszerzési eljárást nem a beszerzés tárgyára folytatta le, és a jelentkezõk alkalmasságát sem a beszerzés megjelölt tárgyára vonatkozó szerzõdés teljesítése körében vizsgálta. Így a további eljárásban való részvételre azon cégek jelentkezését minõsítette alkalmasnak, amelyek nem a közbeszerzés tárgyaként meghatározott feladatra jelentkeztek. Ezáltal ajánlatkérõ megsértette a Kbt. 42. § (1) bekezdését.<br>
Ajánlatkérõ saját maga idézte elõ azt a helyzetet, hogy a részvételi felhívására jelentkezõk túlnyomó részben nem a közbeszerzés tárgyát képezõ szolgáltatásra nyújtottak be jelentkezést. Ajánlatkérõ ugyanis köteles lett volna a felhívásban olyan megfogalmazást adni és az ajánlati felhívásához olyan dokumentációt készíteni, amely alapján egyenlõ eséllyel, megfelelõ ajánlat tehetõ. Ez azt is jelenti, hogy a megadott elbírálási szempontok szerint az ajánlatoknak egymással objektíven összehasonlíthatóknak kell lenniük. Jelen közbeszerzési eljárásban a részvételi, ajánlati felhívás és dokumentáció nem teszi lehetõvé ezen követelmények szerinti ajánlatok elkészítését a következõ okok miatt:<br>
Ajánlatkérõ a projekt megvalósíthatósági tanulmányának és finanszírozási tervének az elkészítésére, valamint a megvalósítás lebonyolítására kért jelentkezéseket. Ennek elkészítésére mûszaki specifikációt is biztosított, ez a specifikáció azonban nem tartalmazott konkrét mennyiségre utaló elõírásokat, az csak arra volt alkalmas, hogy az ajánlattevõk saját maguk tervezzenek – részben fikciók – alapján egy-egy tv-székházat.<br>
Ezek a "kitalált székházváltozatok" azonban nem felelhetnek meg sem valóságos körülményeknek, sem az egymással összehasonlíthatóság követelményének.<br>
A valóságos körülményeknek azért nem felelhetnek meg, mert azok a beépítési szabályok, amelyek az épület alapterületét, magasságát, elrendezését, légköbméter térfogatát stb. meghatározzák, még ismeretlenek, miután ezek a tényleges telek sajátosságaitól és a telekre irányadó területrendezési elõírásoktól függenek. Ajánlatkérõ pedig még a döntõbizottsági tárgyaláson sem tudta azt közölni: hol, mekkora területû, milyen mûszaki specifikációkkal rendelkezõ építési telken valósulna meg elképzelése. Tehát a részvételi felhívás megfogalmazásakor még kevésbé rendelkezhetett ezekkel a nélkülözhetetlenül szükséges információkkal.<br>
Így az épület tényleges mûszaki sajátosságai – közöttük a szerkezeti forma, az alkalmazott építéstechnológia, a beépítendõ technológia igényessége stb. – az ajánlattevõk saját ötleteit fogják tükrözni, így nem lehet azokat egymással összehasonlítani.<br>
Márpedig az ajánlati felhívás dokumentációjának 3.11. pontjában rögzített elbírálási szempontok – a dokumentációban foglalt feltéttelekkel való egyezõség, korszerûség, finanszírozási feltételek, teljesítési határidõ, maximált ár stb. – érvényesülésének legfontosabb kritériuma az összehasonlíthatóság.<br>
A finanszírozási terv elkészítéséhez ajánlatkérõ még kevesebb információt adott, mindössze annyit, hogy a megvalósítás részben rövid, részben hosszú lejáratú hitelbõl fog történni. A hitelek fedezetéül csupán 8 címet jelölt meg, ahol az ajánlatkérõnek ingatlana van, de azt már nem közölte, hogy ezek az ingatlanok saját tulajdont képeznek-e, s terheltek-e bármiféle jogosítvánnyal, avagy sem. Ezekbõl az adatokból nem állapítható meg még az sem: ajánlatkérõ a hitel törlesztését milyen formában, ütemezésben tartja elfogadhatónak, és az sem, hogy a megjelölt fedezet milyen jogi formában (tulajdonjog, bérleti jog) és milyen értékben áll rendelkezésre.<br>
Ajánlattevõk a fent leírt okok miatt a lebonyolításra sem tudnak egymással összehasonlítható projektelképzelést tenni.<br>
A rendelkezésre álló dokumentumok átvizsgálása alapján tényszerûen megállapítható, hogy az ajánlatkérõ ezen magatartássorozatával – ebbe beleértendõ: a részvételi felhívás megfogalmazása, közzététele, az ajánlati dokumentáció elkészítése – megsértette a Kbt. 40. § (1) bekezdését.<br>
Arra figyelemmel, hogy ezek a dokumentumok tartalmukban a közbeszerzés realizálásához elégtelenek, ezért csak és kizárólag az ajánlatkérõnek a jelen közbeszerzési eljárásban meghozott döntései megsemmisítése vezethet el a jogalkotó által megfogalmazott célkitûzés eléréséhez.<br>
Ajánlatkérõ az elõminõsítési eljárásban való részvételt 1 000 000 Ft összegû részvételi biztosíték befizetéséhez kötötte. A Kbt. 41. § (1) bekezdése szerint az ajánlatkérõnek ajánlati biztosíték kikötésére van módja, részvételi biztosíték kikötésére nem. A Kbt. 25. §-a szerint a törvényben meghatározott szabályoktól csak anynyiban lehet eltérni, amennyiben azt a törvény kifejezetten megengedi. A Kbt. 41. § (1) bekezdése csak ajánlati biztosíték kikötésére ad lehetõséget, részvételi biztosíték kikötésére nem. Ezért a Kbt. 25. §-ára tekintettel ajánlatkérõ megsértette a Kbt. 41. § (1) bekezdését.<br>
A részvételi felhívás kiírásakor ajánlatkérõ még nem is volt abban a helyzetben, hogy a fõvállalkozási szerzõdés megkötésére írjon ki részvételi felhívást, mert nem rendelkezett azokkal a törvényes feltételekkel, melyek alapján a megvalósításra vonatkozóan felhívást tehetett volna közzé.<br>
A közbeszerzéseket illetõen az épített környezet alakításáról és védelmérõl szóló, 1997. évi LXXVIII. törvény 32. § (7) bekezdése a következõképpen rendelkezik:<br>
"A közbeszerzésekrõl szóló 1995. évi XL. törvény hatálya alá esõ – (5) bekezdésben meghatározott – építési beruházás esetében:<br>
a) az építési engedélyezési tervdokumentáció elkészítésére – jogszabály elõírásai szerint – tervpályázatot kell kiírni.<br>
b) az eredményes tervpályázatot követõen, annak eredményét figyelembe véve, az építési engedélyezési tervdokumentáció elkészítésére tervezési szerzõdést kell kötni."<br>
Az építési beruházásokra kiírt közbeszerzési eljárásban a dokumentáció kötelezõ tartalmát az 1/1996. (II. 7.) KTM rendelet szabályozza. Ez a mûszaki dokumentáció a rendelet 2. § alapján "a jogerõs, végrehajtható és érvényes építési vagy létesítési hatósági engedélyokirat és a hozzá tartozó tervek alapján készített, az építmény helyszínét, környezetét, jelenlegi, valamint kész állapotát – az ajánlatadáshoz szükséges és elégséges módon – rögzítõ írásos dokumentumok és tervrajzok összessége".<br>
A Döntõbizottság rámutat arra: nem mentesülhet ajánlatkérõ az itt hivatkozott törvényi és rendeleti elõírások alól azáltal, hogy a részvételi felhívásban a közbeszerzés tárgyaként ezen elõírások betartására nem kötelezett megvalósíthatósági tanulmány- és finanszírozási terv készítését határozta meg, ugyanakkor a részvételi felhívás egyéb adataiból az állapítható meg: az ajánlatkérõ szándéka nemcsak a szolgáltatást, hanem a teljes megvalósítást fogta át.<br>
Fentiek egyértelmûen alátámasztják és bizonyítják, hogy ajánlatkérõ elõzõekben részletezett cselekménysorozatával megsértette a Kbt. 40. § (1) bekezdését.<br>
A Döntõbizottság az ajánlatkérõ döntésének megsemmisítésére vonatkozó határozati rendelkezését a Kbt. 76. § (1) bekezdés c) pontjában foglalt jogkörében a Kbt. 88. § (1) bekezdés c) pontja alapján hozta meg.<br>
A Kbt. 88. § (1) bekezdés d) pontja alapján a Döntõbizottság a törvény megsértett rendelkezéseinek megjelölése mellett megállapította a jogsértések megtörténtét.<br>
A Döntõbizottság nem adott helyt a kérelmezõnek a részvételi eljárásban felmerült költségei megtérítésére vonatkozó kérelmének, mert a jogorvoslati eljárás tárgyát képezõ közbeszerzési eljárásban kérelmezõnél felmerült részvételi költségek megtérítésére való kötelezésre a Kbt. szerint a Döntõbizottságnak nincs hatásköre.<br>
A részvételi költségek közül az 1 000 000 Ft-os részvételi biztosítékot kérelmezõ a részvételi felhívás 12. pontja alapján ajánlatkérõtõl polgári peres úton követelheti, miután e pontban ajánlatkérõ kötelezettséget vállalt arra, hogy azt az eljárás során nem megfelelõnek minõsített jelentkezõk részére 15 banki napon belül visszafizeti, s ez a határidõ már bizonyítottan eltelt.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest 1998. április 23.<br>
<br>
Dr. Monory Bulcs s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>