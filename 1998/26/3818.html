<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3818)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-6764<br>
Fax: 155-5082<br>
Ikt. sz.: D.74/13/1998.<br>
Tárgy: CSERTEX Kft. jogorvoslati kérelme a Fejér Megyei Szent György Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A CSERTEX Kereskedelmi és Tanácsadó Kft. (1035 Budapest, Derû u. 8., képviseli: dr. Bán Béla ügyvéd, 1143 Budapest, Stefánia út 18., II/9., a továbbiakban: kérelmezõ) kérelmének, amelyet a Fejér Megyei Szent György Kórház (8000 Székesfehérvár, Seregélyesi út 3., képviseli: dr. Váradi Klára vezetõ jogtanácsos, a továbbiakban: ajánlatkérõ) a zárt vérvételi eszközök beszerzése tárgyú közbeszerzési eljárása ellen nyújtott be, helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 53. § (1) bekezdésének b) pontjában foglaltakat, valamint a 61. § (1) bekezdését, ezért az ajánlatkérõnek a zárt vérvételi eszközökre vonatkozó közbeszerzési eljárást lezáró döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló dokumentumok és a tárgyaláson elhangzott nyilatkozatok alapján az alábbi tényállást állapította meg:<br>
Ajánlatkérõ a K. É. 1998. január 28-án megjelent 4. számában, a 455–456. oldalon nyílt eljárás megindítására ajánlati felhívást tett közzé egyszer használatos tû, fecskendõ, angiográfiás anyagok, egészségügyi kesztyûk, röntgenfilm és -vegyszer mellett zárt vérvételi eszközök 1998-ra vonatkozó beszerzése tárgyában. A felhívás 3. c) pontjában elõírta ajánlatkérõ, hogy a beszerzés tárgyának egy részére a dokumentációban írtak szerint részajánlat is tehetõ. Az 5. c) pontban rögzítette azt, hogy az ajánlat benyújtásának feltétele a dokumentáció megvásárlása. A felhívás 14. pontja a többváltozatú ajánlat lehetõségét szabályozta. A 15. pontban rögzítette, hogy az eredményhirdetést követõen 15 napon belül köt szerzõdést. Fenntartotta azt, hogy a nyertes visszalépése esetén a következõ legkedvezõbb ajánlatot tevõvel köt szerzõdést. A dokumentáció 1.10. pontja a felhívás 3. c) pontjában foglaltakat megerõsítette, az 1.11. pont pedig a felhívás 14. pontjában rögzítetteket pontosította. A dokumentáció 2.1. pontjában írta elõ ajánlatkérõ, hogy az ajánlatban szereplõ termékeknek rendelkezniük kell a magyarországi forgalmazáshoz szükséges engedélyekkel (ORKI, KERMI, MEEI stb.).<br>
Az ajánlattételi határidõre a CSERTEX, UNITAS, Allegro és Sarstedt Kft. ajánlattevõktõl 7 db ajánlat érkezett zárt vérvételi eszközök szállítására. A bontási eljárás során ajánlatkérõ jegyzõkönyvben rögzítette 1998. március 10-én, hogy formailag hiánytalan ajánlatot nyújtott be mindegyik ajánlattevõ, de azt is rögzítette, hogy az Allegro Kft. részajánlatot tett, és hogy ugyanezen cég, valamint a Sarstedt Kft. két-két árajánlatot jelölt meg.<br>
Ajánlatkérõ 1998. április 9-én hozta meg a döntését, miszerint a zárt vérvételi eszközök beszerzése tárgyában az Allegro Kft. ajánlatát minõsítette az összességében legelõnyösebb ajánlatnak, így a közbeszerzési eljárás nyertesének. A még ezen a napon készített jegyzõkönyv V. számú mellékletében rögzítette azt is, hogy a nyertes ajánlatot követõ legkedvezõbb ajánlatot a CSERTEX Kft. tette. E jegyzõkönyv megküldésével értesítették ajánlattevõket a közbeszerzési eljárás lezárásáról, mellõzve a nyilvános eredményhirdetést.<br>
A Döntõbizottság az 1998. április 17-én kelt D.74/3/1998. sz. határozatával a közbeszerzési eljárást lezáró szerzõdés megkötését megtiltotta.<br>
Kérelmezõ az értesítés kézhezvételét követõen, 1998. április 15-én nyújtotta be jogorvoslati kérelmét a Döntõbizottsághoz. Kérelmezte, hogy a Döntõbizottság az ajánlatkérõ közbeszerzési eljárást lezáró – zárt vérvételi eszközök beszerzésére vonatkozó – döntését semmisítse meg.<br>
Kérelmét alapvetõen azzal indokolta, hogy a nyertesnek hirdetett ajánlat a dokumentációban elõírtaktól négy esetben eltért, de ezen túlmenõen azért sem volt az öszszességében legelõnyösebb ajánlat, mert a részletes dokumentáció 1.11. pontjával ellentétesen úgy kívánt a nyertesnek hirdetett cég árelõnyt biztosítani, hogy többváltozatú ajánlatot tett (nem csak a fizetés vonatkozásában), melyek közül az olcsóbb változat szintén nem felel meg a dokumentáció elõírásainak.<br>
Kérte továbbá, hogy a Döntõbizottság a szerzõdéskötést ideiglenes intézkedés megtételével tiltsa meg.<br>
A tárgyaláson kérelmezõ – korábbi kérelmét fenntartva – írásos észrevétel-kiegészítésében nyilatkozta, hogy "az ajánlati felhívás 14. pontja szerint az ajánlattevõk valóban tehetnek többváltozatú ajánlatot. A részletes dokumentáció 1.11. pontja ezzel szemben azt tartalmazta, hogy az ajánlattevõ csak a fizetés vonatkozásában tehet többváltozatú ajánlatot. Úgy gondolom, hogy a két meghatározás között nincs ellentmondás, hiszen az ajánlati felhívás különbözõ termékkörökre vonatkozik, ezen belül az egyes termékkörökre vonatkozó feltételeket a részletes dokumentáció tartalmazza. Így tehát az ajánlati felhívásban szereplõ – a többváltozatú ajánlattételt engedélyezõ – kitételt a részletes dokumentáció jogszerûen korlátozza oly módon, hogy a többváltozatúság jelen tárgykörben csak fizetési feltételekre vonatkozhat."<br>
Indítványozta továbbá, hogy a Döntõbizottság a nyertes ajánlattevõ megnevezéséig nem tapasztalt törvénysértés hiányában ne semmisítse meg az egész közbeszerzési eljárást ajánlatkérõ kérelmének megfelelõen, csak az eljárást lezáró döntést semmisítse meg az eredeti kérelmében írtak szerint.<br>
Ajánlatkérõ írásos észrevételében kérelmezte, hogy a Döntõbizottság a Kbt. 88. § (1) bekezdésének c) pontja alapján a zárt vérvételi rendszerrel kapcsolatos pályázati kiírásukat, valamint az azt követõ határozatukat semmisítse meg az alábbi indokok alapján: "Mint a T. Döntõbizottság rendelkezésére bocsátott pályázati felhívásból és egyéb anyagokból kiderül, a K. É.-ben megjelent pályázati felhívásunk, valamint a zárt vérvételi eszközök vonatkozásában megjelölt kiírási pontjaink egymásnak ellentmondanak a több ajánlat megjelölésében.<br>
A zárt vérvételi rendszerre kiírt pályázatunk sérti a Kbt. általános szellemét – mely a verseny tisztaságát hivatott biztosítani –, valamint sérti a Kbt. 24. § (2) bekezdésében foglalt esélyegyenlõség elvét is. A szakmai meghatározások ezen felül hiányosak, nem szerepel speciális – például gyerekosztály által – leadott igény.<br>
Az eredményhirdetés fentiek miatt nem felel meg a Kbt. elõírásának. Ugyancsak sérti a kórház gazdasági és szakmai érdekeit, hogy az alacsony árat preferáltuk minden tekintetben.<br>
Önrevízió során a fent leírt hiányosságokat feltártuk, úgy ítéltük meg, hogy a Kbt. szellemének és konkrét elõírásának megfelelõ törvényes rend helyreállítása, a kórház szakmai és gazdasági érdekeinek figyelembevétele csak egy új, minden elõírásnak megfelelõ közbeszerzési eljárás során valósulhat meg.<br>
Mindezek alapján kérjük a Tisztelt Döntõbizottságot a fent részletezett tárgyban a pályázat kiírására vonatkozó, majd azt követõ döntések megsemmisítésére. Az ügyben tárgyalás tartását nem kérjük."<br>
A tárgyaláson kifejtette azon álláspontját is ajánlatkérõ, hogy írásos beadványában írtak a korrekt eljárásra utalnak, ezért az ott írtakat változatlanul fenntartják, különös tekintettel arra, hogy döntésük meghozatalakor nem vették figyelembe azt, hogy a nyertesnek hirdetett ajánlat a dokumentációtól eltérõ méreteket is tartalmazott.<br>
Egyéb érdekeltek közül az Allegro Kft. írásban kérte tárgyalás tartását, és egyben úgy nyilatkozott, hogy álláspontja szerint sem egyértelmû a felhívás és a dokumentáció összevetése alapján, hogy az ajánlattevõk milyen változatokban nyújthatják be ajánlataikat. Véleménye továbbá, hogy az általuk megajánlott csõméretek a dokumentációban írtaktól való eltérése nem releváns, mert a kiírásban megadott eljárások más ûrméretû csövekkel is biztonságosan lebonyolíthatók. Nem ismeri ugyan ajánlatkérõ szándékát, de ha õ is kéri az eljárás megsemmisítését, akkor azt nem ellenzik, mert így nyílik lehetõség tisztességes versenyhelyzet biztosítására. Ezen észrevételét a tárgyaláson is fenntartotta.<br>
A Sarstedt Kft. érdemben szintén úgy nyilatkozott, hogy a felhívás és a dokumentáció elõírásai esetenként nem egyértelmûek, félreértésre adhatnak okot. Álláspontja szerint a "zárt vérvételi rendszer" fogalmának nem egységes értelmezésébõl fakadtak az eljárás során felmerült problémák, mert lehetséges olyan vérvételi rendszer, amely csak a vérvételkor zárt, de a jelenlegi modernebb rendszereknél már létezik olyan megoldás is, hogy a szükséges vizsgálatok elvégzése alkalmából sem kell kinyitni a vérvételi csövet.<br>
Az ügyben szintén érintett UNITAS Kft. érdemi észrevételt nem tett, tárgyalás tartását nem kérte.<br>
A Döntõbizottság a rendelkezésére álló dokumentumok és a tárgyaláson elhangzott nyilatkozatok alapján megállapította, hogy a kérelem az alábbiak szerint megalapozott.<br>
A zárt vérvételi eszközökre vonatkozó részletes ajánlati dokumentáció 1.5. pontjában ajánlatkérõ – többek között – elõírta, hogy "az ajánlati árat Ft-ban, +áfa feltüntetésével és az I. sz. mellékletben foglalt részletezettség szerint, termékenkénti egységárral kell megadni." Továbbá ajánlatkérõ az eszközöket a mellékletben közölt mértékegységekben kérte megadni.<br>
A Döntõbizottság a nyertesként kihirdetett ajánlat tartalmát összevetve a dokumentáció elõírásával megállapította, hogy:<br>
a 10. sorban "glükóz mintavételére 3 ml-es csõ" helyett 4 ml-es csõre,<br>
a 11. sorban "szérum mintavételére 10 ml-es 100x16 mm-es csõ" helyett 9 ml-es csõre,<br>
a 12. sorban "szérum mintavételére 7 ml-es 100x13 mm-es csõ" helyett 6 ml-es csõre,<br>
a 15. sorban "szérum gél 6 ml-es 13x100 mm-es csõ" helyett 8 ml-es csõre tett ajánlatot az Allegro Kft.<br>
Az 1998. május 7-i tárgyaláson ajánlatkérõ nem vitatta, sõt elismerte, hogy az általa nyertesnek megjelölt és kihirdetett Allegro Kft. 12 188 358 Ft-os ajánlata az elõbbiek szerint érvénytelen.<br>
A fentebb részletezett tények alapján a Döntõbizottság megállapította, hogy az Allegro Kft. zárt vérvételi eszközök szállítására tett (12 188 358 Ft-os) ajánlata érvénytelen volt. A Kbt. 52. § (2) bekezdésének d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ajánlatkérõnek ezt a tényt észlelnie kellett volna, és az érvénytelen ajánlatot ki kellett volna zárnia. A Kbt. 53. § (1) bekezdésének b) pontja ugyanis úgy rendelkezik, hogy az ajánlatkérõnek ki kell zárnia az eljárásból azt az ajánlattevõt, aki részérõl a kizáró ok az eljárás alatt következett be. A (2) bekezdés pedig rögzíti, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Jelen esetben ajánlatkérõ az Allegro Kft. érvénytelen ajánlatát nem zárta ki, azt elbírálta (és nyertesnek hirdette ki), ezzel megsértette a Kbt. 53. § (1) bekezdésének b) pontjában foglaltakat.<br>
A közbeszerzési eljárás vizsgálata során az is megállapítást nyert, hogy ajánlatkérõ elmulasztotta a közbeszerzési eljárás eredményének nyilvános kihirdetését, ezzel nem tartotta be a Kbt. 61. § (1) bekezdésében foglalt rendelkezést sem.<br>
A Döntõbizottság a Kbt. 76. §-ában biztosított jogkörében eljárva a Kbt. 88. § (1) bekezdésének c), d) és g) pontjait alkalmazta jogkövetkezményként, figyelemmel az (5) bekezdésre, mert megállapította, hogy ajánlatkérõ jogsértést követett el.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. május 13.<br>
<br>
Hámori András s. k.	Dr. Bíró László s. k.	<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>