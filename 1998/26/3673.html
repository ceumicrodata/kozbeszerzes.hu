<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3673)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 175-1419<br>
Ikt. sz.: D.4/10/1998.<br>
<br>
Tárgy: Medi-Lab Kft. jogorvoslati kérelme a Pest Megye Önkormányzatának Hivatala Népjóléti Osztálya közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Medi-Lab Diagnosztika Kft. (2000 Szentendre, Szabadságforrás út 42., képviseli: dr. Petz László ügyvéd, 1135 Budapest, Tahi út 53–59., továbbiakban: kérelmezõ) kérelmének, amelyet a Pest Megye Önkormányzatának Hivatala, Népjóléti Osztály (1052 Budapest, Városház u. 7., képviseli: dr. Hoppál Gábor ügyvéd, 1011 Budapest, Fõ u. 52., a továbbiakban ajánlatkérõ) klinikai kémiai laborautomata beszerzése tárgyában kiírt közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a Kbt. 53. § (1) bekezdés b) pontjában foglaltakat, egyebekben a kérelmet elutasítja.<br>
Kötelezi ajánlatkérõt, hogy kérelmezõ részére a határozat kézhezvételétõl számított 30 napon belül 30 000 Ft, azaz harmincezer forint igazgatási szolgáltatási díjat és 5000 Ft, azaz ötezer Ft ügyvédi munkadíjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárásról szóló felhívást tett közzé a K. É. 1997. október 29-i számában. A beszerzés tárgya:<br>
– laboratóriumi készülékek,<br>
– röntgen- és mikroliter-, ultrahang-diagnosztikai készülékek,<br>
– aneszteziológiai és intenzív terápiás készülékek.<br>
A tételes mûszerlistát és a részletes mûszaki specifikációt az ajánlati dokumentáció tartalmazza.<br>
Ajánlattevõ ajánlatát a beszerzés tárgyát képezõ berendezések egy részére is benyújthatta azzal, hogy az ajánlat egy adott telepítési hely tekintetében csak teljes mennyiségre tehetõ.<br>
Ajánlatkérõ az ajánlattételt elõsegítõ dokumentációt készített. A dokumentáció II. Feltételek az ajánlattevõk részére fejezet 3. pontjában, a tartalmi és formai követelményekben elõírta, hogy az ajánlattevõ köteles ajánlatát az ajánlatkérõ által, az ajánlati dokumentációban meghatározott tartalom és forma szerint benyújtani.<br>
Továbbá ugyanezen fejezet 15.2 pontjában közli, hogy a bírálóbizottság döntését úgy hozza meg, hogy az érvényes és az ajánlati dokumentációban meghatározott feltételeknek megfelelõ ajánlatok közül összességében legelõnyösebb ajánlatot fogadja el. A dokumentáció 24. oldalán pedig a V/1. témaszámú klinikai kémiai laborautomata készülékkel szemben támasztott követelmények között közli:<br>
– Teljesítményigény min. 100 teszt/óra<br>
– Mintaigény: 5–100 mikroliter<br>
– Átfolyóküvettás rendszer betegorientált leletezés-paramétereket, illetve -követelményeket.<br>
Az ajánlati felhívás laboratóriumi készülékek között megjelölt 1 db klinikai kémiai laborautomata készülékre a következõ négy ajánlattevõ nyújtotta be ajánlatát: az Akadimpex Kft., a Diatron Kft., az Elmedco Kft. és a kérelmezõ. Az ajánlattételi határidõ és egyben az ajánlatok felbontásának idõpontja 1997. december 10. volt. Az eredményhirdetésre 1997. december 22-én került sor, amikor ajánlatkérõ a V/1. klinikai kémiai laborautomata készülékre benyújtott ajánlatok közül a Diatron Kft. (a továbbiakban: nyertes) ajánlatát hirdette ki nyertesként, második helyezettként pedig a kérelmezõt. Ajánlatkérõ a szerzõdést 1997. december 22-én megkötötte a nyertessel. Kérelmezõ 1998. január 6-án jogorvoslati kérelmet nyújtott be a Döntõbizottsághoz, amelyben – az 1998. január 28-i tárgyaláson elõterjesztett részbeni módosítást követõen – elõadta, hogy az eredményhirdetés napján értesült arról, hogy ajánlatkérõ a Diatron Kft. személyében olyan nyertest hirdetett, akinek ajánlata tudomása szerint nem rendelkezik a dokumentációban a klinikai kémiai laborautomatával szemben támasztott követelmények közül a<br>
– Mintaigény: 5–100 mikroliter<br>
– Átfolyóküvettás rendszer betegorientált leletezés-paraméterekkel.<br>
Sérelmezte továbbá, hogy ajánlatkérõ nem az ajánlati felhívásban, illetve a dokumentációban meghatározott szempontok és paraméterek alapján bírált, és nem az összességében legjobb ajánlatot tevõt nevezte meg nyertesnek. Mindezek alapján kérte a jogsértések megállapítását, valamint 30 000 Ft eljárási költség és 5000 Ft ügyvédi munkadíj megtérítését.<br>
Ajánlatkérõ észrevételében elõadta: a nyertes a kérelmezõ álláspontjával szemben olyan készüléket ajánlott, amely megfelelt a vele szemben támasztott és a dokumentációban felsorolt szakmai követelményeknek, sõt, azt túl is teljesítette. A dokumentációban megfogalmazott mûszaki specifikáció a beszerzendõ készülékkel szemben támasztott minimumkövetelményeket definiálja, az egészségügyben bevezetett követelményrendszer elvei és terminológiája szerint. Mivel az elbírálás az öszszességében legelõnyösebb ajánlat szerint történt, a minimumkövetelmény túlteljesítése egyértelmûen elõnyként értelmezendõ. Mintatérfogat (mintaigény) vonatkozásában a kisebb mintatérfogat a szakma szabálya szerint egyértelmû elõnyt jelent, mert:<br>
– a betegtõl kevesebb vérmintát kell levenni,<br>
– a mérések elvégzéséhez kevesebb reagens szükséges, azaz a készülék üzemeltetése gazdaságosabb.<br>
A dokumentációban megadott 5–100 mikroliter követelményt a nyertes készüléke teljesíti, mivel 3–50 mikroliter között van a mintaigénye. A kérelmezõ készülékének mintaigénye 4–100 mikroliter.<br>
Ajánlatkérõ elõadta továbbá, hogy a küvettarendszer bonyolultsága vonatkozásában a sorrend a következõ: l. küvetta manuális töltéssel, 2. küvetta automatikus leszívással, 3. átfolyó küvetta, 4. küvettarotoros rendszer, a nyertes tehát egy korszerûbb megoldást ajánlott. Ennek alátámasztásául csatolta a Dabasi Rendelõintézet Laboratóriumának, illetve az ORKI-nak az átfolyóküvetta és küvettarotor értelmezésére vonatkozó leveleit. Az ajánlatkérõ érdemi védekezésében ismertette az elbírálás lefolytatását, azonban ezt a Döntõbizottság azért nem ismerteti, mert a Kbt. 53. § értelmében a nem megfelelõ ajánlatot ki kellett volna zárni. Kérte a Döntõbizottságot, hogy a kérelmet a Kbt. 88. § (1) bekezdés a) pontja alapján utasítsa el, kérte továbbá az igazgatási szolgáltatási díj és 5000 Ft ügyvédi költség megtérítését.<br>
Egyéb érdekeltként a nyertes elõadta, hogy az általa ajánlott berendezés a dokumentációban megfogalmazott valamennyi követelményt teljesíti, néhányat túlteljesít. A felhívás jellege számára egyértelmûen azt jelentette, hogy a specifikáció a minimális követelményeket adja meg, azok túlteljesítése számára elõnyt jelenthet. Az ajánlati felhívás mûszaki részének szakmai jellege miatt javasolta a specifikációnak megfelelhetõ túlteljesítés tényét olyan független szakértõ által igazoltatni, aki laboratóriumi diagnosztikai gyakorlattal rendelkezik.<br>
A Döntõbizottság becsatolt iratok és a tárgyaláson elhangzottak alapján megállapította, hogy kérelmezõ kérelme részben megalapozott.<br>
Az ajánlatkérõ ajánlati felhívásának 3. a) pontja a következõket tartalmazza: "A beszerzés tárgya és mennyisége: az ezen ajánlati felhívás alapján lebonyolításra kerülõ közbeszerzési eljárás keretében az ajánlatkérõ az alábbi orvosi mûszereket, berendezéseket kívánja megvásárolni:<br>
– laboratóriumi készülékek,<br>
– röntgen- és ultrahang-diagnosztikai készülékek,<br>
– aneszteziológiai és intenzív terápiás készülékek.<br>
A tételes mûszerlistát és a részletes mûszaki specifikációt az ajánlati dokumentáció tartalmazza."<br>
A dokumentáció – többek között – tartalmazza:<br>
– III. 3. pont: "Tartalmi és formai követelmények: Az ajánlattevõ köteles ajánlatát a kiíró által, a jelen ajánlati dokumentációban meghatározott tartalom és forma szerint benyújtani. – Részletesen lásd 6. (az ajánlat elkészítése) pontban."<br>
– II. 6.25 pont: "A megajánlott áru részletes, magyar nyelvû mûszaki leírása, fényképpel, rajzzal ellátva részletezve, hogy a megajánlott termék a kiírás mûszaki feltételeinek megfelel, illetve mely pontokban tér el attól. Kérjük a megfelelést vagy eltérést az ajánlati dokumentáció V. fejezet (szakmai, mûszaki feltételek) mintájára elkészíteni az ajánlatok gyorsabb összehasonlíthatósága érdekében. Az ajánlati dokumentációban megadott specifikációtól való eltérés okát kérjük megindokolni."<br>
– II. 15.2 pont: "A bírálóbizottság döntését úgy hozza meg, hogy az érvényes és az ajánlati dokumentációban meghatározott feltételeknek megfelelõ ajánlatok közül összességében legkedvezõbb ajánlatot fogadja el. Ennek megfelelõen ajánlati sorrendet állít fel, melybõl az eredményhirdetéskor az elsõ két helyezett nevét hirdeti ki."<br>
Az ajánlati felhívás és a dokumentáció elõbbiekben idézett elõírásai egyértelmûen tükrözik azt az ajánlatkérõi elvárást, hogy milyen formai és tartalmi követelmények teljesülése esetén történhet az ajánlatok elbírálása.<br>
A Kbt. 40 § (1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A Döntõbizottság megállapította, hogy ajánlatkérõ a dokumentáció Szakmai Mûszaki Követelmények (V.) fejezetében a következõ részletes mûszaki leírást adta:<br>
"Témaszám: V/I.<br>
Készülék megnevezése: klinikai kémiai laborautomata<br>
Igényelt mennyiség: 1 db<br>
Szállítási határidõ: 1998. február 20.<br>
Szállítási cím: Szakorvosi Rendelõintézet, Dabas<br>
A készülékkel szemben támasztott követelmények:<br>
– Teljesítményigény: min. 100 teszt/óra<br>
– Reagensigény: 250–500 mikroliter<br>
– Mintaigény: 5–100 mikroliter<br>
– Nyitott reagensrendszer<br>
– Átfolyóküvettás rendszer betegorientált leletezés<br>
– Változtatható mérési hõmérséklet 25–37 °C<br>
– Széles körû alkalmazhatóság (enzimek, szubszt-rátok, elektrolitok, specifikus fehérjék, esetlegesen hormonok, tumormarkerek)<br>
– sürgõsségi vizsgálat lehetõsége<br>
– nem lineáris kalibráció lehetõsége<br>
– számítógépes adatfeldolgozó rendszerhez on-line kapcsolat biztosítása<br>
– a készülék fejlesztésének éve<br>
– mûködtetés várható fogyóanyagköltsége kb. évi 200 000 vizsgálat esetén (küvetta, izzó stb.)"<br>
A Döntõbizottság összevetve a V./1. sz. mûszaki leírás paramétereit a nyertes ajánlatában szereplõ Alixia típusú kémiai automatáéval, megállapította, hogy az ajánlott készülék küvettarotoros, így nem felel meg az ajánlatkérõ által a készülékkel szemben támasztott átfolyó-küvettás követelménynek, fentiekben részletezett mûszaki leírásnak.<br>
Tehát tényszerûen megállapítható, hogy a nyertes ajánlatában szereplõ laborautomata nem felelt meg a dokumentációban meghatározott elõírásoknak. Döntõbizottság nem tartotta megalapozottnak ajánlatkérõ azon magyarázatát, hogy õ azért fogadta el nyertes ajánlatát, mert a küvettarendszerre vonatkozó és dokumentációban található megjelölés minimális feltételeként szerepelt a dokumentációban. Ajánlatkérõ okfejtését a Döntõbizottság azért sem fogadhatta el, mert két eltérõ konstrukciójú klinikai kémiai laborautomatáról van szó, az átfolyóküvetta és a küvettarotor vonatkozásában. Ezt a tényt megerõsítette ajánlatkérõ által becsatolt 1998. január 27-i ORKI-állásfoglalás, amely szerint "az átfolyóküvetta vagy küvettarotor alkalmazása önmagában nem befolyásolja, nem jellemzi egyértelmûen a készülék mûszaki színvonalát. Két olyan eltérõ konstrukciós megoldásról van szó, amely mûszaki jellemzõk szempontjából ekvivalensnek tekinthetõ, egyik sem korlátozza a készülék kiviteli jellemzõit. A döntés alapja a vizsgálati sebességgel, az egy vizsgálatra esõ költséggel vagy a készülékek egyéb szolgáltatásaival kapcsolatos megfontolás lehet."<br>
A Döntõbizottság jelen esetben nem azt vizsgálta, hogy melyik konstrukciójú mûszer jobb, hanem azt, hogy ajánlatkérõ által a dokumentációban megfogalmazott, mûszaki paraméterekkel pontosan meghatározott követelményei hogyan teljesültek a nyertesnek hirdetett ajánlattevõ ajánlatában. Döntõbizottság megállapította: a nyertes ajánlatában nem jelölt meg adatot arra vonatkozóan, hogy az általa ajánlott mûszer megfelel-e a dokumentáció V/1. szakmai mûszaki követelményei között meghatározott "Mintaigény: 5–100 mikroliter" paraméter követelménynek. Nyertes a tárgyalás alkalmával maga is elismerte, hogy ajánlata 3–50 mikroliter mintaigény teljesítésére képes, tehát a megajánlott termék paraméterei nem azonosak a dokumentációban foglalt elvárásoknak, valamint nem teljesültek a Kbt. 43. § (1) bekezdésének elsõ mondatában foglaltak.<br>
A fentiekben részletezett tények alapján a Döntõbizottság megállapította, hogy a Diatron Kft. klinikai kémiai laborautomatára tett ajánlata érvénytelen volt. Ugyanis a Kbt. 52. § (2) bekezdésének d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ajánlatkérõnek ezt a tényt észlelnie kellett volna, és az érvénytelen ajánlatot ki kellett volna zárnia. A Kbt. 53. § (1) bekezdésének b) pontja ugyanis úgy rendelkezik, hogy az ajánlatkérõnek ki kell zárnia az eljárásból azt az ajánlattevõt, aki részérõl a kizáró ok az eljárás alatt következett be.<br>
A (2) bekezdés pedig kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Ajánlatkérõ az érvénytelen ajánlatot nem zárta ki, azt elbírálta, ezzel megsértette a Kbt. 53. § (1) bekezdésének b) pontjában foglaltakat.<br>
Fentiekben kifejtettek alapján a Döntõbizottság kérelmezõ jogorvoslati kérelmének az elbírálásra vonatkozó részét érdemben nem vizsgálta, hiszen annak eljárásjogi akadálya volt, így a rendelkezõ részben foglaltak szerint határozott, figyelemmel a Kbt. 53. § (1) bekezdésének b) pontjára.<br>
A Döntõbizottság a kérelemben foglaltaknak részben helyt adott, és a jogsértést megállapította, ezért a Kbt. 88. § (1) bekezdésének g) pontja alapján kötelezte az ajánlatkérõt az igazgatási szolgáltatási díj, valamint 5000 Ft ügyvédi munkadíj megfizetésére.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. március 4.<br>
<br>
Hámori András s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>