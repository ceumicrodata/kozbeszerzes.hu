<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3672)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 175-9693<br>
Fax: 155-5082<br>
Ikt. sz.: D.29/13/1998.<br>
<br>
Tárgy: A Würth Szereléstechnikai Kft. jogorvoslati kérelme a Budapesti Közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Würth Szereléstechnikai Kft. (2040 Budaörs, Gyár u. 2., a továbbiakban: kérelmezõ, képviseli: Drótos és Domokos Ügyvédi Iroda, dr. Domokos Katalin ügyvéd, 1122 Budapest, Hajnóczy J. u. 4., VI/24.) által a Budapesti Közlekedési Rt. (1072 Budapest, Akácfa u. 15., a továbbiakban: ajánlatkérõ) motorolajok, kenõanyagok, autóápolási cikkek beszerzésére irányuló közbeszerzési eljárása ellen indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 59. § (1) bekezdését.<br>
A Döntõbizottság a fenti jogsértésekre való tekintettel ajánlatkérõvel szemben 500 000 Ft, azaz ötszázezer forint összegû bírságot szab ki.<br>
Ajánlatkérõ a bírság összegét a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat és 5000 Ft, azaz ötezer forint ügyvédi munkadíjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a jogorvoslati eljárás során beszerzett iratokból, dokumentumokból, valamint a felek által a tárgyaláson elõadott nyilatkozatokból az alábbi tényállást állapította meg:<br>
Ajánlatkérõ nyílt eljárás keretében a K. É. 1997. 41. számában, 1997. október 22-én ajánlati felhívást tett közzé motorolajok – 480 000 liter/év –, kenõanyagok – 38 000 kg/év –, autóápolási cikkek – 20 000 db/év – 1998. január 15. és 2000. december 31. közötti idõszakban, &plusmn;10%-os eltérési lehetõséggel történõ beszerzésére.<br>
Az ajánlati felhívás 14. pontja elõírta, hogy többváltozatú ajánlatot nem, de a 3. c) pont és az ajánlati dokumentáció szerint részajánlatot is lehetett tenni.<br>
A dokumentáció 9. pontja rögzítette: a részajánlatra vonatkozó lehetséges megosztást a mellékelt specifikáció jelzi. A specifikáció 15 tételben határozta meg az ajánlatkérõ által igényelt autóápolási és -karbantartási cikkeket. A dokumentáció nem tartalmazott olyan kikötést, hogy egy adott termékcsoporton belül is van lehetõség részajánlat tételére.<br>
Az ajánlatkérõ az összességében legelõnyösebb ajánlat kiválasztását az alábbi értékelési szempontok szerint határozta meg a felhívás 13. pontjában, amelyek fontossági sorrendje:<br>
<br>
1. Az ajánlatkérõ felhasználói igényeinek kielégítése (mûszaki, technológiai, speciális szempontok).<br>
<br>
2. Beszerzési ár és annak fixen tartása, az azt követõ ármozgások mértéke.<br>
<br>
3. Lehívástól számított szállítási idõtartam.<br>
<br>
4. Referencia az ellátás területén a beszerzés tárgyára vonatkozóan.<br>
<br>
5. Ellátási garancia.<br>
Az ajánlati dokumentáció 11. Értékelés címû pontjában elõírta, hogy a feltételek fontossági sorrendje alapján az ajánlatokban megadott vállalások súlyozottan pontozásos módszerrel kerülnek értékelésre az ajánlatkérõ gazdasági, kereskedelmi és mûszaki szakemberei által. Az egyes elbírálási szempontokhoz tartozó, maximálisan adható pontokat az ajánlatkérõ nem hirdette meg, de a Döntõbizottságnak felhívásra becsatolta.<br>
A felhívásra annak közzétételétõl számított 41. nap 11.00 óráig lehetett az ajánlatot megtenni, ez az idõpont volt megjelölve az ajánlatok felbontására is. A felhívásra összesen 11 ajánlat érkezett, ebbõl ajánlatkérõ 9 ajánlatot nyilvánított érvényesnek, 2 ajánlatot pedig a hatósági igazolások hiánya miatt érvénytelennek minõsített.<br>
Az autóápolási és -karbantartási anyagok szállítására összesen 7 ajánlattevõ nyújtott be ajánlatot, ezek közül 5 ajánlattevõ: a MOGUL Kft., a Shell Rt., az F és K Kft., valamint a Castrol Kft. nemcsak az autóápolási cikkekre, hanem más termékcsoportokra is nyújtottak be ajánlatot. A kérelmezõ és a NICRO Kft. csak az autóápolási cikkek szállítására tettek ajánlatot.<br>
A MOBIL Kft. A és B jelû, két változatban adott ajánlatot, amelyben azt is rögzítette, hogy amennyiben csak az autóápolási termékcsoportra vonatkozó részajánlatát fogadná el az ajánlatkérõ, úgy azt nem fogadja el, tehát teljes körû elfogadást kötött ki.<br>
A Shell Rt. csak 2, az F és K Kft. 8, a Castrol Kft. pedig 11 árucikkre adott ajánlatot. Ezek a részajánlatoknak csak részei.<br>
A MOGUL Kft. ajánlata nem tartalmazta az 5. sorszám szerinti fémbázisú szerelõpasztát.<br>
A kérelmezõ ajánlatában a 12. sorszám szerinti páramentesítõ spray helyett páramentesítõ kendõt ajánlott.<br>
A NICRO Kft. ajánlata a specifikáció szerinti mind a 15 tételt tartalmazta.<br>
Az ajánlatokat az ajánlatkérõ felhasználói üzemegységeit képviselõ szakemberekbõl álló bírálóbizottság értékelte, amely 10 tagból állt. A bírálóbizottság 9 tagja kérelmezõ ajánlatát tekintette a legjobbnak az autóápolási cikkekre vonatkozóan.<br>
A bírálóbizottság javaslatként errõl az értékelésrõl készült emlékeztetõt terjesztette fel a döntéshozónak, azzal a megjegyzéssel, hogy a kérelmezõ a páramentesítõ spray helyett törlõkendõre tett ajánlatot.<br>
A döntéshozó személy az ajánlatok elbírálására vonatkozó döntését írásban ezen az iraton rögzítette, mely szerint gyõztesnek a NICRO Kft.-t kell tekinteni "a kiírás alapján a teljességi igény, az ár és ártartás alapján".<br>
Az eredményhirdetésre 1998. január 15-én került sor. A nyertes az autóápolási és -karbantartási anyagokra vonatkozó 16 317 300 Ft értékû részajánlattal a NICRO Kft. lett, a szerzõdést 1998. január 27-én megkötötték. Második helyezett 11 040 400 Ft-os ajánlattal a kérelmezõ lett.<br>
A közbeszerzési eljárás lefolytatását követõen, 1998. január 30-án a kérelmezõ a Döntõbizottsághoz jogorvoslati kérelmet nyújtott be, amelyet a tárgyaláson kiegészített.<br>
Sérelmezte, hogy az eljárás nyertese a NICRO Kft. lett, annak ellenére, hogy a bírálóbizottság valamennyi tagja – egy kivételével – az õ ajánlatát tartotta jobbnak. Bizonyítékként utalt az 1998. január 13-án kelt emlékeztetõre, mely a bírálóbizottság január 6-án tartott ülésérõl készült. Elõadta, hogy ugyan a Kbt. nem szabályozza az elbírálás módját, csak annak szempontjait adja meg, de álláspontja szerint a közbeszerzési eljárás alapelvével ellenkezik az a döntési mód, amikor is a bírálóbizottság egyöntetû véleményét a döntéshozó feltûnõ és kirívó módon figyelmen kívül hagyja.<br>
A jogorvoslati eljárásban tartott tárgyaláson a kérelmezõ a kérelmében foglaltakat akként egészítette ki, miszerint a páramentesítõ spray helyett azért forgalmazza a páramentesítõ kendõt, mert a spray nem tekinthetõ környezetbarát terméknek. Álláspontja szerint nem volt kizárt, hogy erre a célra az ajánlattevõ másfajta terméket ajánljon fel, hiszen ellenkezõ esetben az ajánlatot érvényteleníteni kellett volna. Az ajánlatkérõ ismerte az általa ajánlott páramentesítõ kendõt, hiszen abból korábban mintát bocsátott rendelkezésére.<br>
Kérelmezõ ideiglenes intézkedésként kérte a közbeszerzési eljárás felfüggesztését és a szerzõdés megkötésének megtiltását.<br>
Jogorvoslati kérelme a jogsértés megállapítására, az ajánlatkérõnek a közbeszerzési eljárás során hozott döntése megsemmisítésére és ajánlatkérõnek az eljárási költségekben való marasztalására irányult.<br>
Az ajánlatkérõ észrevételében arra hivatkozott, hogy a döntést nem a bírálóbizottság hozta, a bizottság csak kiválasztotta a két legjobb ajánlattevõt, és döntés végett megküldte az emlékeztetõt a kereskedelmi irodának. A döntés a gazdasági és kereskedelmi vezérigazgató-helyettes feladata volt, aki mint egyszemélyi elbíráló az ajánlati felhívásban feltüntetett szempontok szerint hozta meg a döntését. Az elbíráló a döntésnél figyelembe vette azt is, hogy a NICRO Kft.-vel több mint 8 éves, folyamatos szállítási kapcsolatban áll, a NICRO Kft. ezalatt figyelembe vette ajánlatkérõ speciális felhasználási igényeit, jelentõs fejlesztésekkel, kísérletekkel jelentõs mûszaki, technológiai színvonal elérését tette lehetõvé.<br>
Ezen kívül a NICRO Kft. helyszíni, kihelyezett tárolásra vállalkozott, ami lehetõvé teszi a rugalmas és operatív kiszolgálást, ami költségmegtakarítással jár. Elismerte, hogy az értékelésben részt vevõk többsége javaslatában nem a NICRO Kft.-t jelölte meg elsõ helyezettként, de állítja, hogy ezzel szemben a komplex felhasználói igénye, kereskedelmi tapasztalatai mégis a NICRO Kft. elsõbbségét igazolják.<br>
A kérelmezõ által ajánlott választékra és kiszerelésre nézve még nem rendelkeznek tapasztalatokkal. Hasonló jellegû anyagoknál – például ragasztók, vegyi anyagok, olajok –, kiterjedt alkalmazását általában próbák, kísérletek elõzik meg, melyeket az ajánlatkérõ a kérelmezõ anyagaira még nem végzett. Ily módon eljárása jogszerû volt.<br>
Becsatolta a szállítási keretszerzõdést, melyet 1998. január 27-én a nyertes ajánlattevõ NICRO Kft.-vel megkötött.<br>
Egyéb érdekeltként a NICRO Kft. észrevételében kifejtette, hogy versenyhelyzetben elsõdlegesen nem az ár, hanem a megbízhatósága miatt fogadta el õt az ajánlatkérõ nyertesnek.<br>
A Döntõbizottság megállapította, hogy a jogorvoslati kérelem megalapozott.<br>
Tény, hogy a Kbt. 31. §-a alapján kötelezõen létrehozott értékelõbizottságnak a döntést hozó felé csak javaslattételi joga van, a döntést hozó ettõl eltérõ döntést is hozhat a jogszerûség és objektivitás keretei között.<br>
A javaslattételi bizottság az ajánlatokat a felhívásban megjelölt elbírálási szempontok szerint hasonlította öszsze, és ezek értékelése körében jutott arra a döntésre, hogy kérelmezõ ajánlatát kell a legelõnyösebbnek tekinteni. Ezt az elbírálási szempontokon alapuló javaslatot a döntéshozó személy azzal az indokolással nem fogadta el, hogy a teljesség igénye, az ár és az ártartás szempontjából a NICRO Kft. ajánlata kedvezõbb. Ugyanakkor az ajánlatokból megállapítható, hogy kérelmezõ ajánlata teljes körû. Egy tételre ugyan a felhívástól eltérõen tett ajánlatot, de ezt az eltérést – jogszerûen – ajánlatkérõ sem tartotta érvénytelenségi oknak. A páramentesítésre ugyanis többfajta eszköz is alkalmas lehet, az eltérést pedig nem lehet a teljeskörûség hiányaként értékelni, különös tekintettel arra a körülményre is, hogy a felhasználókból álló bizottsági javaslat a felhasználói igények szempontjából megfelelõbbnek tartotta a kérelmezõ által megajánlott terméket.<br>
Az ajánlatokból kétséget kizáróan megállapítható az is, hogy kérelmezõ ajánlata ár tekintetében kedvezõbb volt, és ártartás vonatkozásában is jobbnak tekinthetõ. Mind a nyertes, mind a kérelmezõ vállalta, hogy ajánlati árát 1998. december 31-ig fenntartja. Az 1999. és 2000. évi árakat a nyertes az infláció, a gyártási árak és egyéb tényezõk figyelembevételével az ajánlatkérõvel együtt állapítja meg. Ezen túlmenõen minden év szeptemberben a ténylegesen lehívott és az év végéig várható menynyiségek figyelembevételével felülvizsgálja az árait. Ez a fajta árelõrejelzés nem konkrét, sok bizonytalanságot tartalmaz az ajánlatkérõ számára. Kérelmezõ 1999 januárjától félévente emeli az árat a HUF–DEM árfolyamváltozásnak megfelelõen, bázisként az elõzõ idõszak kezdõnapját tekintve. Az ártartást illetõen kérelmezõ adott konkrétabb meghatározást.<br>
A Kbt. 59. § (1) bekezdése szerint az eljárás nyertese az, aki az ajánlatkérõ részére a 34. §-ban meghatározott elbírálási szempontok szerint a legelõnyösebb ajánlatot tette. Az eljárás során a fentiekben kifejtettek szerint megállapítható volt, hogy a nyertesnek kihirdetett ajánlattevõ nem tekinthetõ a legkedvezõbb ajánlattevõnek.<br>
A Döntõbizottság a Kbt. 76. §-ában biztosított jogkörében eljárva a 88. § (1) bekezdésének d) és g) pontjában meghatározott jogkövetkezményeket alkalmazta.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 29.<br>
<br>
Ruthner Oszkár s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke <br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>