<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3819)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-6764<br>
Fax: 155-5082<br>
Ikt. sz.: D.76/14/1998.<br>
<br>
Tárgy: A Mag ICS Kft. jogorvoslati kérelme az Országos Vérellátó Központ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mag ICS Holding Kft. (1027 Budapest, Frankel Leó u. 5., a továbbiakban: kérelmezõ) az Országos Vérellátó Központ (1113 Budapest, Karolina út 19–21., a továbbiakban: ajánlatkérõ) a vérellátásban használt címkék beszerzése (összesen 8 200 000 db) tárgyú közbeszerzési eljárása ellen kezdeményezett jogorvoslati eljárásban a Döntõbizottság megállapítja, hogy a kérelem alaptalan, ezért azt elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárásra vonatkozó ajánlati felhívást tett közzé a K. É. 9. számában (1998. március 4.) vérellátásban használt címkék (összesen 8 200 000 db) szállítási szerzõdés keretében történõ beszerzésére.<br>
A felhívás 3. c) pontjában ajánlatkérõ elõírta, hogy részajánlatot nem lehet tenni, továbbá a 14. pont szerint többváltozatú ajánlatot sem. A 15. pontban az egyéb információk között elõírta a gyártóval ellenjegyeztetett forgalmazói nyilatkozat, továbbá az ORKI minõsítõ határozat ajánlatba történõ becsatolásának szükségességét a termékre vonatkozóan (címke: papír és ragasztóanyag).<br>
A felhívásra 2 ajánlattevõ, a Mag ICS Holding Kft. és a Sárkány Kft. tett ajánlatot. Az ajánlatok bontására – a felhívásban megjelöltek szerint – 1998. április 14-én került sor, ahol kérelmezõ 42 943 517 Ft árajánlatot és max. 40 napos szállítási határidõt, a Sárkány Kft. pedig 21 885 800 Ft árajánlatot és max. 40 napos szállítási határidõt ajánlott.<br>
A kérelmezõnek a hiányzó igazolásai (helyi- és iparûzésiadó-igazolások) pótlására ajánlatkérõ pótlási lehetõséget biztosított az eredményhirdetés idõpontjáig.<br>
Az eredményhirdetés április 24-re kihirdetett idõpontját ajánlatkérõ 1998. május 4-re módosította az érintettek egyidejû értesítésével.<br>
Kérelmezõ 1998. április 20-án jogorvoslati kérelmet nyújtott be a Döntõbizottsághoz, amelyben sérelmezte, hogy ajánlatkérõ a kötelezõen elõirt ORKI minõsítõ határozat becsatolásának hiánya ellenére nem nyilvánította érvénytelennek a Sárkány Kft. ajánlatát az 1998. április 14-én lefolytatott bontási eljárás során. Kérte a Döntõbizottságot, hogy az eljárás befejezése elõtt hívja fel ajánlatkérõt a Kbt. szabályainak megfelelõ eljárásra, ideiglenes intézkedésként pedig kérte az eljárás felfüggesztését a Döntõbizottság határozathozataláig.<br>
Ajánlatkérõ a jogorvoslati kérelemre küldött észrevételében elõadta, hogy helytálló kérelmezõ azon állítása, mely szerint az ajánlatbontáskor az ORKI-engedélyeket nem vizsgálta egyik ajánlattevõnél sem, mivel ezt a kérdéskört a szakmai bírálat során kívánta megvizsgálni.<br>
Az ügyben érdekelt Sárkány Kft. észrevételében (1998. április 23.) elõadta, hogy az ajánlatbontáskor (1998. április 14. 10.00 óra) az ORKI minõsítõ határozatát becsatolni nem tudta, hanem csak a bontás napjának délutánján. Elõadta továbbá, hogy tudomása szerint kérelmezõ által forgalmazott ICS EC Supreme alapanyag ragasztóját (523 típus) már 1,5 éve nem gyártják Németországban, és az általa megnevezett külföldi gyártó, a Gronemeyer cég ellen csõdeljárás folyik. Észrevételében felhívta a figyelmet a saját ajánlati árára, ami kb. fele kérelmezõ árajánlatának.<br>
Ajánlatkérõ eljárást lezáró döntésének meghozatala elõtt a Kbt.-ben biztosított jogkörében eljárva az ajánlattal kapcsolatos nem egyértelmû részek tisztázására 1998. április 24-én írásban felhívta kérelmezõt, nevezetesen hitelt érdemlõ dokumentumok becsatolását kérte arra nézve, hogy "a pályázatukban szereplõ címkealapanyaggal kapcsolatosan a gyártótól, illetve szállítótól nyilatkozat – hiteles magyar nyelvû fordítással – a tekintetben, hogy az alapanyag és ragasztóanyag megegyezik az ORKI 1993. június 15-i keltû minõsítõ határozatában alkalmasságot nyert ICS EC Supreme öntapadós címkével".<br>
A dokumentum beküldését 1998. április 30-ig kérte, amelynek kérelmezõ a megadott határidõig eleget is tett.<br>
Ezt követõen ajánlatkérõ 1998. május 4-én 10.00 órakor kihirdette az eljárást lezáró döntését, mely szerint az eljárás nyertese a kérelmezõ, a Mag ICS Holding Kft. A Sárkány Kft. benyújtott ajánlatát ajánlatkérõ érvénytelennek nyilvánította, mivel az nem felelt meg az ajánlati felhívásban, illetve a dokumentációban meghatározott feltételeknek.<br>
A Döntõbizottság a becsatolt iratok, illetve a tárgyban 1998. május 4-én tartott tárgyaláson elhangzott nyilatkozatok alapján megállapította, hogy a kérelem alaptalan, mert a Sárkány Kft. az ajánlati felhívás 15. pontjában elõírt ORKI minõsítõ határozatot az ajánlat beadásának idõpontjában (1998. április 14. 10.00 óra) nem csatolta be, hanem csak ugyanezen nap délutánján tudta beadni, mivel csak ekkor kapta meg az ORKI-tól, és ez az engedély is csak részleges, ugyanis a vérvételi sorszámcímkék gyártására, illetve azok egészségügyi felhasználására vonatkozóan nem kapott engedélyt. Fentiekre, valamint az ajánlati felhívás 3. c) pontjára tekintettel – mely szerint részajánlat nem tehetõ – ajánlata nem teljes körû, így az a Kbt. 52. § (2) bekezdésének d) pontja alapján – amely kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek – nem minõsíthetõ érvényes ajánlatnak.<br>
A Döntõbizottság a fentiek alapján megállapította, hogy ajánlatkérõ jogszerûen nyilvánította az eredményhirdetéskor érvénytelennek a Sárkány Kft. ajánlatát, figyelemmel a Kbt. korábban hivatkozott 52. § (2) bekezdésének d) pontjára, illetve hirdette ki nyertesként a kérelmezõ ajánlatát.<br>
Ugyanakkor a Döntõbizottság azt is megállapította, hogy az ORKI minõsítõ határozat hiánya, illetve annak részleges hatályára tekintettel az ajánlatok bontásakor nem volt köteles azonnal érvényteleníteni a Sárkány Kft. ajánlatát, mivel a Kbt. 52. § (1) bekezdésében meghatározottak szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Fentiekre tekintettel a Döntõbizottság a Kbt. 76. §-ban biztosított jogkörében eljárva a jogorvoslati kérelmet a Kbt. 88. § (1) bekezdésének a) pontja alapján elutasítja, figyelemmel a Kbt. 52. § (1) bekezdésére, valamint a (2) bekezdés d) pontjára, és ezért az igazgatási szolgáltatási díjat a kérelmezõ viseli.<br>
A Döntõbizottság a törvényes feltételek hiányában ideiglenes intézkedést nem alkalmazott.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. május 19.<br>
<br>
Divinyi József s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos <br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>