<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2146)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 15/14/1998.<br>
<br>
Tárgy: A Közbeszerzések Tanácsa tagja által hivatalból kezdeményezett jogorvoslati eljárás a Budapesti Közlekedési Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Kelemen Géza, a Közbeszerzések Tanácsa tagja által a Budapesti Közlekedési Részvénytársaság, (1072 Budapest, Akácfa u. 15., képviseli: dr. Csabai Marianna ügyvéd, Ormai és Társai Ügyvédi Iroda, 1944 Budapest, Bank Center, Szabadság tér 7., a továbbiakban: ajánlatkérõ), a BKV Rt. informatikai rendszerének fejlesztésére alakult projekt minõségbiztosításának ellenõrzése, felügyelete tárgyú közbeszerzési eljárása ellen hivatalból kezdeményezett jogorvoslati eljárást a Döntõbizottság megszünteti.<br>
Megállapítja, hogy a lefolytatott közbeszerzési eljárás nem volt jogsértõ.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság hivatalból vizsgálta a rendelkezõ részben meghatározott közbeszerzési eljárást. Ennek körében vizsgálta, hogy az ajánlatkérõ a legelõnyösebb ajánlattevõt hirdette-e ki nyertesnek, illetve az ajánlatok érvényesek voltak-e, összeférhetetlen vagy kizárt ajánlattevõ részt vett-e a közbeszerzési eljárásban. A vizsgálat megindítására a rendelkezõ részben megjelölt tanácstag által került sor. Ennek indokai: a nyertesnek hirdetett IDOM Rt. ajánlata érvénytelen volt – nem csatolta a minõségbiztosítási kézikönyvet –, kizárására azonban mégsem került sor.<br>
Annak ellenére, hogy a nyertes árajánlata jobb volt, az AAM Konzorcium 30-40%-kal alacsonyabb díjszínvonala következtében ajánlata 15-20%-kal kedvezõbbnek tekinthetõ.<br>
Az AAM Konzorcium alkalmasabb az ajánlattételre a nyertesnél. Az értékelésnél a bírálóbizottság tagjai ezt általában figyelembe is vették, azonban az egyik bizottsági tag véleménye ettõl az általános értékeléstõl feltûnõen eltért, kedvezõtlenebb volt. Ezt a véleményt a feltûnõ aránytalanság miatt figyelmen kívül kellett volna hagyni.<br>
A nyertes ajánlattevõ részt vett ajánlattevõként abban a közbeszerzési eljárásban, amelynek tárgya annak az informatikai rendszernek a kifejlesztése volt, amely minõségbiztosításra tett most ajánlatot. Ez pedig összeférhetetlen.<br>
A Döntõbizottság a rendelkezésre álló iratok és a tárgyaláson elhangzottak alapján a következõket állapította meg:<br>
A BKV Rt. nyílt eljárás keretében eljárást folytatott 1996 novemberében integrált üzemviteli információs rendszerének kialakítására. A nyertessel – EDVg-debis Systemhaus GmbH Co. KG-val szerzõdést kötött 1997 februárjában. Az itt meghatározott informatikairend-szer-fejlesztésre alakult projekt minõségbiztosításának ellenõrzésére írta ki ajánlatkérõ a vitatott közbeszerzési eljárást. Az ajánlatok elkészítéséhez dokumentációt is rendelkezésre bocsátott  az ajánlattevõk részére. A felhívásban és a dokumentációban meghatározott feltételek szerint ajánlatot lehetett tenni a fent nevesített szerzõdés 4. sz. mellékletében, valamint a Transit projekt által elkészített Projekt Minõségbiztosítási Tervben meghatározott feladatok ellátására. Ezeket a dokumentum IV. fejezet 1–2. mellékleteként csatolták. A feladat alapvetõen a projekt külsõ minõségbiztosítási felügyelete, ellenõrzése. Ennek keretében feltárni a lehetséges konfliktushordozó területeket, ezek megoldására javaslatot készíteni, minõsíteni az elvégzett tevékenységet, errõl jelentést készíteni, az átadási tesztekben meghatározott dokumentum elkészültének, minõségének, határidõk betartásának ellenõrzése. Pénzügyi teljesítések, szállított szolgáltatások és eszközök minõségének ellenõrzése.<br>
Az ajánlattételbõl kizárták azon személyeket, akik a BKV Rt. és az EDVg-debis informatikai projektjében részt vesznek, akár al-, akár fõvállalkozóként vagy konzorciumi tagként. Alternatív ajánlattételre lehetõség nem volt és az ajánlattevõ más ajánlatában alvállalkozóként nem szerepelhetett.<br>
Meghatározták azt is, hogy az ajánlatokat milyen formában, milyen tartalommal kell benyújtani. Részletesen rögzítették azt is, hogy mely adatokat kell hatósági vagy más igazolással igazolni, és melyekre csak ajánlattevõi nyilatkozatot tenni. A minõségbiztosítás körében az 1.3.4/2. pont negyedik francia bekezdésében a saját minõségbiztosítási rendszer – bármely nemzeti rendszerben akkreditált tanúsítványát írták elõ csatolni.<br>
Meghatározták az értékelési szempontokat és azok súlyozását is a felhívásban (dokumentációban). Ezek: ár 30%, a minõségbiztosítási feladatok kifejtésének színvonala és részletezettsége 25%, bel- és külföldi referenciák az ajánlati kiírás tárgyában hivatkozott hasonló nagyságrendû projektek minõségbiztosítás megvalósításában 20%, feladat megvalósítását garantáló szakmai háttér az ajánlattételkor 15%, kockázatvállalás a projekt eredményes megvalósításában 10% (dokumentum l.2.1. pont).<br>
A dokumentum 1.3.13. pontjában meghatározták azt is, hogy az egyes értékelési szempontok körében az ajánlatkérõ mit fog alapvetõen értékelni. Ezen túlmenõen a dokumentum bemutatta ajánlatkérõ szervezeti felépítését, fõ feladatait (II. fejezet), az ellenõrzendõ informatikai projektet (III. fejezet).<br>
Az ajánlati felhívásra 3 ajánlattevõ nyújtott be ajánlatot. Nyertesnek az IDOM Rt. ajánlatát nyilvánították, második helyezett az AAM-VP Konzorcium lett, egy ajánlatot pedig igazolások hiánya miatt érvénytelennek minõsítettek.<br>
Ajánlatkérõ az eljárást kezdeményezõ indítványban, illetve annak mellékletében megfogalmazott jogsértést vitatja. Állítása szerint a korábbi eljárásban való részétel nem zárja ki a jelen eljárásban való részvételt. Egyébiránt pedig a bejelentõ is részt vett a korábbi eljárásban az IDOM Rt. alvállalkozójaként.<br>
Vitatja, hogy érvénytelennek kellett volna nyilvánítani a nyertes ajánlatot, a minõségügyi kézikönyv csatolása ugyanis nem volt kötelezõ. Mindazonáltal a nyertes csatolta a kérdéses kézikönyvet, abban pusztán másolási hiba miatt voltak hiányos oldalak. Ezen túlmenõen minden ajánlattevõ számára 1997. november 7-én ismertté vált ez a körülmény, akkor azonban ezt senki nem kifogásolta.<br>
Az értékelés ajánlatkérõi állítás szerint jogszerû, objektív volt. Az összességében legelõnyösebb szempontok súlyozási arányát betartotta. Az ajánlatokat csak és kizárólag a dokumentumban elõre meghatározott követelményekhez viszonyította, azon túlmenõ elvárásokat, igényeket nem kért számon.<br>
A nyertesnek hirdetett ajánlat 14,5 millió Ft-tal alacsonyabb volt, amelyet a 2. helyezett által kínált szakmai rátermettség sem ellensúlyozott. Korrekcióként figyelembe vették a ráfordításokat is, amely a 2. helyezettnél jelentõsek, míg a nyertes rögzített árat adott meg.<br>
A Döntõbizottság eljárási jogosultságát nem vitatva megjegyzi, hogy az eredményhirdetésre 1997. december 5-én került sor, ekkor egyetlen ajánlattevõ sem vitatta az eredményt. Az AAM Rt. az eljárási határidõbõl kicsúszva tette meg bejelentését az eljárás kezdeményezésére jogosult tanácstagnak.<br>
A nyertes ajánlattevõ szintén vitatja a jogsértést, állítása szerint az ajánlatából hiányzó részek utólagos pótlásának akadálya nem volt, mivel a minõségbiztosítási szabályzat nem volt kötelezõ kelléke az ajánlatnak. Mindazonáltal a 2. helyezett részére is lehetõvé tettek bizonyos ajánlati részek csatolását. Állítása szerint az ajánlati árat kedvezõbbnek kell tekinteni esetükben, nyertességüket azonban kétségkívül nemcsak ez, hanem a projekt teljesítésébe bevont szakemberek felkészültsége, tapasztalatai is megalapozták.<br>
Állítása szerint az eljárás lefolytatásának eljárásjogi akadálya van, figyelemmel arra, hogy az eredményhirdetéshez képest a tanácstag részére AAM által megküldött bejelentés a 15 napból kicsúszott.<br>
A Döntõbizottságnak elsõdlegesen abban a kérdésben kellett döntenie, hogy a tanácstagi kezdeményezés alapján jogosult-e az eljárás lefolytatására, az indítvány határidõben érkezett-e.<br>
A Kbt. 79. § (2) bekezdése értelmében a Döntõbizottság elõtti eljárás kérelemre, vagy hivatalból indul. A (4) bekezdés szerint a hivatalból történõ eljárás kezdeményezésére a Közbeszerzések Tanácsának tagja jogosult. E rendelkezésbõl megállapíthatóan a Kbt. a tanácstagot eljáráskezdeményezési joggal ruházza fel. E jogának gyakorlása során a Kbt. 79. § (5) bekezdésében meghatározott 15 napos szubjektív jogvesztõ határidõ saját tudomásszerzése tekintetében köti. A tanácstag a vélelmezett jogsértésrõl akár bejelentés, akár saját észlelés alapján tudomást szerezhet, tudomásszerzését követõ 15 napon belül akkor is eljárást kezdeményezhet, ha esetleg a bejelentõ már korábban tudomással bírt a sérelmezett eseményrõl. Mindezek alapján megállapítható, hogy az eljárás lefolytatásának eljárásjogi akadálya nincs, miután a tudomásszerzés idõpontjának I998. január 5. tekinthetõ, míg az indítvány az eljárás lefolytatására I998. január 16. napján került elõterjesztésre.<br>
Az ajánlatok elbírálásának körében megállapítható, hogy az elsõ értékelési szempont (ár) tekintetében a nyertes ajánlata jobb volt 14,5 millió forinttal. Az árkülönbözetet tükrözõ súlyaránnyal vette figyelembe ajánlatkérõ az ellenszolgáltatást 30, illetve 25,6 ponttal. Ezen a tényen az sem változtat, hogy korábban a szakmai értékelõbizottság ettõl eltérõ javaslatot terjesztett elõ a döntéshozónak. A Kbt. 31. § (3) bekezdés szerint a kötelezõen létrehozandó értékelõbizottság csak javaslattételi joggal élhet, szakvéleményt készíthet. Javaslatai visszautasíthatóak, megváltoztathatóak a döntéshozó személy, vagy testület által. A belsõ értékelési folyamat technikája, módszere az eredmény tekintetében nem bír relevanciával, jelentõsége kizárólag annak van, hogy a döntéshozó személy döntése objektív, törvényes legyen, függetlenül attól, hogy a bizottság tagjai "szavazataikat" milyen arányban adták le. A döntéshozó felelõssége, hogy az eljárást lezáró döntések megfeleljenek az ajánlati kiírásban foglalt feltételeknek, illetõleg az elbírálási szempontoknak. A döntéshozó egyébiránt alapvetõen elfogadta a szakmai értékelõbizottság javaslatát, kizárólag az árakkal kapcsolatos pontozást változtatta meg, arra a körülményre tekintettel, hogy a szakmai értékelõ-bizottság az árak értékelése során olyan egyéb körülményeket is értékelt, amelyek nem tartozhattak ebbe a körbe.<br>
Elfogadta a Döntõbizottság a második szempont szerinti (minõségbiztosítási feladatok kifejtésének színvonala és részletezettsége) ajánlatkérõi értékelést is. Ebbõl a szempontból ajánlatkérõ is kedvezõbbnek értékelte az AAM-VP ajánlatát. Az AAM-VP az elvégzendõ minõségbiztosítási feladatokat, azoknak a saját minõségbiztosítási módszertannak az EDVg-debis elõírások adaptációjával történõ megvalósítását teljes részletességgel, tevékenységszintig lebontva adta meg, továbbá saját minõségbiztosítási tanúsítványnyal (ISO 9001) is rendelkezik. Ezzel szemben a nyertes ajánlattevõ az általa alkalmazni kívánt saját módszertan (Praxis leányvállalat) szerint adta meg az elvégzendõ feladatokat, továbbá saját minõségbiztosítási tanúsítvánnyal nem rendelkezik. Ezen indokok alapján ajánlatkérõ helyesen a második értékelési szempontból kedvezõbbnek az AAM-VP ajánlatát értékelte.<br>
A harmadik elbírálási szempont szerint összehasonlítva az ajánlatokat a Döntõbizottság megállapította, hogy a minõségbiztosítás területén végzett saját referenciák közel azonos szintûnek tekinthetõk, azonban a nyertes ajánlattevõ alvállalkozójának (CONSACT Kft.) referenciáit is figyelembe véve, szélesebb körû, átfogóbb referenciát mutatott be a nyertes. Ezen túlmenõen a nyertes ajánlattevõ referenciáival meggyõzõen támasztotta alá a SAP alkalmazások területén kifejtett szakmai felkészültségét is, amelyre kérelmezõ ajánlatában nem tért ki. Az informatika további területeire vonatkozó referenciák is szélesebb körûen kerültek nyertes ajánlatában bemutatásra.<br>
Az elõzõek alapján a Döntõbizottság elfogadta ajánlatkérõ e szempont szerinti értékelését, azaz, hogy e tekintetben meggyõzõbbnek tekintette a nyertes ajánlatot.<br>
A negyedik elbírálási szempontból az ajánlatok majdnem teljesen azonos értékûek, mindössze, 0,2-nyi eltérést állapított meg ajánlatkérõ. Ezt a nézetet a Döntõbizottság is osztja, mivel a nyertes ajánlattevõ a projekt megvalósítási körébe bevonni kívánt szakemberállományában az elvégzendõ feladatok minden tevékenységére egyszerre több szakembert mutatott be a becsatolt önéletrajzokkal., így többek között: minõségügyi vezetõt, minõségügyi auditorokat, rendszerimplementátort, rendszerintegrátorokat; minõségügyi tanácsadót, szoftverfejlesztõt stb. Az AAM-VP által bemutatott szakemberállomány szakmai felkészültsége is megfelelõ, azonban a szakemberállomány struktúrájának a feladat megoldásához való illeszkedése szempontjából a nyertes ajánlatát kedvezõbbnek ítélte az ajánlatkérõi pontozás, amelyet a Döntõbizottság is elfogadott.<br>
Az ötödik elbírálási szempont (a kockázatvállalás a projekt eredményes megvalósításában) tekintetében konkrét javaslatot a nyertes ajánlattevõ nem tett, szemben az AAM-VP-vel, aki a teljes vállalási ár 10%-ának erejéig jóteljesítési garanciát vállalt. Ennek megfelelõen került sor a pontozásra is, 6,4-2,0 arányban.<br>
Az elõzõek alapján megállapítható, hogy az 1., 3., 4. szempontból a nyertes, míg a 2. és. 5. értékelési szempontból az AAM-VP tett kedvezõbb ajánlatot.<br>
A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. A 34. § (1) bekezdése szerint az ajánlatok a legalacsonyabb összegû ellenszolgáltatás, vagy az öszszességében legelõnyösebb ajánlat szempontja alapján bírálható el. A (3) bekezdés értelmében az összességében legelõnyösebb ajánlat kiválasztása a szempontok fontossági sorrendjére tekintettel történhet. A fontossági sorrend nyilvánvalóan azt jelenti, hogy az egyes értékelési szempontokat akként kell súlyozni, hogy a sorban elõtte álló magasabb pontszámmal értékelendõ az azt követõnél. Erre tekintettel – figyelmen kívül hagyva az ajánlatkérõ tizedpontosságra kiszámított pontszámait megállapítható, hogy a nyertes ajánlattevõ – miután az elsõ (legfontosabb), továbbá a 3. és 4. értékelési szempontból jobbnak tekinthetõ – a Kbt. 59. §-a szerinti legkedvezõbb ajánlatot tette.<br>
Megvizsgálta a Döntõbizottság azt is, hogy a nyertes ajánlatot érvénytelenség címén nem kellett volna-e kizárni az eljárásból.<br>
Az egyéb érdekelt által is hivatkozott ajánlati dokumentáció 1.3.4/2. pontja a saját minõségbiztosítási rendszer tanúsításáról szóló bizonylat csatolását írja elõ. Minõségbiztosítási kézikönyv csatolásáról a dokumentáció nem rendelkezik, azt írja elõ, hogy az ajánlatban a feladat minõségbiztosítási módszerét – igazodva az EDVg-debis által elõírtakhoz – fejtse ki az ajánlattevõ. Ezt az ajánlattevõ megtette, minderre tekintettel irreleváns, hogy csatolta-e a nyertes a minõségbiztosítási kézikönyvet, vagy hogy annak hiányoztak-e egyes részei. Megállapította a Döntõbizottság továbbá azt is, hogy nem ütközik a Kbt. – összeférhetetlenséget szabályozó – 31. §-ába az a tény, hogy a nyertes ajánlattevõ korábban ajánlatot tett a TransIT teljes projekt megvalósításra. Ilyen kizárási okot az ajánlati felhívás és a dokumentáció sem határozott meg.<br>
Minderre tekintettel a Döntõbizottság megállapította, hogy az ajánlatkérõ eljárása nem volt jogsértõ, ezért a hivatalból indult eljárást az államigazgatási eljárás általános szabályairól szóló 1957. évi IV. törvény 14. § (2) bekezdése alapján megszüntette.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 27.<br>
<br>
	Dr. Deli Betty s. k.	Hámori András s. k.<br>
	közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>