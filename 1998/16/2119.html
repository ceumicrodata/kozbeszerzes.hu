<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA  KÖZBESZERZÉSI DÖNTÕBIZOTTSÁG  (2119)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 17/9/1998.<br>
<br>
<br>
Tárgy: IDOM Rt. kérelme az Állami Pénztárfelügyelet "magánnyugdíjrendszer mûködtetésével kapcsolatos feladatok ellátását biztosító, a bekövetkezõ változásokat naprakészen követõ, a vezetõi döntéseket támogató, a meglévõ önkéntes pénztárak rendszeréhez szervesen illeszkedõ vagy azt minden tekintetben kiváltó számítógépes információs rendszer létrehozására" tárgyú közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az IDOM Rt., 1072 Budapest, Nagydiófa u. 11., képviseli: dr. Gergely József ügyvéd, 1052 Budapest, Aranykéz u. 6. IX. em. 12l., ajánlattevõ kérelmezõnek a tárgyban foglalt ügyben az Állami Pénztárfelügyelet, 1051 Budapest, Roosevelt tér 7–8., képviseli: dr. Bán Béla ügyvéd, 1068 Budapest, Stefánia u. 18., ajánlatkérõ által lefolytatott közbeszerzési eljárása ellen indult jogorvoslati eljárásban a Döntõbizottság hatáskörének hiányát állapítja meg, és a kérelmet elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az Állami Pénztárfelügyelet ajánlatkérõ hirdetmény közzététele nélküli, gyorsított tárgyalásos eljárási formában folytatott le közbeszerzési eljárást a tárgyban megnevezett témakörben.<br>
Az ajánlati felhívás címet viselõ (15 oldal terjedelmû) iratot ajánlatkérõ közvetlenül küldte meg kísérõlevéllel ajánlattevõk – többek között a kérelmezõ IDOM Rt. – részére.<br>
Ajánlatkérõ ezen dokumentum II/F. pontja 2. alpontjában rögzítette: "a pályázó tudomásul veszi, hogy a nyertes ajánlattevõ az általa benyújtott ajánlat alapján a pályázat eredményének kihirdetését követõ 2 héten belül köteles a kiíróval szerzõdést kötni".<br>
Ajánlatkérõhöz a meghirdetett beadási idõpontig – 1997. december 3. – két ajánlat érkezett. (Kérelmezõn kívül a Synergon-Rolitron Informatikai Rt., 1136 Budapest, Váci út 168/A nyújtott be ajánlatot.)<br>
Az ajánlatkérõ 1997. december 12-én nyertesnek hirdette ki az IDOM Rt. ajánlatát, melyben az ellenszolgáltatás összege 37,5 millió Ft+áfa (+3 millió Ft+áfa egyéb ajánlott járulékos rendszerek kifejlesztésére) volt.<br>
Az eredményhirdetést követõen ajánlatkérõ és nyertes ajánlattevõ képviselõi megkezdték a szerzõdés írásba foglalására irányuló tárgyalásokat. Ennek eredményeként nyertes ajánlattevõ szerzõdéstervezetet küldött meg ajánlatkérõ részére 1997. december 16-án, kérve annak elfogadását. Ez 12 oldal – ezen belül 16 pont és melléklet – terjedelemben rögzítette a felek jogait és kötelezettségeit a vállalkozási projekt tekintetében.<br>
E tervezetet ajánlatkérõ átdolgozta, és az általa aláírt Vállalkozási szerzõdés címet viselõ 9 oldal – azon belül 14 pontot tartalmazó terjedelmû szerzõdést 1997. december 22-i aláírási dátummal megküldte nyertes ajánlattevõ részére.<br>
Az IDOM Rt. áttanulmányozva ezt megállapította, hogy az a 8. pont harmadik bekezdésének második és harmadik mondatában az ajánlati felhívásban nem közölt, a felek közötti tárgyalások során nem tárgyalt, új elemet, az IDOM Rt.-t terhelõ kötbérfizetési kötelezettséget tartalmaz. Nyertes ajánlattevõ 1997. december 23-án az általa véleményeltérési nyilatkozat csatolásával aláírt szerzõdést visszaküldte ajánlatkérõnek.<br>
Kérelmezõ 1997. december 29-én az aláírt szerzõdésnek megfelelõen számlát állított ki, és küldött meg ajánlatkérõnek, kérve annak kifizetését.<br>
1998. január 5-én az IDOM Rt. faxüzenetet kapott az ajánlatkérõtõl, amelyben az Állami Pénztárfelügyelet elnöke kifejtette azon álláspontját, mely szerint a felek között nem jött létre megállapodás, és további tárgyalásokat javasolt a vitatott szerzõdési rendelkezéssel kapcsolatosan. Az IDOM Rt. nem értett egyet az Állami Pénztárfelügyelet azon megállapításával, hogy a felek között nincs érvényes szerzõdés, meg kívánt azonban állapodni az ÁPF-fel a vitatott rendelkezést illetõen.<br>
A felek 1998. január 7-én délelõtt folytatták a szakmai megbeszélést az ÁPF telephelyén, amelynek során a teljesítéshez szükséges kérdések tisztázására, szakmai anyagok IDOM Rt. részére történõ átadására került sor. A felek – a kérelmezõ szerint – kölcsönösen a közöttük fennálló érvényes szerzõdés hatályát elfogadó magatartást tanúsítottak.<br>
Kérelmezõ elõadása szerint az 1998. január 7-én délután a szerzõdés fent említett, egyetlen kérdéses kikötésének megvitatására megtartott tárgyaláson azonban az ÁPF képviselõi a korábban egyetlen alkalommal sem vitatott, az IDOM Rt. pályázatnyertes ajánlatában foglalt egyéb feltételek újratárgyalására irányuló szándékukat fejezték ki, teljes mértékben ellentmondva ezzel a korábbi magatartásuknak és nyilatkozataiknak.<br>
Kérelmezõ elõadása szerint sem 1998. január 7-én, sem január 9-én nem került sor felek között a kérelmezõ által megfogalmazott kötbérvállalási szerzõdéstervezet szövegének megvitatására. Ezt a kérelmezõi állítást ajánlatkérõ nem cáfolta.<br>
Ajánlatkérõ az 1998. január 12-én kelt – IDOM Rt.-hez január 19-én érkezett – levelében közölte, hogy közöttük szerzõdés nem jött létre, és ajánlatkérõ megvizsgálja az új gyorsított tárgyalásos eljárású pályázat kiírásának" lehetõségét.<br>
Nyertes ajánlattevõ 1998. január 22-én jogorvoslati kérelmet nyújtott be a Döntõbizottsághoz, amelyben kérte: a Döntõbizottság állapítsa meg, hogy ajánlatkérõ megsértette a Kbt. elõírását, mert nem kötötte meg a szerzõdést, annak ellenére, hogy valamennyi lényeges kérdésben a felek között konszenzus jött létre. Meggyõzõdése szerint a vállalkozási szerzõdés érvényesen létrejött.<br>
Ajánlatkérõ álláspontja szerint nem jött létre a felek között érvényes szerzõdés.<br>
Az 1998. február 9-i tárgyaláson ajánlatkérõ képviselõje kifejtette: a szerzõdés azért nem jött létre kérelmezõvel, mert egy lényeges kérdésben – kötbér – nem jött létre konszenzus. Szerinte az ajánlatkérõ mindent megtett annak érdekében, hogy a szerzõdést megköthessék, de mint speciális státusú költségvetési szerv, nem köthet olyan szerzõdést, amely számára súlyosan hátrányos következménnyel járna. Szerinte ajánlatkérõ vezetõje 1998. január 12-i keltû levelét nem lehet akként értelmezni, hogy ajánlatkérõ a tárgyi közbeszerzési eljárást eredménytelennek nyilvánította volna.<br>
Tárgyalási nyilatkozata: a tárgyi közbeszerzés eddig még nem vezetett konkrét eredményre, tekintettel arra, hogy az egyik ajánlatot nem értékelték nyertes ajánlatnak, a nyertesnek minõsítettel pedig nem tudták létrehozni a szerzõdést.<br>
Kérelmezõ a tárgyaláson elõadta: a szerzõdés a Polgári törvénykönyvrõl szóló 1959. évi IV. törvény (továbbiakban: Ptk.) és a közbeszerzésekrõl szóló 1995. évi XL. törvény (a továbbiakban: Kbt.) szerint is létrejött, mert az ajánlatkérõ és az ajánlattevõ az ajánlati felhívásban és a nyertesnek hirdetett ajánlattevõ ajánlatában foglaltaknak megfelelõen a szerzõdés lényegi kérdéseiben – a szolgáltatás tárgya, az ellenszolgáltatás összege (vállalási ár), a vállalkozási szerzõdés teljesítésének részteljesítési és végsõ teljesítési határideje – konszenzusra jutottak és a vállalkozási szerzõdést eltérõ idõpontokban ugyan, de – mindkét szerzõdõ fél aláírta. Álláspontja szerint a Ptk. 205. §-a szerint is és a Kbt. 62. §-a értelmében is e fenti feltételekben történõ megegyezés létrehozza a két fél között a szerzõdést. Nézete szerint – mivel az ajánlati felhívás és a nyertesnek hirdetett ajánlat sem tartalmazott az ajánlattevõt terhelõ kötbérkikötést – nem is lett volna törvényes lehetõség a kötbér kérdését a vállalkozási szerzõdésbe belefoglalni. Állítja: a szerzõdés írásba foglalásáig nem volt a felek között tárgyalási téma a kötbér kérdése így nincs joga ajánlatkérõnek ezt utólag a szerzõdésbe beépíteni, mert ezt a Kbt. elõírásai kizárják.<br>
A Döntõbizottság a rendelkezésre álló írásbeli dokumentumok, az ajánlatkérõ és a kérelmezõ tárgyalási nyilatkozatainak értékelése alapján alábbiakat állapította meg:<br>
A Kbt. 59. § (1) bekezdés kimondja: Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A tárgyi ügyben az ajánlatkérõ a Kbt. 34. § (1) bekezdés b) pontjában meghatározott – összességében legelõnyösebb ajánlat – szerint végezte az ajánlatértékelést, és hozott döntést. Az eredményhirdetésen ajánlatkérõ a kérelmezõ által benyújtott ajánlatot hirdette ki nyertesnek.<br>
A Kbt. kötelezõ rendelkezése ellenére – az ajánlatkérõ és a kérelmezõ egybehangzó elõadása szerint – nem készült jegyzõkönyv az eredményhirdetésrõl. Azonban az kétségkívül megállapítható, hogy kérelmezõ nyertesként történõ kihirdetése megtörtént. Errõl az 1997. december 12-i keltezésû levelében ajánlatkérõ kérelmezõt írásban is értesítette.<br>
A Kbt. 62. § (l) és (2) bekezdése tartalmazza: Ha az ajánlatkérõ valamelyik ajánlattevõ ajánlatát elfogadja, a szerzõdés létrejöttének idõpontja:<br>
a) jelenlévõ ajánlattevõ esetén az írásba foglalt döntés kihirdetése és egyidejû átadása;<br>
b) jelen nem lévõ ajánlattevõ esetén az írásba foglalt döntés igazolt kézhezvételének napja.<br>
Az ajánlatkérõ – az ajánlati felhívásban – a szerzõdés létrejöttének idõpontját az (1) bekezdésben foglaltaktól eltérõen is megállapíthatja. Ebben az esetben a szerzõdést a nyertes ajánlattevõvel legkésõbb a döntés kihirdetésétõl számított harminc napon – építési beruházás vonatkozásában hatvan napon – belül kell az ajánlati felhívás a dokumentáció feltételei és az ajánlat tartalma alapján írásban megkötni.<br>
Ajánlatkérõ az általa megfogalmazott és kérelmezõnek közvetlenül megküldött ajánlati felhívás F/2. pontjában leírta: a pályázat eredményének kihirdetését követõ 2 héten belül köteles "a nyertes ajánlattevõ az általa benyújtott ajánlat alapján a kiíróval szerzõdést kötni".<br>
Miután a felek a szerzõdéskötés idõpontját egy késõbbi, meghatározott idõpontban állapították meg, így a szerzõdést a felek ebben a meghatározott idõpontban kötelesek megkötni. A hivatkozott Kbt. 62. § (2) bekezdése szerint a szerzõdés tartalmát csak és kizárólag az ajánlati felhívás, a dokumentáció feltételei és a nyertes ajánlat tartalma alapján foglalhatják írásba.<br>
Az ajánlati felhívás és a nyertesnek kihirdetett ajánlat tartalmából egyértelmûen megállapítható, hogy az ajánlattevõt terhelõ, kötbérrel kapcsolatos rendelkezést azok nem tartalmaznak.<br>
A felek egybehangzó nyilatkozata szerint az eredményhirdetést megelõzõ tárgyalások során közöttük a nyertes ajánlattevõt terhelõ kötbér-kötelezettségrõl nem volt szó.<br>
A Kbt. mindeddig elfogadottnak tekintendõ jogértelmezése szerint a tárgyalásos eljárási formában lefolytatott közbeszerzési eljárásban az ajánlatkérõt csak és kizárólag az eredményhirdetés idõpontjáig illeti meg az a jogosultság, hogy szabad és kötetlen módon tárgyaljon a potenciális ajánlattevõvel, és annak folytán úgy alakítsa a közbeszerzési eljárást, melynek révén a számára legelfogadhatóbb, a kitûzött célnak legmegfelelõbb ajánlat megtételét elérheti.<br>
Az eredményhirdetés idõpontját követõen azonban már csak a hivatkozott Kbt. rendelkezés szerint járhat el, azaz köteles alkalmazni a Kbt. 59. § (1) bekezdésében és a 62. § (1) és (2) bekezdésében foglaltakat.<br>
Az eredményhirdetést követõen tárgyalásokat a szerzõdés lényegi tartalmára vonatkozóan már nem folytathat az ajánlatkérõ. A rendelkezésre álló és a Döntõbizottság által megvizsgált dokumentumok között fellelhetõ egy, a felek által aláírt vállalkozási szerzõdés. Ezt a tények tanúsága szerint az ajánlatkérõ 1997. december 22-én, míg kérelmezõ december 23-án írta alá.<br>
Tény, hogy kérelmezõ aláírását "véleményeltéréssel" eszközölte, melyben az általa sérelmesnek talált, a szerzõdés 8. pont harmadik bekezdésének második és harmadik mondatában foglalt kötbérfizetési kötelezettséggel kapcsolatban közölte ajánlatkérõvel álláspontját.<br>
A felek gyakorlatilag azt vitatják, hogy ez a vállalkozási szerzõdés közöttük érvényesen létrejött-e, avagy sem.<br>
A Kbt. 76. §-a a Döntõbizottság hatáskörébe a közbeszerzésekkel kapcsolatos jogorvoslati eljárás lefolytatását utalja.<br>
A 76. § (2) bekezdése szerint a bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása.<br>
A Döntõbizottság álláspontja szerint – összhangban a törvényhez fûzött indokolással – nem a Döntõbizottság, hanem a bíróság hatáskörébe tartozik a közbeszerzési eljárás eredményeként létrejött szerzõdés érvénytelenségével kapcsolatos eljárás.<br>
Töretlen jogelvet rögzít a bíróságokról szóló 1972. évi IV. törvény 3. §-a (1) bekezdésének b) pontja, mely kimondja: a polgári jogi ügyekben a bíróság dönt.<br>
A Döntõbizottságnak csak addig terjed a kompetenciaköre, amennyit jelen határozatban megállapított, a feleknek a szerzõdéssel kapcsolatos vitája ezt meghaladja, és az már a bíróság hatáskörébe tartozó kérdés.<br>
Mindezekre figyelemmel a Döntõbizottság a Kbt. 76. § (1) és (2) bekezdése alkalmazásával megállapította tárgyi ügyben hatáskörének hiányát.<br>
A Döntõbizottság eljárására – ha a Kbt. másként nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) 7. § (1) bekezdése vonatkozik, mely szerint az államigazgatási szerv a hatáskörét és az illetékességét az eljárás minden szakaszában köteles hivatalból vizsgálni.<br>
A kérelem elutasítása a Kbt. 88. § (1) bekezdés a) pontján alapul.<br>
A bírósági jogorvoslatot a Kbt. 89. § (1) bekezdése biztosítja, a költségviselésre a Kbt. 88. § (1) b) pontja irányadó.<br>
<br>
Budapest, 1998. február 19.<br>
<br>
	Dr. Monory Bulcs s. k.	Divinyi József s. k.<br>
	közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>