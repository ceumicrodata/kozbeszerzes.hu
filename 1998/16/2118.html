<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2118)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 34/13/1998.<br>
<br>
Tárgy: MIVÍZ Miskolci Vízmû Rt. jogorvoslati kérelme a Környezetvédelmi és Területfejlesztési Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
MIVÍZ Miskolci Vízmû Rt., 3527 Miskolc, József A. u. 78. (a továbbiakban kérelmezõ) által a Környezetvédelmi és Területfejlesztési Minisztérium, 1011 Budapest, Fõ u. 44–50. (a továbbiakban: ajánlatkérõ) Miskolc-Tapolca várhegyi felhagyott mészkõbánya kivitelezési munkái elvégzésére vonatkozó közbeszerzési eljárása ellen indított jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 3. § (1) bekezdését és 70. § d) pontját.<br>
A Döntõbizottság megsemmisíti az ajánlatkérõnek a közbeszerzési eljárást lezáró döntését, és kötelezi az ajánlatkérõt, hogy a kérelmezõ részére 30 000 Ft, azaz harmincezer forint igazgatási szolgáltatási díjat fizessen meg a határozat kézhezvételétõl számított 30 napon belül.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
A bányászatról szóló 1993. évi XLVIII. törvény 20. § (8) bekezdése arról rendelkezik, hogy a bányavállalatokra át nem hárítható (elmaradt) tájrendezési feladatok finanszírozására elkülönített állami pénzalapot kell létrehozni. Az alapból a 25/1994. (VII. 14.) KTM-IKM együttes rendeletben meghatározott, át nem hárítható tájrendezési feladatok finanszírozhatók, támogathatók. A támogatásra jogosultak körét, a támogatás igénylésének és elbírálásának szabályait a 26/1994. (VII. 14.) KTM rendelet határozza meg, ennek 3. §-a szerint a támogatásra annak a területnek a tulajdonosa, kezelõje jogosult, amelyen az át nem hárítható tájrendezési feladatot el kell végezni.<br>
A finanszírozási igényekre vonatkozóan a hivatkozott rendelet 5. §-a szerint a környezetvédelmi és területfejlesztési miniszternek felhívást kell közétennie a tárgyévet megelõzõ év augusztus hó 15. napjáig a minisztérium hivatalos lapjában. A finanszírozás odaítélésérõl a rendelet 7. §-ában meghatározott szabályok szerint a KTM, az IKM, a KHVM és a PM képviselõjének részvételével mûködõ bizottság javaslata alapján a környezetvédelmi és területfejlesztési miniszter, vagy megbízása alapján, a természetvédelmi helyettes államtitkár dönt.<br>
Az ajánlatkérõ és az Észak-magyarországi Erdõgazdaság Rt. által becsatolt iratokból megállapítást nyert, hogy a Miskolc-Tapolca felhagyott mészkõbánya tájrendezési munkáira az Észak-magyarországi Erdõgazdaság Rt. (a továbbiakban: támogatott pályázó) megnyerte a támogatást.<br>
Az ajánlatkérõ a K. É. 1997. március 5-i, 8. számában részvételi felhívást tett közzé elõminõsítési eljárásra a Központi Környezetvédelmi Alap terhére finanszírozandó, a bányavállalkozókra át nem hárítható (elmaradt) egyes – többek között a kérelem tárgyát képezõ – tájrendezési feladatok kivitelezési munkáinak elvégzésére. A felhívásra 56 cég adta be jelentkezését, az 1997. április 26-án történt elbírálás során 49 cég került kiválasztásra, közöttük a kérelmezõ is.<br>
Az ajánlatkérõ az elõminõsítési eljárásban kiválasztottakat 1997. május 30-án egyidejûleg, közvetlenül, írásban ajánlattételre hívta fel valamennyi tájrendezési munkára vonatkozóan. A pályázatok benyújtási határideje és a felbontás idõpontja 1997. július 17. 11.00 órakor volt. Az ajánlati felhívás szerint az ajánlati kötöttség idõtartama az ajánlatok felbontásának idõpontjától számított 90 nap.<br>
Az ajánlati dokumentációban ajánlatkérõ rögzítette, hogy a nyertes ajánlattevõvel az eljárás eredményének kihirdetésétõl számított 30 napon belül szerzõdést köt, az eljárás nyertesének visszalépése esetén pedig a következõ legkedvezõbb ajánlatot tevõvel szerzõdést köthet. Ezen ajánlati felhívásra a kérelmezõ, a Magyar Aszfalt Kft., az F-K Raszter Kft., a Geoterm Kft., a Strabag Rt., a Gátépítõ Rt., a Keviép Kft. nyújtott be érvényesnek minõsített ajánlatot. 1997. augusztus 8-án történt az eredményhirdetés, miszerint a Miskolc-Tapolca felhagyott mészkõbányák tájrendezési munkáit illetõen I. helyezett a Strabag Hungária Rt. lett 72 834 000 Ft vállalkozói díjra, a II. helyezett pedig a Gátépítõ Kft. 109 234 000 Ft vállalkozói díjra tett ajánlatával. Ajánlatkérõ az eredményhirdetés jegyzõkönyve szerint közölte, hogy a nyertes ajánlattevõvel a szerzõdés 30 napon belül megkötésre kerül, az ezzel kapcsolatos teendõk vonatkozásában az érdekelteket közvetlenül keresi meg.<br>
A szerzõdés azonban nem jött létre az eredményhirdetéstõl számított 30 napon belül, de még az ajánlati felhívás 10. pontja szerinti 90 napos ajánlati kötöttség idõpontjáig, 1997. október 17-ig sem. A Strabag Hungária Kft. október 18-án kelt levelében közölte az ajánlatkérõvel, hogy az ajánlata szerinti feltételekkel (árral, teljesítési határidõvel) már nem áll módjában a szerzõdést megkötni.<br>
Ajánlatkérõ ekkor – a bizottság elnökének 1997. november 4-i javaslata alapján – úgy döntött, hogy közzététel nélküli tárgyalásos közbeszerzési eljárást indít.<br>
Ennek indokaként arra hivatkozik, hogy a Strabag Rt.-vel a szerzõdés azért nem jött létre az ajánlati kötöttség idõtartama alatt, mert a támogatott pályázónak aggályai voltak a támogatási szerzõdéssel kapcsolatban, és mire ezeket az aggályokat sikerült eloszlatni, a Strabag Rt. érdekmúlással élt.<br>
A bizottság javaslatában kifejti, hogy a kihirdetés formájánál foga (II. helyezettet is hirdetett) választhatná azt a megoldást is, hogy a második legalkalmasabb pályázóval, a Gátépítõ Kft.-vel köti meg a szerzõdést, de ezt elveti a Gátépítõ Kft. magasnak ítélt, 109 234 000 Ft-os ajánlata miatt.<br>
Ajánlatkérõ 1997. november 6-án tárgyalásos eljárás lefolytatására szóló meghívót küldött az általa kiválasztott cégeknek, nevezetesen az FK-Raszter Kft.-nek, a Gátépítõ Kft.-nek, a Geovolán Kft.-nek, a Keviép Kft.-nek, a Strabag Hungária Rt.-nek és az Unitranscoop Kft.-nek. A kérelem tárgya szerinti tájrendezési munkára elõminõsítettek és ennek alapján az 1997. május 30-i ajánlati felhívásra érvényes ajánlatot benyújtók közül tehát nem hívta meg ajánlattételre a kérelmezõt, a Geoterm Kft.-t és a Magyar Aszfalt Kft.-t, viszont felkérte az 1997. március 5-i, a valamennyi tájrendezési munkára kiírt elõminõsítési eljárásban alkalmasnak minõsített Geovolán Kft.-t és az Unitranscoop Kft.-t.<br>
A tárgyalásos eljárásra szóló meghívó a tájrendezési munkák kivitelezésének határidejét a szerzõdéskötést követõ 3 évben jelöli meg.<br>
Az eljárásra vonatkozó ajánlati dokumentáció – többek között – rögzíti a következõket:<br>
– Az ajánlattevõ által megadott árak a szerzõdés teljesítése során rögzített áraknak minõsülnek, és semmilyen jogcímen nem módosíthatók.<br>
– Elbírálás az összességében legelõnyösebb ajánlat szempontja alapján történik, ezek fontossági sorrendben: az ajánlati ár, szakmai alkalmasság, mûszaki tartalom, kivitelezési idõtartam, referencia.<br>
– Ajánlati kötöttség az elbírálási idõpontot követõ 60 napig áll fenn.<br>
– A nyertes ajánlattevõvel az eljárás eredményének kihirdetését követõ 30 napon belül szerzõdést köt, a nyertes visszalépése esetén a következõ legelõnyösebb ajánlatot tevõnek minõsítettel is szerzõdést köthet.<br>
Az 1998. január 21-i eredményhirdetés szerint az eljárás nyertese a Keviép Kft. lett. Ajánlatkérõ az eredményhirdetés jegyzõkönyvében rögzítette, hogy a Keviép Kft.-vel kíván szerzõdést kötni. Az ajánlatkérõ és a támogatott pályázó által benyújtott észrevételekbõl megállapítható, hogy a szerzõdés még nem került megkötésre.<br>
Az eljárás eredményérõl a közzététel a K. É. 1998. évi 7. számában, 1998. február 18-án jelent meg.<br>
A tárgyalásos eljárás lefolytatását követõen a törvényes határidõn belül kérelmezõ jogorvoslati kérelmet nyújtott be a Döntõbizottsághoz. Sérelmezte, hogy az ajánlatkérõ a Strabag Rt.-vel való szerzõdéskötés sikertelensége után közzététel nélküli tárgyalásos eljárás lefolytatása mellett döntött. Álláspontja szerint az ajánlatkérõ a tárgyalásos eljárás közzétételének elmulasztásával megsértette a Kbt. kötelezõen elõírt rendelkezéseit. Kérte, hogy a Döntõbizottság állapítsa meg a jogsértés megtörténtét, és kötelezze ajánlatkérõt az eljárási díj és költségei viselésére. Közölte, hogy a tárgyalásos eljárás megindításáról az ajánlatkérõnek írt tájékoztatást kérõ levelére 1998. január 28-án kézhez vett válaszlevélbõl szerzett tudomást.<br>
Az ajánlatkérõ észrevételében vitatta, hogy eljárása sértené a Kbt. rendelkezéseit. Elõadta, hogy jogszerûen folytatta le a közzététel nélküli tárgyalásos eljárást, mert annak a Kbt. 70. § d) pontjában elõírt feltételei fennálltak, ugyanis a Miskolc város és Miskolc-Tapolca vízellátását és Miskolc-Tapolca melegvizes tavait, barlangfürdõit veszélyeztetõ, több éve ismert és halasztott problémát rendkívüli sürgõsséggel meg kell oldani.<br>
Az eredményhirdetést követõen megtette a szükséges intézkedéseket, a nyertes ajánlattevõt és a támogatott pályázót értesítette a szerzõdéskötéssel kapcsolatos tartalmi követelményekrõl, de az erdõgazdaság az ajánlati kötöttség idõtartamán belül nem kötötte meg a kivitelezõi szerzõdést, ily módon a szerzõdéskötés meghiúsulásáért nem õt terheli a felelõsség. Becsatolta a támogatott pályázóval 1998. február 26-án megkötött támogatási szerzõdést, miszerint a tájrendezési feladatok elvégzésére a támogatott pályázónak 74 107 461 Ft vissza nem térítendõ támogatás áll rendelkezésére. A szerzõdés szerint a feladat elvégzésének kezdési idõpontja 1998. február, befejezési idõpont 1998. november hónap.<br>
Az eljárásban a támogatott pályázó is nyújtott be észrevételt. Elõadta, hogy a benyújtott pályázatuk feltételes támogatásban részesül, mivel a kiviteli költség meghaladja az 5 M Ft-ot, csak az ajánlatkérõ által meghirdetett közbeszerzési eljárás nyertese lehet a kivitelezõ. 1997. szeptember 3-án kapták meg ajánlatkérõtõl a támogatásiszerzõdés-tervezetet. Mivel a terület egy része a Magyar Kincstár tulajdonában van, és a további üzemeltetésben Miskolc Város Önkormányzata is érdekelt, 1997. július–szeptemberben egyeztetõ tárgyalásokat tartottak. A közbeszerzési eljárásban nem volt szerepük a döntésben, 1998. február 9-én kaptak értesítést az új közbeszerzési eljárás eredményérõl. A támogatási szerzõdést 1998. február 19-én kapták meg.<br>
Az egyéb érdekeltek közül még a Strabag Hungária Rt., a Geovolán Kft. és a Gátépítõ Kft. nyújtott be észrevételt, az ajánlatkérõ eljárását szabályszerûnek tartják.<br>
A Döntõbizottság megállapítja, hogy az ajánlatkérõnek nem volt joga a közbeszerzési eljárás lefolytatására a következõk miatt:<br>
A Kbt. 1. §-a meghatározza a törvény hatálya alá tartozó szervezeteket, azaz azt, hogy a törvény alapján mely szervezetek kötelesek – és értelemszerûen ezzel együtt jogosultak – beszerzéseiket a törvény rendelkezései szerint eszközölni. Az adott tényállásra irányadó d) pont alapján a támogatásban részesített, a jelen közbeszerzés támogatott pályázója – és nem az ajánlatkérõ tartozik a törvény személyi hatálya alá.<br>
A Kbt. l. §-ának a törvény személyi hatályára vonatkozó szabályaitól eltérõen, attól való kivételként a Kbt. 3. § (1) bekezdése elõírja, hogy a kormány a központi költségvetési szervek vonatkozásában a közbeszerzések központosított eljárás keretében történõ lefolytatását rendelheti el. A Kbt. 3. §-ának törvényi indokolása szerint erre azért kerülhet sor, mert a közbeszerzés központosított eljárás keretében történõ lebonyolítása jelentõs költségmegtakarítással járhat. A közbeszerzési eljárás ily módon történõ lefolytatására azonban csak akkor van lehetõség, ha a kormány a Kbt. 96. §-ában adott felhatalmazás alapján rendeletben meghatározza az e körbe tartozó közbeszerzések személyi és tárgyi hatályát, valamint az ajánlatkérésre jogosultat.<br>
A Döntõbizottság megállapítja, hogy a hatályos jogszabályok alapján a jogorvoslati eljárás tárgyát képezõ közbeszerzési ügy tekintetében az ajánlatkérõ nem tartozik a központosított közbeszerzések lefolytatására kötelezettek körébe, miután nincs olyan kormányrendelet, amelyik erre a beszerzésre központosított közbeszerzési eljárás lefolytatását rendelte volna el. Ily módon a Miskolc-Tapolca várhegy felhagyott mészkõbánya tájrendezési munkáira vonatkozóan a törvény személyi hatályát a Kbt. 1. §-ában foglalt rendelkezések szerint kell megállapítani. A tájrendezési munkák elvégzéséhez szükséges fedezetet támogatás formájában a támogatott pályázó 1996. év folyamán pályázat útján megszerezte; így a Kbt. 1. § d) pontja és a Kbt. 32. § (2) bekezdése alapján csak a támogatott pályázó lehetett volna az ajánlatkérõ<br>
A Kbt. 70. § d) pontja szerint a közzététel nélküli tárgyalásos eljárás alkalmazására az ajánlatkérõ által elõre nem látható okból elõállt sürgõsség miatt kerülhet sor. További megszorítást is tartalmaz e törvényi rendelkezés, miszerint a rendkívüli sürgõsséget igénylõ körülmények nem eredhetnek az ajánlatkérõ mulasztásából.<br>
Megalapozatlanul hivatkozik ajánlatkérõ a közzététel nélküli tárgyalásos eljárási forma lefolytatása jogszerûségét illetõen arra, hogy a rendkívüli sürgõsséget indokló körülmény – a Strabag Rt.-vel való szerzõdéskötés elmaradása – nem az õ mulasztásából ered.<br>
Az ajánlatkérõ által beterjesztett iratanyagok között fellelhetõ 1997. november 4-én kelt, a bírálóbizottságnak a döntést hozó államtitkár részére írt "Feljegyzés"-ében rögzítést nyert, hogy a szerzõdéskötés azért maradt el, mert mire az erdõgazdaságnak (támogatott pályázónak) a támogatási szerzõdéssel kapcsolatos aggályait sikerült eloszlatni, addigra a Strabag Rt. részérõl érdekmúlás következett be.<br>
A Döntõbizottság annak vizsgálatakor, hogy ezen "aggályok" valós, vagy vélt ok miatt álltak-e fenn, kiindulási pontként tekintette azt a tényt, hogy a közbeszerzési eljárást nem az ajánlatkérõnek, hanem a támogatott pályázónak kellett volna lefolytatni. Ugyanis fel sem merült volna a támogatási szerzõdéssel kapcsolatos aggály, ha a közbeszerzési eljárást nem az ajánlatkérõ, hanem a szóban forgó beszerzés finanszírozására szolgáló támogatást pályázat útján megnyerõ erdõgazdaság, vagyis a ténylegesen beszerzésre jogosult lefolytatni. A sürgõsségre okot adó körülményeket tehát maga ajánlatkérõ idézte elõ a közbeszerzési eljárásnak indokolatlanul és jogosulatlanul történõ lefolytatása által.<br>
Az ajánlatkérõ és a támogatott pályázó által becsatolt észrevételekben foglaltak alapján mindamellett a Döntõbizottság arra a megállapításra jutott, hogy a támogatott pályázó "aggályai" jogosak lehettek, mert a támogatási szerzõdés csak 1998. február 26-án lett aláírva, így ezen idõpontig a törvény személyi hatálya alá tartozás ellenére még a támogatott pályázónak sem állt volna módjában az adott közbeszerzési eljárás lefolytatása.<br>
A Döntõbizottság megjegyzi, hogy a közzététellel járó kb. 20-30 napos idõveszteséget sem tûrõ rendkívüli sürgõsség fennállását is megkérdõjelezi az a körülmény, hogy az ajánlatkérõ az 1997. november 6-i tárgyalásos eljárásra vonatkozó ajánlati felhívásában a tájrendezési munkák elvégzésére a szerzõdéskötéstõl számított 3 évet kötött ki, és az ajánlati dokumentációban szereplõ 5 elbírálási szempont között is csak utolsó elõtti helyen szerepelt a teljesítési határidõ.<br>
Az indokolásban kifejtettek szerint az ajánlatkérõ megsértette a Kbt. 3. §-át és a 70. § d) pontját, ezért a Döntõbizottság – a Kbt. 76. §-ában biztosított jogkörben eljárva – a Kbt. 88. § (1) bekezdésének c) és g) pontját alkalmazta.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998.március 17.<br>
<br>
	Dr. Csitkei Mária s. k.	Dr. Monory Bulcs s. k.<br>
	közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>