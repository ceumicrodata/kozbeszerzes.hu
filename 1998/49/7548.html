<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7548)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.201/15/1998.<br>
<br>
Tárgy: A Swietelsky Építõipari és Kereskedelmi Kft. és KÉV-METRO Kft. kérelme Dudar Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Swietelsky Építõipari és Kereskedelmi Kft. (2120 Dunakeszi, Székesdûlõ 135., képviseli: Rónayné dr. Csordás Ilona, Dezsõ, Fendrik és Társai Ügyvédi Iroda, 1024 Budapest, Buday L. u. 12.) és a KÉV-METRO Kft. (1113 Budapest, Daróczi út 30., a továbbiakban: kérelmezõk) jogorvoslati kérelmének, amelyet Dudar Község Önkormányzata (8416 Dudar, Rákóczi u. 19., a továbbiakban: ajánlatkérõ) szennyvízcsatorna építése és tisztítása tárgyában kiírt közbeszerzési eljárása ellen nyújtott be, helyt ad.<br>
Megállapítja, hogy ajánlatkérõ a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#53">Kbt.) 53. §</a> (1) bekezdésének a) pontját megsértve zárta ki az eljárásból a Hoffmann Rt.-t, az OMS Hungária Kft.-t, a Hídépítõ Rt.-t, az Általános Mélyépítõ Kft.-t, a Swietelsky Kft.-t és a KÉV-METRO Kft.-t, ezért a kizárásra vonatkozó ajánlatkérõi döntéseket megsemmisíti.<br>
Felhívja az ajánlatkérõt – figyelemmel a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. §-</a>ában meghatározott ajánlati kötöttségre –, hogy nyilatkoztassa az ajánlattevõket, fenntartják-e továbbra is ajánlataikat. A Döntõbizottság kötelezi ajánlatkérõt a változatlanul fenntartott ajánlatok mindegyikének elbírálására.<br>
A Döntõbizottság kötelezi az ajánlatkérõt, hogy kérelmezõk részére a határozat kézhezvételétõl számított 15 napon belül egyenként 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ szennyvízcsatorna építése és szennyvíztisztítás tárgyában elõminõsítéses eljárásra részvételi felhívást tett közzé a K. É. 1998. május 27-i 21. számában. A felhívás 9. pontja a pénzügyi, gazdasági és mûszaki alkalmasság körébe kért adatokat és tényeket szabályozza. A pénzügyi, gazdasági alkalmasság körében kérik a mérlegadatokat, pénzintézeti nyilatkozatot, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti nyilatkozatokat és hatósági igazolásokat, cégadatokat stb. A részvételi felhíváshoz készített dokumentációt 22 jelentkezõ vásárolta meg, részvételi jelentkezését azonban csak 20 pályázó adta be. Ezek közül az ajánlatkérõ tízet minõsített alkalmasnak az ajánlattételre. Az alkalmasnak minõsített jelentkezõket ajánlatkérõ ajánlattételre 1998. július 16-án felhívta. Közülük a következõ hét ajánlattevõ nyújtott be ajánlatot: Hoffmann Építõipari Rt., KÉV-METRO Kft., Swietelsky Építõipari és Kereskedelmi Kft., Hídépítõ Rt., KÖZ-VÍZ Kft., Általános Mélyépítõ Kft., OMS-Hungária Kft.<br>
Az ajánlati felhívásban az ajánlatkérõ a csatolandó igazolások mejelölése alatt a következõket rögzítette: ellenõrzésük az elõminõsítési eljárás keretében megtörtént. Ugyanakkor 1998. augusztus 13-án ajánlatkérõ helyszíni szemlét tartott, ahol arról adott tájékoztatást, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. és</a> 46. § szerinti igazolások és mellékletek csatolása a pályázathoz szükséges.<br>
Az ajánlatok bontására 1998. szeptember 1-jén került sor. A bontás során érvénytelennek nyilvánították a Hoffmann Rt., az OMS-Hungária Kft., a Hídépítõ Rt., az Általános Mélyépítõ Kft., a Swietelsky Kft., a KÉV-METRO Kft. ajánlatát.<br>
Az Általános Mélyépítõ Kft., illetve a Swietelsky Kft. ajánlatát a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában írt nyilatkozatok és hatósági igazolások, továbbá a 43. § szerinti nyilatkozat hiánya, míg a többi ajánlatot a Kbt. 46. § szerinti igazolások, nyilatkozatok hiánya miatt nyilvánított érvénytelennek az ajánlatkérõ. Ily módon a 20 részvételi jelentkezõvel indult, széles versenyt biztosító közbeszerzési eljárás leszûkült egy ajánlattevõre az ajánlatok értékelési szakaszában.<br>
Ajánlatának érvénytelenítése miatt a Döntõbizottsághoz jogorvoslati kérelmet nyújtott be 1998. szeptember 7-én a Swietelsky Építõipari és Kereskedelmi Kft., míg szeptember 16-án a KÉV-METRO Kft. A Döntõbizottság a tárgyi összefüggés miatt a két ügyet egyesítette és egy eljárás keretében bírálta el.<br>
Kérelmezõk sérelmezték jogorvoslati kérelmükben a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában rögzített hatósági igazolások hiányára hivatkozással ajánlatuk érvénytelenítését. Állításuk szerint az eljárás ajánlattételi szakában ezen igazolásokat csatolni nem kellett, mivel elõminõsítésük során alkalmasságuk vizsgálata már megtörtént. Ezen túlmenõen pedig részükrõl másodízben – részvételi jelentkezés, illetve ajánlat – is megtörtént az igazolások csatolása, egy – Nukleáris Alap – kivételével. Ezen alap viszont 1998. január elsején jött létre, így kizárt az egy éven túli tartozás ténye.<br>
A Swietelsky Kft. ezen túlmenõen hivatkozott arra is, hogy ajánlata egyértelmû nyilatkozatot tartalmaz a szerzõdés teljesítésének feltételeire.<br>
Ajánlatkérõ a jogorvoslati kérelemben tett érdemi nyilatkozatában a kérelmek elutasítását kéri, mint megalapozatlant. Hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a kifejezetten az ajánlathoz és nem a részvételi jelentkezéshez rendeli csatolni a tárgyban szereplõ igazolásokat. A Kbt. 42. § (2) bekezdése szerint az ajánlatkérõ az elõminõsítés során csak azt köteles megvizsgálni, hogy a jelentkezõ nem tartozik-e a 46. § hatálya alá. E rendelkezésekbõl pedig az következik, hogy az elõminõsítés során nem kizárólag a Kbt. 46. §-a szerint lehet vizsgálni a kizárási okokat, míg az ajánlati szakaszban ennek vizsgálata minden esetben e szerint kötelezõ. A Kbt. rendelkezéseitõl pedig annak 25. §-a szerint eltérni nem lehet. Ezen túl a részvételi jelentkezések elbírálásakor megvizsgált alkalmassághoz képest is keletkezhetnek olyan új körülmények, amelyek kizárják egyes ajánlattevõk részvételét az eljárásból.<br>
A rendelkezésre álló iratanyag és a tárgyalási nyilatkozatok alapján a Döntõbizottság megállapította, hogy a kérelmek megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Ugyanakkor a nyílt eljárást szabályozó VII. fejezet 42. §-a úgy rendelkezik, hogy az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Ebbõl következõen az elõminõsítéses eljárás a nyílt eljárás olyan speciális fajtája, amikor az ajánlattevõ alkalmasságának vizsgálata, ún. minõsítése az eljárás elsõ, elkülönült fázisában megtörténik, ellentétben a nyílt eljárás alapesetével. Az elõminõsítés célja ugyanis éppen az, hogy az ajánlatkérõ már csak az alkalmasnak minõsített ajánlattevõket hívja fel ajánlattételre. A felhívott ajánlattevõket ismételten arra kötelezni, hogy igazolják alkalmasságukat, éppen ezért nem lehet. Ez következik a nyílt eljárás alapesetére vonatkozó ajánlati felhívás, illetve az elõminõsítést követõ ajánlati felhívás Kbt.-ben rögzített tartalmából is. Az elõzõ tartalmára a 2. számú melléklet vonatkozik, ez kifejezetten rendelkezik az alkalmasságra vonatkozó adatok meghatározásáról, míg a 69. § (2) bekezdése az elõminõsítést követõ ajánlati felhívás tartalmára vonatkozóan ilyen elõírást nem tesz.<br>
Tévedésben van az ajánlatkérõ, amikor az alkalmasság vizsgálatának körébe sorolja a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ának hatálya alá tartozás vizsgálatát. A Kbt. 44. §-a ugyanis meghatározza, hogy a pénzügyi és a mûszaki alkalmasság igazolására milyen adatok kérhetõk. A 33. § (2) bekezdése pedig rögzíti, hogy kizárólag meghatározott módon lehet elõírni az alkalmasság igazolásának módját. E körbe a 46. §-ban írt igazolások nem szerepelnek. Nyilván ebbõl a megfontolásból szabályozza az elõminõsítésre vonatkozó szakaszban is külön bekezdésben, a Kbt. az alkalmasság vizsgálatát a 42. § (1) bekezdésében, illetve a 46. § hatálya alá tartozást a 42. § (2) bekezdésében. Ebbõl azonban sem az nem következik, hogy míg az alkalmasság igazolására kért adatokat a részvételre történõ jelentkezéshez, addig a 46. §-ban meghatározott adatokat, nyilatkozatokat az ajánlati felhíváshoz kell csatolni, sem az, hogy az elõminõsítés során a Kbt. 46. §-ának hatálya alá tartozást az itt írtaktól eltérõ módon is lehet vizsgálni. A Kbt. 42. § (2) bekezdésébõl csak az következik, hogy a kizárási okokat az elõminõsítés során köteles vizsgálni az ajánlatkérõ. A Kbt. 53. § (1) bekezdésének a) pontjából eredõen természetesen akkor is ki kell zárni az eljárásból az ajánlattevõt, ha az ajánlatkérõ tudomására jut, hogy az ajánlattevõ részérõl az eljárás alatt kizáró ok következett be. Ennek ellenére az ajánlati szakaszban az elõminõsítési szakban elvégzett ismételt minõsítést teljeskörûen – a 46. §-ra is kiterjedõen – elvégeznie nem kell. Nem indokolja ezt az az ajánlatkérõi védekezés sem, mely szerint az elõminõsítés és ajánlatadás között eltelt idõszakban keletkezhetnek olyan változások, amelyek következtében valamely ajánlattevõ a 46. § hatálya alá kerül. Azt ajánlatkérõ sem vitatja, hogy az ajánlatadás idõszakában a 44. § szerinti alkalmasság vizsgálatát ismételten – maga sem végezte el – elvégezni nem kell. Nézetünk szerint e körben ugyanúgy keletkezhetnek változások az eltelt idõszakban, mint a 46. § hatálya alá tartozás körében. Az idõmúlásra hivatkozással indok<br>
olatlan különbséget tenni a kétfajta vizsgálat között.<br>
Megalapozott a Swietelsky Kft. jogorvoslati kérelme abban a tekintetben is, hogy az ajánlat érvénytelenítésének okaként nem szolgálhat a 43. §-ban meghatározott nyilatkozat hiánya. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Ajánlatkérõ álláspontja szerint e kifejezett nyilatkozatnak a következõket kellett volna tartalmaznia: "Kijelentem, hogy az ajánlati felhívásban és dokumentációban írt feltételeket elfogadjuk, készek vagyunk ezen feltételek szerint a szerzõdés teljesítésére."<br>
A Döntõbizottság álláspontja szerint az egyes szerzõdéses nyilatkozatokat a Ptk. rendelkezéseinek megfelelõen tartalmuk szerint kell értelmezni. Ennek következtében, ha az ajánlatkérõ nem ír elõ az ajánlati felhívásában kifejezett formai alakot a nyilatkozatok megtételére, nem hivatkozhat az ajánlat érvénytelenségére, ha a 43. § (1) bekezdésében meghatározott nyilatkozatok tartalma az ajánlatból megállapítható. Kérelmezõ ajánlata mind az ellenszolgáltatás, mind az ajánlati felhívás feltételeire vonatkozó nyilatkozatot tartalmazza. Az ajánlatból megállapíthatóan az ellenszolgáltatás összegére vonatkozó nyilatkozat az ajánlat második oldalán, míg az ajánlati feltételekre vonatkozó nyilatkozat az ajánlat elsõ és harmadik oldalán megtalálható.<br>
Minderre tekintettel a két kérelmezõ ajánlata a fenti okokból jogszerûen érvénytelenné, kizárttá nyilvánítható nem volt. A Döntõbizottság megállapította az eljárás során azt is, hogy a kérelmezõkön kívüli ajánlatok érvénytelenné nyilvánítására is a 46. §  szerinti igazolások hiánya miatt került sor, ezért a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megfogalmazott esélyegyenlõség biztosítása érdekében valamennyi ajánlat érvénytelenségére vonatkozó döntést megsemmisített. Figyelemmel azonban arra, hogy az ajánlati kötöttség csak a Kbt. 50. §-ában meghatározott határidõig tart, szükséges hogy a kérelemmel nem fordult ajánlattevõk ajánlatai csak abban az esetben kerüljenek elbírálásra, ha elõzetesen nyilatkoznak, hogy az ajánlati kötöttséget továbbra is fenntartják.<br>
A Döntõbizottság a fenti tényállás alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének b), c), g) pontjaiban meghatározott jogkövetkezményeket alkalmazta, figyelemmel a 88. § (5) bekezdésére is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 13.<br>
<br>
Pribelszkiné Mravik Erzsébet s. k.		Kalmárné Diósy Ildikó s. k.<br>
közbeszerzési biztos			közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>