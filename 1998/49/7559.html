<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7559)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.235/8/1998.<br>
<br>
Tárgy: Gépsystem Kft. jogorvoslati kérelme a Curver Kft. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Koczka Csaba (8900 Zalaegerszeg, Széchenyi tér 4–6.) ügyvéd által képviselt "Gépsystem" Kft. (8900 Zalaegerszeg, Bánya út 2., továbbiakban: kérelmezõ) Feldmayer & Somogyi Ügyvédi Iroda, ügyintézõ dr. Feldmayer Péter (6000 Kecskemét, Csányi krt. 10.) ügyvéd által képviselt CURVER Kft. (4031 Debrecen, Kishegyesi út, továbbiakban: ajánlatkérõ) a CURVER Kft. épülõ ebesi gyártelepén létesítendõ mûanyag-feldolgozó üzem szállítószalag-rendszerének beszerzése tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli érdemi észrevétele, a tárgyaláson elhangzott szóbeli nyilatkozatok, valamint a közbeszerzési eljárás során keletkezett egyéb okirati bizonyítékok alapján az alábbi tényállást állapította meg.<br>
Az ajánlatkérõ a Környezetvédelmi és Területfejlesztési Minisztériumtól a területfejlesztési elõirányzat 1997. évi támogatását elnyerte 121 000 000 Ft összegben, míg az Ipari, Kereskedelmi és Idegenforgalmi Minisztériumtól (továbbiakban: IKIM) 50 000 000 Ft vissza nem térítendõ támogatást, és 300 000 000 Ft kamatmentes kölcsönt biztosított a gazdaságfejlesztési célú elõirányzatából az Ebes területén megvalósítandó termelõ beruházáshoz.<br>
Az IKIM által biztosított gazdaságfejlesztési célelõirányzattal kapcsolatos 50 millió forint összegû vissza nem térítendõ és 300 millió forint összegû kamatmentes kölcsön vonatkozásában az IKIM és az ajánlatkérõ között a finanszírozási szerzõdés 1998. június 23-án megkötésre került, mely megállapodás értelmében szállítószalag beszerzésére beruházási költség beállításra került a fenti megállapodásban.<br>
Ezt követõen az ajánlatkérõ a K. É. 1998. július 22-én megjelent 29. számában nyílt közbeszerzési eljárást hirdetett meg a CURVER Kft. épülõ ebesi gyártelepén felépülõ mûanyag-feldolgozó üzem szállítószalag-rendszerének szállítására.<br>
Az ajánlati felhívás 3. pontjában részletesen határozta meg a beszerzés tárgyát és mennyiségét. A részajánlat-tételi lehetõséget kizárta az ajánlatkérõ. Az ajánlati felhívás 11. pontjában részletesen szabályozta, hogy az ajánlattevõk pénzügyi, gazdasági és mûszaki alkalmassága igazolására milyen adatokat és tényeket kér, így cégbejegyzési adatokat – egyéni vállalkozók esetén vállalkozói igazolványt –, banki igazolásokat az ajánlattevõ fizetési és hitelképességére vonatkozóan, valamint a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerinti hatósági igazolásokat és nyilatkozatokat. Továbbá:<br>
– az elõzõ 3 év legjelentõsebb szállításainak, építési beruházásainak, szolgáltatásainak ismertetését,<br>
– az ajánlattevõ mûszaki technikai felszereltségének leírását,<br>
– azoknak a mûszaki szakembereknek vagy mûszaki egységeknek a megnevezését, akiket az ajánlattevõ be kíván vonni a teljesítésbe, különösen azok bemutatását, akik a minõség-ellenõrzésért felelõsek,<br>
– azoknak az alvállalkozóknak, illetõleg a teljesítésben egyébként részt vevõ személyeknek a megnevezését, akiket az ajánlattevõ a közbeszerzés értékének 15%-át meghaladó mértékben igénybe kíván venni,<br>
– a megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – minõségtanúsító intézménytõl származó tanúsítványt,<br>
– a saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsítását.<br>
Az ajánlatokat az összességében legkedvezõbb ajánlat szerint kívánta ajánlatkérõ elbírálni. Nevezetesen megadta a szempontok fontossági sorrendjét is, ezek a következõk voltak:<br>
– ajánlattevõ pénzügyi stabilitása, mûszaki szakmai felkészültségének és alkalmasságának megítélése,<br>
– elmúlt 3 év jelentõsebb referenciái,<br>
– alvállalkozók alkalmassága,<br>
– teljesítési határidõ,<br>
– a CURVER Kft. ebesi gyártelepén biztosított teljes körû szerviz elvégzésének határideje,<br>
– ajánlati ár,<br>
– fizetési feltételek,<br>
– biztosítékok,<br>
– kötbérvállalás.<br>
A többváltozatú ajánlattétel lehetõségét biztosította az ajánlatkérõ. A 15. pontban elõírta, hogy a pályázatokat 6 angol és 6 magyar nyelvû példányban kell benyújtani.<br>
1998. szeptember 2-án került sor az ajánlatok bontására. Három ajánlat érkezett az ajánlattételi határidõben, a kérelmezõ, a 3B Hungária Kft. és a Salgótarjáni Acélgyár Rt. ajánlata.<br>
A Grapoblast Kft. is benyújtott ajánlatot, azonban elkésetten.<br>
1998. szeptember 7-én került sor az ajánlatok értékelésére egy 3 tagú vizsgálóbizottság közremûködésével. Az ajánlatokat elsõdlegesen megvizsgálták abból a szempontból, hogy érvényesek-e, illetõleg a kizárás alkalmazható-e velük szemben. Megállapították, hogy egyik ajánlat sem tartalmazza a 11. pontban kívánt igazolások és nyilatkozatok teljes körét, azonban ennek ellenére az idõben érkezett ajánlatokat érdemben is vizsgálták. Tekintettel azonban arra, hogy nem találtak megfelelõ ajánlatot az idõben benyújtott ajánlatok között, így eredménytelenné nyilvánították az eljárást.<br>
1998. szeptember 17-én került sor az eredményhirdetésre, és írásban szeptember 18-án értesítette az ajánlatkérõ az ajánlattevõket arról, hogy az eljárását eredménytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. d)</a> pontja alapján, arra hivatkozással, hogy nem tettek megfelelõ ajánlatot az ajánlattevõk.<br>
A kérelmezõ 1998. október 6-án nyújtott be jogorvoslati kérelmet a Döntõbizottsághoz. Kérte, hogy a Döntõbizottság az ajánlatkérõ közbeszerzési eljárást eredménytelenné nyilvánító döntését semmisítse meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján, továbbá állapítsa meg, hogy jogszabálysértést követett el az ajánlatkérõ, és a Kbt. 88. § (4) bekezdés alapján az ajánlatkérõt a Kbt. 88. § (1) bekezdés f) pontja szerinti pénzbírsággal sújtsa, és a Kbt. 88. § (1) bekezdés e) pontja alapján tiltsa el a közbeszerzési eljárásban való részvételtõl, valamint kötelezze a Kbt. 88. § (1) bekezdés g) pontja alapján az eljárási díj és költségek viselésére. Ideiglenes intézkedésként kérte, hogy a még meg nem kötött szerzõdés megkötését tiltsa meg a Döntõbizottság.<br>
Indokaként elõadta, hogy jogszabálysértõ volt az az ajánlatkérõi magatartás, mely szerint a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>d) pontjára hivatkozással eredménytelennek nyilvánította a közbeszerzési eljárást azzal az indokolással, hogy egyik ajánlattevõ sem tett az ajánlati felhívásnak megfelelõ ajánlatot. Álláspontja szerint a felhívásban meghatározott feltételeknek megfelelõen nyújtotta be az ajánlatát, mindenben megfelelt az ajánlata mind a tartalmi, formai követelményeknek, és õ adta a legkedvezõbb ajánlatot, így el kellett volna bírálni érdemben az ajánlatát, és összességében õt kellett volna nyertesként kihirdetni. Továbbá mindenképpen jogszabálysértõ volt az eredménytelenségre történõ jogszabályi hivatkozása az ajánlatkérõnek.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint jogszerûen jártak el a közbeszerzési eljárás során. Értékelték az ajánlatokat, megvizsgálták érvényesség szempontjából, azonban nem alkalmazták az érvénytelenség jogintézményét, hanem érdemben elbírálták az ajánlatokat, és úgy ítélték meg, hogy bár megfelelõ igazolásokat, nyilatkozatokat egyik ajánlattevõ sem csatolta teljeskörûen, de végül is tartalmát tekintve nem találtak megfelelõ ajánlatot, ezért eredménytelennek nyilvánították az eljárást. Egyéb érdekelt érdemi nyilatkozatot nem tett. A kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészítenie. Az ajánlatnak tartalmaznia kell az ajánlattevõk kifejezett nyilatkozatát a felhívás feltételeire, a szerzõdés teljesítése és a kért ellenszolgáltatás összegére.<br>
A (2) bekezdés értelmében az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, és az erre vonatkozó igazolásokat az ajánlathoz csatolni kell.<br>
Megállapítható volt az ajánlati felhívás tartalmából, nevezetesen a 11. pontból, hogy a pénzügyi, gazdasági és mûszaki alkalmasság bemutatására milyen nyilatkozatokat, igazolásokat kellett csatolni az ajánlatokhoz.<br>
A Döntõbizottság tehát elsõdlegesen azt vizsgálta meg, hogy a benyújtott ajánlatok érvényesek voltak-e, illetõleg szükség volt-e a kizárás jogintézményét alkalmazni, hiszen az 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak az 53. §-ra figyelemmel.<br>
Az ajánlatok vizsgálatakor a Döntõbizottság szem elõtt tartotta az ajánlatkérõ által készített bírálati anyagot. Ebbõl megállapítható volt, hogy a felhívás bizonyos érvényességi követelményeinek nem feleltek meg az ajánlatok, így kérelmezõ ajánlatából megállapítható volt, hogy nem csatolta, illetõleg hiánypótlásnak eleget téve késõbb csatolta az APEH, tb, helyi önkormányzati, VPOP, illetékhivatal, valamint az állami pénzalapokkal kapcsolatos igazolásokat és a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében szereplõ nyilatkozatot.<br>
Nem csatolta kérelmezõ a saját tevékenységére vonatkozó minõségbiztosítási rendszerét tanúsító okiratát, csatolta azonban ajánlatához az ÁG Union Kft., a Habasit Kft. és az STN Group ISO-minõsítõ tanúsítványát, azonban az nem állapítható meg, hogy a teljesítésben milyen mértékben kívánta ezeket az alvállalkozókat bevonni a közbeszerzési eljárásba.<br>
A Salgótarjáni Acélárugyár Rt. ajánlata sem tartalmazta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében elõírtakat, illetõleg nem csatolta a helyi önkormányzat, illetékhivatal és az állami pénzalapok által kiállított igazolást.<br>
A 3B Hungária Kft. ajánlatából valamennyi igazolás és nyilatkozat hiányzott, tehát a 44. §-ban foglalt kritériumoknak nem tett eleget.<br>
Az ajánlatkérõ az ajánlatok felbontásakor, illetõleg azt követõen megállapíthatja, hogy mely ajánlatok érvénytelenek. Így érvénytelen az ajánlat az 52. § (2) bekezdés b) pontja alapján, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az 53. § (1) bekezdése szerint az ajánlatkérõnek ki kell zárni az eljárásból azt az ajánlattevõt, aki<br>
a) <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban foglaltak ellenére nyújtotta be ajánlatát,<br>
b) részérõl a kizáró ok az eljárás alatt következett be,<br>
c) hamis adatot szolgáltatott.<br>
Mindezen törvényi szabályozásból tehát az következik, hogy az ajánlatkérõ az ajánlatok felbontásakor, de legkésõbb a döntés meghozatalakor állapíthatja meg azt, hogy mely ajánlat érvénytelen, illetõleg mely ajánlattevõ esetében kell a kizárás jogintézményét alkalmazni.<br>
A Döntõbizottság az ajánlatok értékelése és vizsgálata során megállapította, hogy a benyújtott ajánlatokra figyelemmel ajánlatkérõnek részben azokat érvénytelenné kellett volna nyilvánítania, illetõleg azokat az ajánlattevõket, akik a 46. §-ban foglaltak ellenére nyújtották be az ajánlatukat, ki kellett volna zárni az eljárásból.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése meghatározza azon esetköröket, amikor egy közbeszerzési eljárás eredménytelen. Így többek között a b) pont szerint eredménytelen az eljárás, ha kizárólag érvénytelen ajánlatok érkeztek, illetõleg c) pont szerint, ha az összes ajánlattevõt ki kell zárni az eljárásból, d) pont, ha egyik ajánlattevõ sem tett az ajánlati felhívásban foglaltaknak az ajánlatkérõ részére megfelelõ ajánlatot.<br>
Megállapítható volt tehát a rendelkezésre álló iratokból, hogy az a döntése az ajánlatkérõnek, mellyel eredménytelenné nyilvánította az eljárást, nem volt jogszabálysértõ. Téves volt azonban a jogszabályhely megjelölése, nevezetesen a d) pont, mely szerint egyik ajánlattevõ sem tett az ajánlati felhívásban foglaltaknak megfelelõ ajánlatot.<br>
Az ajánlatkérõ helyesen járt el, és vizsgálta érvényesség és kizárás szempontjából az ajánlatokat, azonban tévesen nem a b) pontra hivatkozással, illetõleg részben c) pontra hivatkozással állapította meg az eljárás eredménytelenségét, hanem a d) pontra.<br>
Figyelemmel azonban arra, hogy a döntése helyes volt az eredménytelenség vonatkozásában, hiszen csak a jogszabályhely megjelölése volt téves, így jogszabálysértést a Döntõbizottság nem állapított meg.<br>
Nem voltak olyan ajánlatok, amelyek alkalmasak lettek volna az elbírálási szempontok szerinti érdemi összehasonlításra, így a kérelmezõ ajánlata sem volt alkalmas arra, hogy az elbírálási szempontokat szem elõtt tartva értékelje azt az ajánlatkérõ, mivel nem az ajánlati felhívásnak megfelelõen nyújtotta be ajánlatát, tehát az õ vonatkozásában is alkalmaznia kellett volna az ajánlatkérõnek az érvénytelenség jogintézményét.<br>
Így a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a kérelmezõ jogorvoslati kérelmét mint alaptalant utasította el.<br>
Tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ban foglalt ideiglenes intézkedés törvényi feltételei nem álltak fenn, ezért a Döntõbizottság nem alkalmazott ideiglenes intézkedést.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 29.<br>
<br>
Dr. Deli Betty s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>