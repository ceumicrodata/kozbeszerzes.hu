<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7553)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.226/11/1998.<br>
<br>
Tárgy: Hídépítõ Rt. jogorvoslati kérelme Gánt Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hídépítõ Rt. (1138 Budapest, Karikás F. u. 20., a továbbiakban: kérelmezõ) jogorvoslati kérelme alapján – melyet a Gánt Község Önkormányzata (mint gesztor önkormányzat) által közzétett "építési szerzõdés Gánt és Zsámoly községek szennyvízcsatornázása és szennyvíztisztítása" tárgyú közbeszerzési eljárása ellen nyújtott be – a Gánt Község Önkormányzata (8082 Gánt, Hegyalja u. 25.) képviselõ-testülete 32/1998. (IX. 23.) KT számú határozatában és a Zámoly Község Önkormányzata (8082 Zámoly, Kossuth u. 10.) képviselõ-testülete 148/1998. (IX. 23.) KT számú határozatában foglalt – a megnevezett tárgyú közbeszerzési eljárást lezáró döntését teljes terjedelmében megsemmisíti. A Döntõbizottság megállapítja, hogy a tárgyi közbeszerzési eljárásban az OMS Hungária Kft. (2890 Tata, Bacsó Béla út 37.) által benyújtott ajánlat érvénytelen.<br>
Kötelezi a Döntõbizottság megnevezett ajánlatkérõt, hogy kérelmezõ részére a határozat kézhezvételét követõ 15 nap alatt fizessen meg 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
INDOKOLÁS<br>
<br>
Megnevezett ajánlatkérõ önkormányzatok megállapodtak abban, hogy a két község szennyvízcsatorna és szennyvíztisztító építésében Gánt Község Önkormányzata lesz a gesztor, aki bonyolítja a közbeszerzési eljárást, de az érdemi döntést külön-külön az érintett önkormányzatok képviselõ-testülete jogosult meghozni.<br>
Ajánlatkérõ elõminõsítéses nyílt eljárást hirdetett, amelyben 21 083 m gravitációs szennyvízcsatorna-gerincvezeték, házi bekötések, 6885 m nyomóvezeték, 3 db szennyvízátemelõ és 400 m3/d kapacitású szennyvíztisztító telep építésére kért részvételi jelentkezéseket. Csak a beszerzés tárgyának egészére lehetett ajánlatot tenni, tehát a részvételi jelentkezésnek is a teljes beruházás megvalósítására kellett vonatkozniuk. A felhívás 9. pontja tartalmazta a pénzügyi, gazdasági és mûszaki alkalmasság igazolására kért dokumentumok körét. További részletes feltételeket az elõminõsítési dokumentációban írt elõ ajánlatkérõ.<br>
Az eljárásra 19 részvételi jelentkezés érkezett, amelyeket 1998. július 13-án ajánlatkérõ értékelt és a következõ döntést hozta:<br>
Felkéri ajánlattételre az OMS Hungária Kft.-t, Hoffmann Rt.-t, Mélyépítõ Bp. Kft.-t, DÉLVIÉP Kft.-t, Hídépítõ Rt.-t, Alterra Kft.-t, KÉV-METRO Kft.-t, Swietelsky Kft.-t és a KÖZ-VÍZ Kft.-t.<br>
Ajánlatkérõ ajánlati felhívást küldött meg az alkalmasnak minõsített ajánlattevõknek. Dokumentációt is készített, amely a részletes mûszaki specifikációt tartalmazta.<br>
Az 1998. szeptember 1-jei ajánlattételi határidõre a következõ 7 cég tett ajánlatot: kérelmezõ, OMS Hungária Kft., DÉLVIÉP Kft., Alterra Kft., KÉV-METRO Kft., Swietelsky Kft., KÖZ-VÍZ Kft.<br>
Ajánlatkérõ 1998. szeptember 24-én hirdetett eredményt, mely szerint az I. helyezett az OMS Hungária Kft., a II. az Alterra Kft. és a III. a DÉLVIÉP Kft. ajánlata lett.<br>
A részvételi felhívás 10. pontja az ajánlatok elbírálásának szempontjait az alábbiak szerint tartalmazta:<br>
– referenciamunkák,<br>
– pénzügyi és gazdasági alkalmasság,<br>
– ajánlati ár,<br>
– minõségbiztosítási rendszer,<br>
– egyezés a kiírási dokumentációval,<br>
– alvállalkozók.<br>
A felhívás 11. pontja alapján csak a tervdokumentáció szerinti ajánlatokat fogadta el ajánlatkérõ.<br>
Ajánlatkérõ az ajánlati felhívásban a következõ módon határozta meg az ajánlatok elbírálásának szempontjait:<br>
– referenciamunkák,<br>
– pénzügyi és gazdasági alkalmasság,<br>
– mûszaki alkalmasság,<br>
– ajánlati ár,<br>
– minõségbiztosítási rendszer,<br>
– egyezés a kiírási dokumentációval,<br>
– teljesítési és jóteljesítési biztosíték,<br>
– fizetési ütemezés,<br>
– alvállalkozók.<br>
Megállapítható, hogy az elbírálási szempontok a részvételi felhívásban meghatározotthoz képest megváltoztak. Új szempontként 3. helyre került a "mûszaki alkalmasság", továbbá 7. és 8. szempontként jelent meg a "teljesítési és jóteljesítési biztosíték" és "fizetési ütemezés". Az ajánlatok elbírálása ténylegesen ezen megváltozott szempontok alapján történt. Ajánlatkérõ dokumentációt is készített, amely az Aqua-Vita Közmû Kft. 187 tervszám alatt készült vízjogi engedélyezési tervébõl, valamint ugyanezen tervezõ Gántra vonatkozó és a Víz Környezet Kft. Zámolyra vonatkozó kiviteli tervdokumentációjából állt.<br>
Ajánlatkérõ által elõírt fontosabb ajánlati feltételek a következõk voltak. Az ajánlatnak tartalmaznia kell vállalkozási szerzõdéstervezetet, "beárazott, rovati bontású létesítményjegyzéket", pénzügyi és mûszaki ütemezést, biztosításra vonatkozó szándéknyilatkozatot, 3 M Ft ajánlati biztosíték befizetésének igazolását, legalább az elõírt mértékû kötbér vállalását. Ajánlatkérõ elvárja jótállási kötelezettség vállalását, és kötelezõvé tette 5% jóteljesítési biztosíték nyújtását a garanciális idõ végéig és 5% teljesítési garancia adását 30 napig.<br>
Ajánlatkérõ 1998. augusztus 12-én helyszíni konzultációt tartott az ajánlattevõk részére. Az itt felvett jegyzõkönyv szerint a pénzügyi ütemezést 1998-ra 40%, 1999-re 60% megoszlásban írta elõ. Kiemelendõ az elhangzott információk közül, hogy a dokumentáció ellentmondásosan megjelölt vezetékhosszai közül ajánlatkérõ a kiviteli tervekben szereplõ mennyiségek figyelembevételét kéri. A kivitelezés végsõ határidejét 1999. december 31-ben jelöli meg.<br>
Az ajánlatok bontására 1998. szeptember 1-jén került sor. Az ajánlatok értékelésérõl szakértõi vélemény készült. Érvénytelenséget nem állapítottak meg, az ajánlatok összehasonlítását pontozás segítségével végezték. A szakértõi értékelés megállapítja, hogy az OMS Hungária Kft. ajánlata mûszakilag a felhívási dokumentációtól eltérõ (a tervben nem szereplõ aknákra és tisztítónyílásokra is ajánlatot tesz), továbbá a vezetékhosszokat tekintve nem a kiviteli terv adataira tesz ajánlatot.<br>
Kérelmezõ ajánlatát a szakértõi vélemény kifogástalannak ítéli.<br>
A közbeszerzési eljárást lezáró döntést Zámoly és Gánt községek képviselõ-testületének 1998. szeptember 23-i ülésén hozta meg ajánlatkérõ, Gánt a 32/1998. (IX. 23.) és Zámoly a 148/1998. (IX. 23.) számú képviselõ-testületi határozatokban. A döntés megfelel a szeptember 24-én kihirdetett döntésnek.<br>
Ajánlatkérõk döntését sérelmezve a kérelmezõ 1998. szeptember 28-án jogorvoslati kérelmet nyújtott be. Kérte, hogy a Döntõbizottság alkalmazzon ideiglenes intézkedést, és a még meg nem kötött szerzõdés megkötését tiltsa meg. Vizsgálja felül ajánlatkérõk döntését, és hozzon "kérelmének megfelelõ határozatot". Álláspontja szerint ajánlatkérõk megsértették a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2) bekezdését és az 56. § (1) bekezdésében foglaltakat.<br>
A Döntõbizottság az 1998. szeptember 29-én kelt határozatában ideiglenes intézkedésként megtiltotta a közbeszerzési eljárást lezáró döntésen alapuló szerzõdés megkötését.<br>
Ajánlatkérõk észrevételükben hangsúlyozták, nem sértették meg a Kbt. elõírásait. Álláspontjuk szerint az ajánlatkérõ képviselõ-testületei által meghozott döntés megalapozott, ezért kérték a jogorvoslati kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság a rendelkezésre álló dokumentumok, az ajánlatkérõk és a kérelmezõ képviselõjének 1998. október 15-i tárgyaláson elhangzott nyilatkozatai alapján az alábbiakat állapította meg.<br>
Az OMS Hungária Kft. ajánlata érvénytelen.<br>
Ajánlatkérõ építési beruházás esetén köteles a felhívási dokumentációban meghatározni a pontos mûszaki tartalmat, ezen belül a dokumentációban a költségajánlat összeállítása és elbírálhatósága szempontjából fontos szerkezetekrõl és berendezésekrõl mennyiségi kimutatást köteles készíteni. A jelen közbeszerzési eljárásban a dokumentáció mindkét községre vonatkozóan tartalmazta a létesítmények mennyiségi adatait. A csatornahálózat anyaga mûanyag (KG, PVC) csõ, míg a tervezett tisztítóaknák általában monolitbetonból készülnek (összesen 468 db), néhány kivételes esetben PVC anyagúak (24 db). Ajánlatkérõ a felhívása szerint csakis a terv szerinti ajánlatokat kívánta elfogadni, alternatívák adására nem biztosított lehetõséget.<br>
Az OMS Hungária Kft. nyertes ajánlatában a csatornahálózatok anyaga a tervvel csak részben egyezik meg: a PVC vezetékek mellett kizárólag a saját maga által gyártott PVC csatornaaknákkal és tisztítónyílásokkal tette meg mûszaki ajánlatát, a vasbeton aknákat teljes mértékben mellõzte, és az aknák számát és elhelyezését is a tervtõl eltérõen határozta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés elsõ mondata szerint: "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette."<br>
Ezen elõírás alapján ajánlatkérõ csakis az ajánlati felhívás (és dokumentáció) elõírásainak megfelelõ, érvényes ajánlatokat bírálhatja el, azok közül választhatja ki a nyertest. Az OMS Hungária Kft. ajánlata nem felelt meg a dokumentációban meghatározott mûszaki specifikációnak, azaz a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel érvénytelen, és mint ilyen, a végsõ elbírálásban már nem is vehetett részt.<br>
A Döntõbizottság a döntésben megjelenõ érvényes ajánlatokat (Alterra Kft., DÉLVIÉP Kft.) és kérelmezõ ajánlatát a részvételi felhívásban elõírt elbírálási szempontokból megvizsgálta, és megállapította az alábbiakat:<br>
Referenciák szempontjából: ajánlatkérõ a szerzõdés teljesítésére ajánlatot adó fõ- és alvállalkozók együttes referenciáját vizsgálta. A Döntõbizottság megállapította, hogy a három ajánlattevõ között – az elõminõsítésre is tekintettel – lényeges különbség nincs. Az Alterra Kft. és kérelmezõ egyaránt az OMS Hungária Kft.-t vonta be 15% fölötti mértékben a szennyvíztelep építésére alvállalkozóként, míg a DÉLVIÉP Kft. nem jelölt meg 15% fölötti alvállalkozót. A fõ- és alvállalkozók együttes referenciái jók, mind a csatornahálózat, mind pedig a szennyvíztelep építésére.<br>
Pénzügyi-gazdasági alkalmasságuk is egyformán megfelelõ.<br>
Ajánlati ár szempontjából a kérelmezõ lényegesen kedvezõbb ajánlatot tett nettó 581 279 622 Ft-os áron, mint az Alterra Kft. 766 900 000 Ft és a DÉLVIÉP Kft. 728 000 000 Ft-os áron.<br>
Mindhárom ajánlattevõ tanúsított minõségbiztosítási rendszerrel rendelkezik.<br>
Az egyezés a dokumentációval az Alterra Kft. és kérelmezõ ajánlatában teljes körû, ezt az ajánlattevõk nyilatkozatai és az elõírás szerint csatolt árazott létesítményjegyzék bizonyítja. A DÉLVIÉP Kft. ajánlata e szempontból kedvezõtlenebb, mert a létesítményjegyzékben a mûszaki mennyiségi adatok hiányoznak, ezért a mûszaki tartalom azonosságát csak nyilatkozatai támasztják alá.<br>
Alvállalkozók tekintetében az ajánlatok egyenrangúak, mert az Alterra Kft. és a kérelmezõ e szempontból azonos, a DÉLVIÉP Kft. pedig 15% fölötti alvállalkozót nem nevesít, de a tisztítási technológia alkalmazási kötöttségei miatt ez az ajánlattevõ is az OMS Hungária Kft.-t kénytelen bevonni a teljesítésbe.<br>
Azok az egyéb elbírálási szempontok, amelyeket az ajánlatkérõ még alkalmazott, nem vehetõk figyelembe, egyébként pedig ajánlatkérõ által becsatolt értékelési táblázat alapján e szempontokból sem szerzett egyik ajánlattevõ sem jelentõs elõnyt.<br>
Összességében tehát az ár döntötte el a versenyt hármójuk között, mert a többi szempont szerint közöttük számottevõ különbség nincs. Összességében kérelmezõ ajánlata kedvezõbb a II. és III. helyezetteknél.<br>
A Döntõbizottság a lefolytatott eljárás során a tények vizsgálata alapján egyértelmûen megállapította, hogy ajánlatkérõk olyan ajánlatot hirdettek nyertesnek, amely ajánlatot a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján – mint érvénytelen ajánlatot – nem vehettek volna figyelembe az értékelési tevékenység során.<br>
Megállapította továbbá a Döntõbizottság: ajánlatkérõk az értékelési tevékenységük során eltértek a korábban a K. É.-ben közzétett – és a Kbt. szerint ezért ezen eljárásban kötelezõ érvényû – értékelési szempontrendszertõl, amely természetszerûleg törvényellenes.<br>
Mindezen hibák olyan súllyal bírnak, hogy egyedül és kizárólag a tárgyi közbeszerzési eljárást lezáró – kihirdetett – döntés megsemmisítése – mint jogkövetkezmény – alkalmas a törvényhozó által megjelölt jogpolitikai cél elérésére. Ezért döntött a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján a rendelkezõ részben foglaltak szerint.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 26.<br>
<br>
Dr. Monory Bulcs s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>