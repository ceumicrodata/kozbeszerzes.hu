<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7549)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.202/9/1998.<br>
<br>
Tárgy: Az Alba Regia Építõ Vállalkozó Rt., a Középületépítõ Rt., a Magyar Építõ Rt. és a Zalai Általános Építési Vállalkozó Rt. jogorvoslati kérelme a Nemzeti Színház Kormánybiztosi Iroda közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Alba Regia Építõ Vállalkozó Rt. (8000 Székesfehérvár, Ady E. u. 11–15.), a Középületépítõ Rt. (1056 Budapest, Molnár u. 19.), a Magyar Építõ Rt. (1149 Budapest, Pillangó u. 28.) és a Zalai Általános Építési Vállalkozó Rt. (8900 Zalaegerszeg, Kossuth u. 9-11.) – a továbbiakban: kérelmezõk – jogorvoslati kérelmét, amelyet a Nemzeti Kulturális Örökség Minisztériuma Nemzeti Színház Kormánybiztosi Iroda (1055 Budapest, Szalay u. 10–14.) nevében eljáró Új Nemzeti Színházért Mérnöki Kkt. (1075 Budapest, Rumbach S. u. 14., a továbbiakban: ajánlatkérõ) az Új Nemzeti Színház generálkivitelezési munkái tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1998. április 1-jén részvételi felhívást tett közzé a K. É.-ben nyílt elõminõsítési eljárásra. A felhívás 2. d) pontja szerint az Új Nemzeti Színház generálkivitelezési munkáira (az alapozási munkák, színháztechnológiai és belsõépítészeti munkák, környezetépítési munkák, gyengeáramú rendszerek, külsõ út- és környezetépítési munkák kivitelezése nélkül) kérnek ajánlatot. A 3. a) pontban tájékoztató jelleggel adatokat közölnek a megépülõ színház fõbb paramétereirõl, míg a részletes ajánlati feltételeket a dokumentáció tartalmazza. A részvételi felhívás 3. c) pontja rögzíti, hogy a beruházás tárgyának egy részére is lehet ajánlatot tenni. Az ajánlattételhez rendelkezésre bocsátott dokumentációban pedig egyértelmûen meghatározzák, hogy a részajánlattétel milyen körben megengedett. Ezek a következõk:<br>
a) Részfeladat: Organizáció, szerkezetépítés<br>
b) Részfeladat: Építõmesteri és szak-szerelõipari munkák, belsõ építészet<br>
c) Részfeladat: Külsõ nyílászárók<br>
d) Részfeladat: Speciális üvegszerkezet<br>
e) Részfeladat: Felvonók<br>
Az ajánlatokat 1998. augusztus 6-ig kellett benyújtani. Ajánlatot tettek: kérelmezõk, mint közös ajánlattevõk, a KÉSZ Kft., a HÍRÖSÉP Kft., a Kalotherm Rt., MEZÉPVILL Rt., TRAVERS MASTER Kft. közös ajánlattevõk, és a STRABAG Hungária Építõ Rt. Az ajánlatokat ajánlatkérõ 1998. november 4-ig bírálja el. Eredményhirdetésre erre tekintettel még nem került sor.<br>
Kérelmezõk 1998. szeptember 8-án nyújtottak be jogorvoslati kérelmet. Sérelmezik, hogy ajánlatkérõ feltevésük szerint nem a beruházás teljes egészére, hanem annak egyes részeire – organizációra és a szerkezetépítésre – kívánnak eredményt hirdetni. Álláspontjuk szerint a részeredmény hirdetése a beszerzés tárgyára tekintettel jogsértõ. Miután ajánlatkérõ a generálkivitelezõt jelen eljárás keretében kívánja kiválasztani, jogszerûen ez csak úgy történhet, ha azon munkákra is eredményt hirdet ajánlatkérõ, amelyek szerzõdésszerû teljesítéséért végsõ soron a generálkivitelezõ lesz felelõs. Állításuk szerint részeredmény hirdetésére azért készül ajánlatkérõ, mert köztudomásúan nem áll rendelkezésére a beruházás teljes megvalósításához szükséges fedezet. A fedezethiány azonban nem szolgálhat alapul a részeredmény-hirdetéshez, miután az ajánlatkérõ felelõséggel csak úgy tehet közzé ajánlati felhívást, ha rendelkezik a szerzõdés teljesítéséhez szükséges fedezettel, vagy annak biztosítékával. Kérte, hogy a Döntõbizottság a jogsértés megállapítása mellett kötelezze ajánlatkérõt a törvény szerinti eljárásra, azaz a beruházás egészére történõ eredményhirdetésre.<br>
Ajánlatkérõ ellenkérelmében elsõdlegesen elkésettségre hivatkozva kéri a jogorvoslati kérelem elutasítását. Másodlagos kérelme a megalapozatlanságra irányul. Állítása szerint a Kbt. megengedi, hogy az ajánlatkérõ lehetõvé tegye a részajánlattételt, ennek következtében azt is, hogy az egyes részeket önállóan bírálja el. Hivatkozik arra, hogy az ajánlat kiírásakor a beruházás megvalósításához szükséges fedezet rendelkezésére állt. Ennek bizonyítékaként becsatolta a tervezõi költségbecslést, amely 1998. március 2-án készült, és 1997. évi (bázisár) árszinten, valamint 2000. évi prognosztizált áron tartalmazta a beruházás teljes megvalósítási költségét. Utalt arra is, hogy ezen tervezõi költségbecslésen alapuló elõterjesztést a kormány 1998. április 2-i ülésén megtárgyalta. A részvételi felhívást a tervezõi költségbecslés birtokában tette közzé.<br>
Az ügyben érdemi észrevételt tett egyéb érdekeltként a KÉSZ Kft., álláspontja szerint a részvételi és az ajánlati felhívás egyértelmûen utalt arra, hogy részajánlattétel lehetõsége megengedett, és ez azt is jelenti, hogy a részekre önállóan is eredményt hirdethet ajánlatkérõ. Álláspontja szerint a kérelmezõk jogorvoslati kérelme részben alaptalan, részben idõ elõtti, miután az eredményhirdetésre még nem került sor.<br>
A Döntõbizottság a rendelkezésre álló iratanyagok alapján megállapította, hogy a kérelem részben megalapozatlan, részben elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(4) bekezdése szerint az ajánlatkérõ az elõminõsítési eljárásban való részvételre történõ felhívását a 3. sz. mellékletében meghatározott minta szerinti hirdetményben teszi közzé. A 3. sz. melléklet szerinti hirdetmény (részvételi felhívás) 3. c) pontja kötelezõ tartalmi elemként írja elõ annak meghatározását, hogy az ajánlattevõ a beszerzés tárgyának egy részére tehet-e ajánlatot. A becsatolt ajánlati felhívásból és dokumentációból megállapítható egyértelmûen, hogy az ajánlatkérõ a részajánlattételt lehetõvé tette, és azt is meghatározta, hogy az egyes részajánlatok milyen munkafázisokat fognak át. A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban meghatározott feltételek alapján az elbírálási szempontok szerint a legkedvezõbb ajánlatot tette.<br>
A Kbt. részajánlatokra, illetve elbírálásra vonatkozó rendelkezéseibõl következik, hogy részajánlattétel esetén nemcsak megengedett, de kötelezõ is, hogy az ajánlatkérõ az egyes ajánlati részeket mint önálló ajánlatokat külön-külön bíráljon el, így megállapítva, hogy az egyes részek tekintetében melyik ajánlat tekinthetõ az 59. § alapján a legkedvezõbbnek. Az egyes részajánlatok önálló ajánlatként történõ felfogásából következik az is, hogy az ajánlatkérõ az egyes részek tekintetében azt is önállóan jogosult elbírálni, hogy fennállnak-e az eredménytelenség feltételei. A Kbt. szerint az ajánlatkérõ az eljárást valamely döntéssel köteles lezárni, e döntése irányulhat az eredménytelenségre, illetve a legkedvezõbb ajánlat kiválasztására. Mindkét döntést szigorúan a Kbt.-ben meghatározott feltételek mellett hozhatja meg. Eredménytelenné az eljárás a Kbt. 60. § (1) bekezdésében meghatározott esetekben nyilvánítható. Ebbõl következõen az ajánlatkérõ akkor lesz jogosult a beruházás egy részére nyertest hirdetni, ha a többi vonatkozásában fennáll az eredménytelenné nyilvánítás Kbt. 60. §-a szerinti valamely esete.<br>
A Döntõbizottság ugyanakkor az ajánlatkérõt arra kötelezni, hogy valamennyi részajánlat tekintetében hirdessen eredményt, nem tudja. Az ajánlatkérõnek szerzõdéskötési kötelezettsége még abban az esetben sincs, ha valamennyi részfeladatra nyertest hirdet. Szerzõdéskötési kötelezettség hiányában pedig a szerzõdés kikényszerítésére a Kbt. szabályai alapján nincs mód. Szerzõdéskötési kötelezettséget a Ptk. 198. § (2) bekezdése szerint ugyanis csak jogszabály írhat elõ. A jelenleg hatályos Kbt., illetve más jogszabály azonban ilyen kötelezettséget nem ír elõ. A kihirdetett nyertessel kötendõ szerzõdés megkötésének elmaradása ugyanakkor álláspontunk szerint csakúgy, mint a jogellenes eredménytelenné nyilvánítás, magával vonja azt a jogkövetkezményt, hogy az ajánlattevõknek jogszerûtlenül elõidézett kárát köteles megtéríteni az ajánlatkérõ.<br>
A Döntõbizottság a generálkivitelezés, illetõleg a teljes beruházásra történõ eredményhirdetés közötti összefüggésre történõ kérelmezõi hivatkozást nem fogadta el. Ennek oka, hogy az ajánlati felhívásban rögzített egyes nyilatkozatokat tartalmuk és összefüggéseik szerint kell értelmezni. A Ptk. szerinti generálkivitelezésre irányuló ajánlatkérõi szándék azért sem fedezhetõ fel az ajánlatkérõ részérõl, mert nem a teljes beruházásra, hanem annak egy szûk szegmensére írta ki a részvételi felhívást.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésére áll. Az ajánlatkérõ állítása szerint a biztosíték rendelkezésére áll, különös tekintettel arra, hogy a tárgyban szereplõ közbeszerzési eljárás nem a teljes beruházás megvalósítására, hanem annak egyes részmunkálataira – felmenõ szerkezet szak- és szerelõipari munkái – vonatkozik. A Döntõbizottság figyelemmel arra, hogy a Kbt. 32. §-a szerint a fedezetnek a részvételi felhívás kibocsátásakor kell meglenni, a fedezet meglétét eljárásjogi akadály miatt nem vizsgálta. A Kbt. 79. § (5) bekezdése szerint ugyanis a jogsértõ esemény megtörténtétõl számított 60 napon túl jogorvoslati eljárás nem indítható akkor sem, ha a kérelmezõ a jogorvoslati kérelmet a tudomásszerzéstõl számított 15 napon belül benyújtotta. Az eredménytelenné nyilvánításnak azonban a Kbt. 60. §-a szerint a fedezethiány oka nem lehet.<br>
Megjegyzi a Döntõbizottság, hogy az anyagi fedezet meglétének vizsgálatát ajánlatkérõ egyébként sem biztosította a Döntõbizottság számára, miután nem tett eleget azon törvényi kötelezettségének [<a href="http://net.jogtar.hu/jr/gen/getdoc.cgi?docid=99500040.tv#81">Kbt. 81. § </a>(2) bekezdése], hogy a közbeszerzéssel kapcsolatos összes ügyiratot a Döntõbizottság rendelkezésére kell bocsátania. Az összes irat alatt a Legfelsõbb Bíróság eseti döntésére is tekintettel, mind az állami, mind a szolgálati titkot tartalmazó iratot is érteni kell. A megküldésnek nem akadálya az sem, hogy az ajánlatkérõ – vagy annak megbízottja – megítélése szerint valamely irat bizalmasnak minõsül. A Döntõbizottság az iratok kikényszerítése céljából kizárólag azért nem alkalmazta Kbt. 85. §-ában meghatározott bírságot, mert idõközben megállapításra került, hogy a fedezet megléte vizsgálatának eljárásjogi akadálya van.<br>
A Döntõbizottság a fentiek alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének b) pontjában biztosított jogkörében eljárva a jogorvoslati kérelmet a Kbt. 88. § (1) bekezdésének a) pontja szerint mint megalapozatlant, és a Kbt. 79. § (5) bekezdése alapján elkésettség miatt elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 28.<br>
<br>
Pribelszkiné Mravik Erzsébet s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>