<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7551)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.224/10/1998.<br>
<br>
Tárgy: FEFO Kft. jogorvoslati kérelme a Péterfy S. Utcai Kórház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Tuller András (1055 Budapest, Balassi B. u. 25. fsz. 5.) ügyvéd által képviselt FEFO Kft. (1073 Budapest, Barcsai út 6., továbbiakban: kérelmezõ), dr. Király Edit (1076 Budapest, Péterfy S. u. 14.) ügyvéd által képviselt Fõvárosi Önkormányzat Péterfy S. u. Kórház és Rendelõintézet (1076 Budapest, Péterfy S. u. 8–20., továbbiakban: ajánlatkérõ) 127 db számítógép szállítása, üzembe helyezése és 480 m számítógép-hálózat bõvítése tárgyú közbeszerzési eljárása ellen benyújtott jogorvoslati kérelmének a Döntõbizottság helyt ad.<br>
Megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését, ezért az ajánlatkérõ 1998. szeptember 22-én meghozott és hiánypótlásra vonatkozó döntését megsemmisíti.<br>
Felhívja továbbá az ajánlatkérõt, hogy a hiánypótlás elõtti állapotnak megfelelõen bírálja el az ajánlatokat, legkésõbb az eredményhirdetésig, érvényesség, illetve az ajánlattevõk kizárása tekintetében is.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli érdemi észrevétele, a tárgyaláson tett szóbeli nyilatkozatok, valamint az ajánlatkérõ közbeszerzési eljárás során keletkezett iratai alapján az alábbi tényállást állapította meg.<br>
Az ajánlatkérõ a K. É. 1998. augusztus 12-én megjelent 36. számában nyílt közbeszerzési eljárásra szóló felhívást tett közzé 127 db számítógép szállítása, üzembe helyezése, és 48 m számítógép-hálózat kiépítése tárgyában.<br>
Az ajánlati felhívás 11. pontja a pénzügyi, gazdasági és mûszaki alkalmasság igazolására az alábbi adatokat, tényeket írta elõ:<br>
– cég jelenlegi állapota szerinti cégkivonat, aláírási címpéldány,<br>
– számlavezetõ pénzintézetének nyilatkozata az ajánlattevõ fizetõképességének megállapítására oly tartalommal, hogy mióta vezeti az ajánlattevõ bankszámláját,<br>
– nyilatkozat az ajánlattevõ pénzügyi helyzetérõl, hitel- és fizetõképességérõl, számláján sorban állás elõfordult-e,<br>
– elõzõ két évre vonatkozó mérlegadatok,<br>
– elõzõ három év jelentõsebb szállításainak ismertetése,<br>
– <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)–(2) bekezdésében foglalt igazolások és nyilatkozatok.<br>
Az ajánlatkérõ ajánlati dokumentációt is bocsátott az ajánlattevõk rendelkezésére, melynek 5/3. pontjában (4. oldal) részletezte a gazdasági alkalmasság igazolására szükséges adatokat. Ezek az alábbiak voltak:<br>
– ajánlattevõ vállalkozásának cégalapítási éve,<br>
– cég alaptõkéje,<br>
– cég tulajdonosai (több esetén százalékos megosztás),<br>
– cég állandó alkalmazottainak száma,<br>
– cég tevékenységi köre,<br>
– cég bruttó forgalma forintban 1996–1997. évben,<br>
– cég mérleg szerinti nyeresége 1995–1996–1997. években,<br>
– cég által alapított egyéb vállalkozások, alapítványok stb. (tulajdoni hányaddal),<br>
– cégnek székhelyén kívül is vannak-e kirendeltségei.<br>
Az ajánlati felhívás 15 . pontjában az ajánlatkérõ követelményként elõírta, hogy az ajánlatokat cégszerûen aláírt szállítási és vállalkozási szerzõdéstervezet csatolásával – cégbejegyzésre jogosultak által cégszerûen aláírva, 3 példányban (1 eredeti, 2 másolat) kell benyújtani.<br>
1998. szeptember 22-én került sor az ajánlatok bontására. Ajánlatot nyújtottak be a következõ cégek: Nádor Rendszerház Kft., Kventa Kft., Makrotrend Kft., Számítástechnikai Ügyvitelszervezõ Rt., Lab-Com GmbH., Unicom Stúdió Kft., Szintézis Computer Kft., Robohardware Kft. és a kérelmezõ.<br>
Az ajánlatkérõ a bontásról jegyzõkönyvet készített, mely jegyzõkönyvben megállapította, hogy a kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52 . §</a> (1) bekezdés d) pontja alapján érvénytelen, tekintettel arra, hogy nem csatolt mérleget, illetõleg szerzõdéstervezetet. Megállapította továbbá, hogy a Nádor Rendszerház Kft. nem tüntette fel a vállalkozási szerzõdésben az ajánlati árat, ugyanígy a Szintézis Computer Kft. sem, valamint a Számítástechnikai Ügyvitelszervezõ Rt. csatolt vállalkozási szerzõdése nincs cégszerûen aláírva, õ számukra hiánypótlási lehetõséget biztosított a megállapított hiányosságokra vonatkozóan, akik a megadott határidõn belül pótolták azokat.<br>
A kérelmezõ 1998. szeptember 25-én nyújtott be jogorvoslati kérelmet a Döntõbizottsághoz. Kérte, hogy a Döntõbizottság állapítsa meg a jogsértést, marasztalja az eljárás során felmerült igazgatási szolgáltatási díj megfizetésében. Indokaként elõadta, hogy álláspontja szerint az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a>-ában foglalt esélyegyenlõség elvét, hiszen nem biztosította minden ajánlattevõ, így az õ részére a hiánypótlási lehetõséget. Álláspontja szerint a mérlegadatok bejelentésre kerültek az ajánlatban. Ugyan vállalkozási szerzõdéstervezete csatolásra nem került, de maga az ajánlat tartalmi része, illetõleg az ajánlat részét képezõ 1. sz. mellékletbõl egyértelmûen szerzõdésnek minõsül, hiszen az ajánlati ûrlap tartalmazta a szolgáltatás díját, a teljesítési határidõt is. Egyébként pedig mérlegadatokat közölt ajánlatában. Álláspontja szerint ez olyan formai hiba, amely ugyanúgy pótolható lett volna, mint a többi ajánlattevõ hibái. Így azonos elbírálásban kellett volna részesíteni valamennyi ajánlattevõt.<br>
Ajánlatkérõ a jogorvoslati kérelem elutasítását kérte. Álláspontja szerint jogszerûen járt el, amikor érvénytelennek állapította meg a kérelmezõ ajánlatát. Ugyan nem írta elõ a mérleg csatolását, mérlegadatokat kért, azonban a mérlegadatok, amelyeket közölt az ajánlattevõ, nem voltak egyértelmûek, illetõleg szerzõdéstervezetet egyáltalán nem csatolt. Ezek olyan hibák, amelyek nem orvosolhatók, jogszerûen alkalmazta az õ vonatkozásában az érvénytelenség jogintézményét, míg figyelemmel a Közbeszerzések Tanácsa 4/1996. (K. É. 31. sz.) állásfoglalására, biztosította a többi ajánlattevõ esetében a hiánypótlás lehetõségét.<br>
A Döntõbizottság D. 224/2/1998. sz. határozatával ideiglenes intézkedésként a közbeszerzési eljárást az érdemi határozata meghozataláig felfüggesztette.<br>
A kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére, valamint a második bekezdés értelmében az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát. Az ajánlatkérõ a beérkezett ajánlatok felbontásakor, illetõleg azt követõen megállapíthatja, hogy mely ajánlatok érvénytelenek, illetõleg mely ajánlattevõvel szemben kell a kizárás jogintézményét alkalmazni. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatíve felsorolja, hogy mely ajánlatok érvénytelenek, míg az 53. § (1) bekezdése azokat az esetköröket részletezi, amelyek fennálltakor az ajánlattevõt ki kell zárni az eljárásból. Mind az ajánlatok érvénytelenségének megállapítása, mind pedig a kizárás intézményének alkalmazása esetén a jogkövetkezmény azonos, azaz a közbeszerzési eljárás további szakaszában már nem vehetnek részt, azaz az ajánlatok érdemben nem kerülnek elbírálásra.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. §-</a>a szerint az ajánlatkérõnek ki kell zárnia az eljárásból azt az ajánlattevõt, aki a Kbt. 46. §-ában foglaltak ellenére nyújtotta be ajánlatát. Ezt azt jelenti, hogy az ajánlattevõt akkor kell kizárni, ha úgy nyújtotta be ajánlatát, hogy egy évnél régebbi tartozása van a Kbt.-ben megnevezett szervek, elkülönített alapok felé. A kizárást tehát a tartozás ténye alapozza meg. A 46. §-ban meghatározott kizáró okok fennállása esetén az 53. § (1) bekezdés a) pontja alapján az ajánlattevõt ki kell zárni a közbeszerzési eljárásból. Ebbõl a jogi szabályozásból következik, hogy lehetõséget kell adni az ajánlattevõnek a hiánypótlásra, ezt az álláspontot támasztja alá a Közbeszerzések Tanácsának 4/1996. (K. É. 31.) sz. ajánlása. Azonban a hiánypótlási lehetõség csak és kizárólag a Kbt. 46. §-ban szabályozott esetkörben biztosítható.<br>
A Döntõbizottság álláspontja szerint tehát kiterjesztõen értelmezte az ajánlatkérõ a hiánypótlási lehetõséget, mert õ az érvénytelenség esetkörében is alkalmazni kívánta, amely a Döntõbizottság álláspontja szerint nem lehetséges. Hiszen az ajánlati felhívás ellenére szerzõdéstervezet nem csatolása vagy szerzõdés aláírásának hiánya mindenképpen érvénytelenségi ok, amely érvénytelenség hiánypótlással nem orvosolható.<br>
Mindebbõl következõen tehát azzal a magatartásával az ajánlatkérõ, hogy érvénytelenségi ok fennálltára tekintettel egyik ajánlattevõnek nem, míg más ajánlattevõknek hiánypótlásra adott lehetõséget, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglalt esélyegyenlõség elvét.<br>
A Döntõbizottság megvizsgálta a benyújtott ajánlatokat a tekintetben, hogy azok érvényesek-e, illetõleg a kizárás jogintézményének alkalmazása fennállhat-e.<br>
Szintézis Kft. eredeti ajánlatában található szerzõdés- tervezet nem tartalmazta az ajánlati árat az ajánlatok bontásakor, ez a hiánypótlási határidõn belül pótlásra került. Makrotrend Kft. eredeti ajánlatában másolatként szerepelt több igazolás, illetõleg az aláírási címpéldány. A SZÜV 1-es és 2-es sz. ajánlatában talált szerzõdéstervezet nem volt cégszerûen aláírva, a hiánypótlás alkalmával ezt pótolták. Eredeti ajánlatában egyes igazolások és az aláírási címpéldány másolatban került becsatolásra. Lab-Com GmbH részben nem magyar nyelvû ajánlatot nyújtott be, noha az ajánlati felhívás 6. c) pontjában közöltek szerint az ajánlattétel nyelve magyar volt. Unicom Kft. szerzõdéstervezete ajánlat benyújtása pillanatában nem tartalmazott árat, illetõleg egyes igazolások és az aláírási címpéldány másolatban került becsatolásra az eredeti ajánlatban. Ezek a hiányosságok nem kerültek pótlásra. Nádor Rendszerház Kft. ajánlatában szereplõ szerzõdéstervezet ugyancsak nem tartalmazott árat, ezt szeptember 23-án pótolta, és eredeti ajánlatában ugyancsak másolatban szerepeltek igazolások, pl. az aláírási címpéldány is.<br>
A Kventa Kft. esetében érvénytelenségre vagy ajánlattevõi kizárásra utaló adatot nem lelt fel a Döntõbizottság.<br>
A Döntõbizottság felhívja az ajánlatkérõ figyelmét, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése értelmében az ajánlatok felbontását követõen is megállapíthatja, hogy mely ajánlatok érvénytelenek, illetõleg hogy ki nem vehet részt a közbeszerzési eljárásban.<br>
A Döntõbizottság megsemmisítette az ajánlatkérõnek azon döntését a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontjára tekintettel, mely szerint a bontás alkalmával hiánypótlásra adott lehetõséget Nádor Rendszerház Kft., Szintézis Computer Kft., Számítástechnikai Ügyvitelszervezõ Rt. részére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján hívta fel a közbeszerzési eljárás befejezése elõtt az ajánlatkérõt a törvény szabályainak megfelelõ eljárásra, azaz arra, hogy vizsgálja meg az ajánlatokat a tekintetben is, hogy mely ajánlatok érvénytelenek a Kbt. 52. § (2) bekezdése szerint, illetõleg mely ajánlattevõvel szemben kell a kizárás jogintézményét alkalmazni az 53. § (1) bekezdésére figyelemmel.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte az ajánlatkérõt az igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 28.<br>
<br>
Dr. Deli Betty s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>