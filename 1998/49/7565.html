<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7565)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.223/7/1998.<br>
<br>
Tárgy: A Schiller-Diamed Kft. jogorvoslati kérelme a Borsod-Abaúj-Zemplén Megyei Önkormányzat Kórháza közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Jancsovics Éva ügyvéd (1131 Budapest, Koma u. 25.) által képviselt Schiller-Diamed Kft. (1141 Budapest, Egressy u. 192., a továbbiakban: kérelmezõ) jogorvoslati kérelmének, melyet a dr. Fenesi Enikõ ügyvéd (3525 Miskolc, Széchenyi u. 36. 2/5.) által képviselt Borsod Abaúj-Zemplén Megyei Önkormányzat Kórháza (3501 Miskolc, Szentpéteri kapu 72–76., a továbbiakban: ajánlatkérõ) 1 db ergométer beszerzésére kiírt közbeszerzési eljárása ellen nyújtott be, részben helyt ad. A Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés utolsó fordulatát, az 52. § (1), (2) bekezdés d) pontját, az 53. § (2) bekezdését, egyebekben a kérelmet elutasítja.<br>
A Döntõbizottság a jogsértés súlyára való tekintettel az ajánlatkérõt 500 000 Ft, azaz ötszázezer forint bírság megfizetésére kötelezi, melyet a határozat kézhezvételétõl számított 30 napon belül kell befizetni a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 29. számában 1998. július 22-én nyílt eljárás lefolytatására ajánlati felhívást tett közzé, különféle orvosi eszközök beszerzésére. Jelen jogorvoslati eljárás tárgya a felhívás 2. b) 9. szám alatt megjelölt 1 db ergométer beszerzése. A felhívás 2. c) pontja lehetõvé tette témakörönkénti bontásban részajánlattétel lehetõségét. Ajánlatkérõ dokumentációt is rendelkezésre bocsátott, melyben meghatározta az orvosi eszközökkel szemben támasztott mûszaki követelményeket. A felhívás 14. pontja többváltozatú ajánlattétel lehetõségét is biztosította, valamint 15. pontja "egyéb információk" 4. francia bekezdése elõírta, hogy az ajánlathoz valós felolvasólapot kell csatolni.<br>
Az ajánlattételi határidõre kérelmezõn kívül a Medirex Kft. nyújtotta be ajánlatát.<br>
Az eredményhirdetés 1998. szeptember 21-én volt, amikor az ajánlatkérõ a Medirex Kft. ajánlatát hirdetette ki nyertesnek 4 269 042 Ft bruttó ajánlati árral.<br>
Az árajánlat tartalmazta a MAX-1 típusú ergométer berendezésen kívül a beépített automata vérnyomásmérõvel ellátott kerékpár-ergométer beszerzési árát is.<br>
Ajánlatkérõ a szállítási szerzõdést 1998. szeptember 21-én megkötötte a nyertes ajánlattevõvel.<br>
Kérelmezõ 1998. szeptember 25-én jogorvoslati kérelmet nyújtott be a Döntõbizottsághoz, amelyben kérte az eljárást lezáró döntés megsemmisítését, a jogsértés megállapítását, az eljárási díj, a dokumentáció költségének és 50 000 Ft ügyvédi munkadíj megfizetését.<br>
A tárgyaláson írásbeli kérelmét akként módosította, hogy a Döntõbizottság jogsértést állapítson meg bírság kiszabása mellett a Kbt. alapelveinek megsértése miatt, és sérelmezte, hogy ajánlatkérõ nem a felhívás és dokumentáció szerinti mûszaki követelményeknek megfelelõ árajánlatot hirdetett ki nyertesnek.<br>
Álláspontja szerint ajánlatkérõ a közbeszerzési eljárás során megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdését, a 26. § (2) bekezdését azáltal, hogy olyan ajánlatot hirdetett ki nyertesnek, amely nem felelt meg a dokumentáció mûszaki követelményeinek. A jogsértés az eredményhirdetésen jutott a tudomására. Ideiglenes intézkedésként a szerzõdés megkötésének megtiltását indítványozta írásbeli kérelmében.<br>
Ajánlatkérõ érdemi ellenkérelmében a jogorvoslati kérelem alaptalanság címén történõ elutasítását és 50 000 Ft ügyvédi munkadíj megtérítését kérte a Döntõbizottságtól.<br>
Álláspontja szerint az ajánlatok bontásakor – amelyen kérelmezõ is jelen volt – nem sértették meg a Kbt. alapelveit, mivel ismertetésre került az ajánlattevõ neve, székhelye, az ellenszolgáltatás és a teljesítési határidõ. Kérelmezõ kérdésére tájékoztatást adott arról, hogy a nyertes ajánlatának elbírálásakor a kerékpár-ergométert is figyelembe vette, mivel az általános orvosi szakirodalomban az ergométer magába foglalja a futószalag- és a kerékpár-ergométert.<br>
Elõadta még, hogy egyetlen ajánlattevõ sem került kizárásra a közbeszerzési eljárásban, valamint kérelmezõ nem kért írásban indokolást a döntését illetõen.<br>
Egyéb érdekeltek észrevételt a jogorvoslati eljárásban nem tettek.<br>
A Döntõbizottság a rendelkezésre álló iratokból, a tárgyaláson elhangzottakból megállapította, hogy a jogorvoslati kérelem részben megalapozott.<br>
A Döntõbizottság a közbeszerzési eljárásban nem észlelte az alapelvek megsértését, így az ajánlatkérõt e tekintetben nem marasztalta el. Az ajánlatok bontásakor ismertetésre került a nyertes ajánlat esetében a felolvasólap szerinti árajánlat, míg kérelmezõ vonatkozásában az összesített ártáblázat, az ajánlattevõ neve, székhelye és a teljesítési határidõ, ezzel ajánlatkérõ eleget tett a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése törvényi követelményeinek.<br>
Az ajánlatkérõ eleget tett a <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>ban elõírt azon kötelezettségének is, mely szerint az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készíteni.<br>
Azáltal, hogy ajánlatkérõ az eredményhirdetésen közölte, hogy a nyertes ajánlat elbírálásakor figyelembe vette a kerékpár-ergométert, nem az alapelvek megsértése, hanem az ajánlatok érvényességi körébe tartozik. Ajánlatkérõ az ajánlati dokumentáció tenderfüzetben a beszerezni kívánt orvosi készülékre témakörönként határozta meg a szakmai, mûszaki kívánalmakat.<br>
Az ergométer EKG-vezérlõ készülék 15 pontból álló követelményeként többek között elõírta, hogy 15-15 elvezetéses nyugalmi és terheléses EKG elvégzésére alkalmas legyen, és rendelkezzen saját EKG-analízis programmal, továbbá kerékpár- és futószalag-ergométer automata vezérlését is biztosítsa.<br>
A MEDIREX Kft. ajánlata tartalmazta a felolvasólapot, amely szerint MAX-1 terheléses készüléket 3 113 004 Ft bruttó áron ajánlott. Az ajánlat azonban tartalmazott "árajánlat" címû táblázatot is, amely a MAX-1 készüléken túlmenõen opcióként kerékpár-ergométert 1 156 068 Ft és futószalag-ergométert 1 793 000 Ft értékben is tartalmazott.<br>
Ezzel szemben kérelmezõ ajánlatához felolvasólapot nem, hanem "összefoglaló ártáblázatot" csatolt, amely szerint CARDIOVIT AT-104 típusú báziskészüléket 1 341 025 Ft bruttó áron ajánlott, továbbá opciókat (komplett PC konfigurációt, készülékállványt, ugyanezt elektróda szívógéppel) összesen 1 277 021 Ft értékben.<br>
A Döntõbizottság megállapította, hogy ajánlatkérõ a beszerzés tárgyaként mind az ajánlati felhívásban, mind a dokumentációban 1 db ergométert határozott meg úgy, hogy a részletes mûszaki, orvosi specifikációt az ergometriás rendszerbõl kizárólag az EKG vezérlõrendszerre elõírt követelmények algoritmusát adta meg 15 pontban. Nem tartalmazott a mûszaki leírás követelményeket a kerékpár- és/vagy futószalag-ergométerre. Ebbõl következett, hogy a kérelmezõ és a nyertes ajánlattevõ is ajánlatában az EKG vezérlõberendezésre a mûszaki leírást a dokumentáció szerinti specifikációkkal adta meg, és ajánlati árait is erre vonatkozóan elkülönítetten tüntette fel. Ajánlatkérõ opciók megadását nem kérte felhívásában, az ajánlatok értékelése során ezeket – lényegesen eltérõ mûszaki tartalmuk ellenére – mégis figyelembe vette.<br>
Kérelmezõét úgy, hogy az ajánlati árat valamennyi opcióval együtt, a MEDIREX Kft. ajánlatából az ajánlati árat az opciók közül kiválasztott kerékpár-ergométer árával összesítve bírálta el.<br>
Ajánlatkérõ azzal a magatartásával, hogy az ajánlatot opció figyelembevételével bírálta el, megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének utolsó mondatát, mely szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
Ajánlatkérõnek az opciók miatt mindkét ajánlat érvénytelenségét kellett volna megállapítania. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése ugyanis elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése állapítja meg azon érvénytelenségi okokat, mely alapján az ajánlatkérõnek a Kbt. 52. § (1) bekezdése szerint meg kellett volna állapítani mind a nyertes, mind a kérelmezõ ajánlatának érvénytelenségét. A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Ebbõl következõen a nyertes ajánlata azért érvénytelen, mert kerékpár- és futószalag-ergométerre is tett ajánlatot, amelyet ajánlatkérõ a dokumentációban további mûszaki követelményként nem határozott meg. Kérelmezõ ajánlatában az EKG-vezérlõ berendezés csak az opcióként megadott PC konfigurációval együtt volt alkalmas megvalósítani az elõírt mûszaki paramétereket.<br>
Ezen túlmenõen ajánlata további érvénytelenségi okokban is szenvedett, mert nem tartalmazta pl. az ajánlott EKG-re az ORKI alkalmassági engedélyt, a felolvasólapot stb.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. (1</a>) bekezdésében biztosított jogkörében eljárva a Kbt. 88. (1) d), f) és g) pontjában foglalt jogkövetkezményeket alkalmazta.<br>
Ideiglenes intézkedést nem rendelt el, mivel annak törvényi feltételei nem álltak fenn.<br>
A Döntõbizottság a bírság összegét a jogsértés súlyára való tekintettel állapította meg.<br>
A Döntõbizottság az igazgatási szolgáltatási díj megfizetésén túlmenõen ügyvédi munkadíjat egyetlen fél képviselõjének sem állapított meg, mivel a felek képviselõi hitelt érdemlõ módon nem igazolták a jogorvoslati eljárásban felmerült egyéb költségeiket.<br>
A dokumentáció költségeinek megtérítését csak a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(2) bekezdése teszi lehetõvé, jelen jogorvoslati eljárásban erre törvényi lehetõség nem volt. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. október 26.<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Gaga Albert s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>