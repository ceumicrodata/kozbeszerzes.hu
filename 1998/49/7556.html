<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7556)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.2001/12/1998.<br>
<br>
Tárgy: A Miskolc Lift Kft. jogorvoslati kérelme a Fõvárosi Önkormányzat Uzsoki Utcai Kórháza közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Miskolc Lift Kft. (3530 Miskolc, Király u. 27., a továbbiakban: kérelmezõ) jogorvoslati kérelmére, amelyet a Fõvárosi Önkormányzat Uzsoki Utcai Kórháza (1145 Budapest, Uzsoki u. 29., a továbbiakban: ajánlatkérõ) betegfelvonók felújítási és javítási munkáira kiírt közbeszerzési eljárása ellen nyújtott be, megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Fõvárosi Önkormányzat Uzsoki Utcai Kórháza 1998. július 8-án a K. É. 27. számában nyílt eljárás keretében ajánlati felhívást tett közzé. Az ajánlatkérõ három telephelyén különbözõ betegfelvonók felújítási és javítási munkáinak elvégzésére kért ajánlatot garantált költségviszonyokkal, vállalkozási szerzõdés alapján. A három telephely a Krónikus Rehabilitációs Belgyógyászati Osztályok, Budapest, Hungária krt. 167., Orthopedia, Baleseti Osztály, Budapest, Mexikói út 63., Központi Telephely, Budapest, Uzsoki út 29. E három telephelyen a felújítási és javítási munkák összesen 8 felvonót érintettek. A felhívás szerint részajánlatot igen, többváltozatú ajánlatot nem lehetett tenni.<br>
Az ajánlati dokumentációt öt cég vásárolta meg, míg ajánlatot három ajánlattevõ nyújtott be: kérelmezõ, OTIS Felvonó Kft. (1033 Budapest, Huszti út 34.), Schindler Hungária Kft. (1087 Budapest, Könyves K. krt. 76.). Ajánlatkérõ az eredményhirdetéskor nem valamennyi felvonó tekintetében hirdetett nyertest. Az értékelés során készített elõterjesztésbõl megállapítható, hogy ennek indoka, hogy az ajánlati árak ismeretében állapította meg ajánlatkérõ, hogy a 8 db lift felújítására nincs meg a teljes fedezet. Az OTIS Felvonó Kft. 20 342 500 Ft, a Schindler Hungária Kft. 20 377 500 Ft, míg a Miskolc Lift Kft. 18 600 000 Ft bruttó áron tett ajánlatot. A rendelkezésre álló fedezet ugyanakkor 15 M Ft volt. Erre tekintettel a 8 db lift helyett 6 db-ra hirdettek nyertest. A részajánlatok elfogadása következtében az OTIS Felvonó Kft. árajánlata 15 776 250 Ft-ra, a Schindler Hungária Kft. árajánlata 16 390 000 Ft-ra, míg a Miskolc Lift Kft. árajánlata 13 895 000 Ft-ra módosult. Nyertesnek az ajánlatkérõ az OTIS Felvonó Kft.-t hirdette ki.<br>
Kérelmezõ az eredményhirdetést követõen nyújtotta be jogorvoslati kérelmét. Sérelmezte az ajánlatkérõ eljárást lezáró döntését. Állítása szerint ajánlatkérõ nem az összességében legelõnyösebb ajánlatot fogadta el nyertesnek, ezen túlmenõen olyan teljesítési határidejû ajánlatot fogadott el, amely nem felelt meg az ajánlati felhívásban megjelölt határidõnek. Sérelmezte azt is, hogy azon okból sem nyilvánította a nyertes ajánlatát ajánlatkérõ eredménytelennek, hogy az ár tekintetében az több változatot tartalmazott, bár a felhívás szerint többváltozatú ajánlatot nem lehetett tenni. Kérte az eljárást lezáró döntés megsemmisítését és a költségekben történõ marasztalást.<br>
Ellenkérelmében ajánlatkérõ a kérelem elutasítását kérte. Állítása szerint eljárása törvényes volt. Az ajánlatok értékelését független felvonószakértõk végezték. Az értékelés során a felhívásban meghatározott értékelési szempontokra figyelemmel voltak, valamennyi lift vonatkozásában nyertes hirdetésére kötelezettségük nem volt, miután a részajánlattétel biztosított volt. Elõadta, hogy mind a kérelmezõ, mind a nyertesnek hirdetett ajánlattevõ több változatban nyújtotta be ajánlatát. Kérelmezõ mind a 8 lift tekintetében, a nyertes pedig 3 lift tekintetében ajánlott meg alternatívát. Teljes egészében egyik ajánlatot sem nyilvánították érvénytelennek. Ugyanakkor érvénytelennek nyilvánították valamennyi ajánlatnak az ajánlati dokumentációban meghatározott mûszaki tartalomtól eltérõ változatát. Ennek következtében azok az ajánlatok maradtak érvényben, amelyek a mûszaki dokumentációnak megfelelõ tartalommal kerültek beadásra. Ez alapján választották ki az összességében legelõnyösebb ajánlatot.<br>
Az OTIS Felvonó Kft. érdemi észrevételében arra hivatkozott, hogy az általa megajánlott december 18-i határidõnek nincs jelentõsége, miután ajánlatkérõ az eljárásnak azt a részét eredménytelennek nyilvánította, mely vonatkozásában ezt a határidõt állapították meg. Hivatkozott arra, hogy egyébként sem volt kizáró tényezõ a teljesítési határidõ, miután a dokumentáció 16. oldal 2. pontja úgy rendelkezik, hogy "az igényelt teljesítési határidõ 1998. november 30." A tényleges befejezési határidõt az ajánlattevõ határozhatta meg. A többváltozatúsággal kapcsolatban elõadta, hogy a helyszíni szemlén feltett kérdésre ajánlatkérõ úgy nyilatkozott, hogy a Mexikói úti kis személyszállító liftnél a hajtó elempár egyedi gyártási költségeinek beállítása mellett kéri feltüntetni a komplett hajtómû csereösszegét is szereléssel együtt, egy másik oszlopban. A Hungária körúton mind a betegszállító-, mind a személyfelvonó vezérléscseréjét is kérte a kiíró, hogy az eredetileg kiírtak mellett második oszlopot is képezzenek.<br>
A Schindler Hungária Kft. érdemi észrevételében hivatkozott arra, hogy az ajánlatkérõ döntésének indokáról részletesen tájékoztatta, melyet elfogadott és tudomásul vett.<br>
A Döntõbizottság a rendelkezésre álló iratanyagból és a tárgyaláson elhangzottak alapján megállapította, hogy a jogorvoslati kérelem alapos.<br>
Mind a kérelmezõ, mind a nyertes ajánlatából megállapítható, hogy mindkettõ több változatban készült. Az alapváltozat az ajánlati felhívásban meghatározott mûszaki tartalomnak megfelelõen került elkészítésre, míg a második változat egy magasabb mûszaki tartalomra adott ajánlatot. A nyertes a második változatú ajánlatát a magasabb mûszaki tartalomnak megfelelõen be is árazta, míg kérelmezõ az ennek megfelelõ tartalomra külön árajánlatot nem adott. Ez azonban nem teszi kétségessé, hogy kérelmezõ ajánlata is kétváltozatúnak tekinthetõ, miután a magasabb mûszaki tartalom nyilvánvalóan más árajánlattal is jár. Ajánlatkérõ azonban az értékelés során ezen második változatokat az eredeti ajánlatok érvényességét nem érintve, figyelmen kívül hagyta, mindkét esetben az alapajánlatokat értékelte, az ajánlati kötöttségre vonatkozó rendelkezésektõl így ajánlatkérõ nem tért el.<br>
A határidõvel kapcsolatban megállapítható, hogy a dokumentáció 16. oldala két határidõt tüntet fel. Megjelöli egyrészrõl, hogy mi az ajánlatkérõ által igényelt  teljesítési határidõ, ugyanakkor jelzi, hogy a tényleges befejezési határidõt az ajánlattevõ határozza meg. Ebbõl a meghatározásból következik, hogy az ajánlatkérõ nem végsõ határnapként szabta a november 30-i teljesítési határidõt. Így az ettõl eltérõ határidejû ajánlatok sem tekinthetõk érvénytelennek. Az ajánlatkérõ a vállalt teljesítési határidõt értékelési szempontként határozta meg. Ebbõl következik, hogy azt a teljesítési határidõt, amely a dokumentációban jelzett ajánlatkérõi igényhez (november 30.) képest elõnyösebb, kedvezõbben köteles értékelni.<br>
Az ajánlatkérõ az ajánlatokat az összességében legelõnyösebb ajánlat kiválasztásának elve alapján bírálta el. A bírálati szempontokat az ajánlati felhívásában a következõ fontossági sorrend szerint határozta meg: mûszaki, szakmai alkalmasság, referenciák; egyéb, a megrendelõ részére felajánlott kedvezmények (fizetési feltételek, garanciák); vállalási összeg; teljesítési határidõ.<br>
Az elsõ elbírálási szempont tekintetében mind a kérelmezõ, mind a nyertes ajánlatát az elvégzõ munkákhoz viszonyítva egyenértékûnek kell tekinteni. Az ajánlatkérõ által felkért szakértõi értékelés szerint is mind a nyertes, mind a kérelmezõ teljes mértékben alkalmas a feladat ellátására, amelyet referenciájuk is bizonyít. Az elsõ elbírálási szempont tekintetében az a különbségtétel, amelyet a szakértõ javaslatára az ajánlatkérõ is elfogadott, nem megalapozott. A különbségtétel indoka ugyanis az volt, hogy a kérelmezõ tõkeereje elmarad a nyertes ajánlattevõ tõkeerejétõl, továbbá, hogy a kérelmezõ miskolci helyû, míg a nyertes Budapesti telephellyel rendelkezik.<br>
A második elbírálási szempont tekintetében kérelmezõ ajánlata elõnyösebb mind a garanciavállalás (12, 24 hónap), mind a jóteljesítés tekintetében (nyertes nem vállalt). Az e körben értékelt egyéb körülményeket pedig azonosan ajánlották meg ajánlattevõk, bár a nyertes a kötbér tekintetében kifejezett nyilatkozatot nem tett. Ajánlatkérõ az iratokból meg nem állapítható okból ezen elbírálási szempontból a nyertes ajánlatát kedvezõbbnek értékelte.<br>
A harmadik elbírálási szempontból kérelmezõ ajánlata több mint 3 M Ft-tal kedvezõbb, ajánlatkérõ értékelése szerint is.<br>
Az utolsó elbírálási szempont tekintetében a kérelmezõ ajánlata ajánlatkérõ értékelésével egyezõen kedvezõbb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlati felhívásban és dokumentációban meghatározott feltételek alapján, az elbírálási szempontok egyike szerint az ajánlatkérõ részére a legkedvezõbb ajánlatot tette. Az ajánlatkérõ csak az eljárás nyertesével kötheti meg a szerzõdést.<br>
A Döntõbizottság megállapította, hogy a legkedvezõbb ajánlatot nem a nyertes tette, ezért az ajánlatkérõ erre vonatkozó döntését megsemmisítette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított hatáskörében eljárva, a Kbt. 88. (1) bekezdés c) pontjában meghatározott jogkövetkezményt alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 4.<br>
<br>
Gaga Albert s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>