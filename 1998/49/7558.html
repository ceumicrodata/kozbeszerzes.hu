<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7558)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.222/10/1998.<br>
Ü. i.: dr. Csitkei Mária<br>
Telefon: 375-9693<br>
<br>
Tárgy: A Betonútépítõ Nemzetközi Rt. jogorvoslati kérelme a Tata Város Önkormányzata közbeszerzési eljárása  ellen<br>
<br>
Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Soós Tibor ügyvéd (1094 Budapest, Tûzoltó u. 31.) által képviselt Betonútépítõ Nemzetközi Rt. (1094 Budapest, Tûzoltó u. 31.) – a továbbiakban: kérelmezõ jogorvoslati kérelmének, melyet a Tata Város Önkormányzata (2890 Tata, Kossuth tér 1.) – a továbbiakban: ajánlatkérõ, Tata város egyes utcái szennyvízcsatornázásának kivitelezése tárgyú közbeszerzési eljárása ellen indított, helyt ad.<br>
<br>
Megállapítja, hogy az ajánlatkérõ a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés b) pontjára figyelemmel az 52. § (1) bekezdését megsértve nem nyilvánította érvénytelennek az OMS Hungária Kft. ajánlatát, valamint az 52. § (2) bekezdés d) pontjára figyelemmel az 52. § (1) bekezdését megsértve érvénytelennek nyilvánította a Fekete Tervezõ és Kivitelezõ Kft., a Strabag Hungária Építõ Rt. és az Általános Mélyépítõ Kft. ajánlatát, ezért ajánlatkérõnek az OMS Hungária Kft. nyertességére és a nevezett három ajánlat érvénytelenségére vonatkozó döntését megsemmisíti.<br>
A Döntõbizottság felhívja az ajánlatkérõt a Kbt. szabályainak megfelelõ eljárásra, azaz kötelezi az érvényes ajánlatok mindegyikének elbírálására. Kötelezi továbbá a Döntõbizottság ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárásra vonatkozó ajánlati felhívást tett közzé a K. É. 1998. augusztus 5-én megjelent 31. számában Tata város egyes, az ajánlati felhívásban részletezett területei szennyvízcsatornázásának kivitelezésére. Ajánlatkérõ ajánlati dokumentációt is készített, amely a következõket tartalmazta:<br>
– 1998. augusztus 5-i keltezésû "Pályázati dokumentáció" az eljárásra vonatkozó elõírások – határidõk, fizetési feltételek, feladatmeghatározások, ajánlati dokumentáció részeinek jegyzékszerû felsorolása stb. – rögzítésére,<br>
– hatósági és szakhatósági engedélyek, közmû egyeztetések iratai,<br>
– mûszaki leírások és tervrajzok, mely tervrajzi munkarészek túlnyomó részén tervezõként vagy megbízóként az OMS Hungária Kft. neve van feltüntetve, a mûszaki leírásokat pedig Csanda László vezetõ tervezõ jegyezte. A tervdokumentációkban az OMS Hungária Kft. által kifejlesztett 500 mm törzsátmérõjû elõre gyártott, mûanyag aknák alkalmazása szerepel.<br>
Az ajánlati felhívás szerint részajánlatot nem lehetett tenni, többváltozatú ajánlatot azonban igen.<br>
Az ajánlati felhívás az ajánlattevõk pénzügyi, gazdasági alkalmassága igazolására elõírta az elõzõ 3 év mérlegadatainak, a fizetõképességre vonatkozó pénzintézeti nyilatkozatnak, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti igazolásoknak és nyilatkozatoknak a becsatolását, a mûszaki alkalmasság igazolását pedig a Kbt. 44. § (2) bekezdése a)–d) és h) pontja szerint kérte megadni.<br>
Az ajánlatokat szeptember 15-ig lehetett benyújtani. Az ajánlatok bontásáról jegyzõkönyv készült, miszerint a felhívásra 6 ajánlat érkezett: a kérelmezõ, a Strabag Hungária Építõ Rt., az OMS Hungária Kft., az Általános Mélyépítõ Kft., a Fekete Tervezõ és Kivitelezõ Kft., valamint a Magyar Aszfalt Kft. ajánlata.<br>
Az ajánlatok értékelésérõl szóló szeptember 21-i jegyzõkönyvben rögzítést nyert, hogy ajánlatkérõ érvénytelennek nyilvánította a Magyar Aszfalt Kft. ajánlatát, mert az nem tartalmazta az átemelõ megépítését, nem volt cégszerûen aláírva és nem tartalmazta az ajánlattevõ kifejezett nyilatkozatát a felhívás feltételeire. Ajánlatkérõ a Fekete Tervezõ és Kivitelezõ Kft., az Általános Mélyépítõ Kft. és a Strabag Rt. ajánlatát is érvénytelennek nyilvánította, arra hivatkozva, hogy azok nem tartalmazták a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. (1</a>) bekezdésében elõírt nyilatkozatot.<br>
Ajánlatkérõ az OMS Hungária Kft. ajánlatát hirdette ki nyertesnek, döntésérõl az ajánlattevõket a szeptember 23-i levélben értesítette.<br>
A kérelmezõ a törvényes határidõn belül, szeptember 24-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ olyan ajánlattevõt – az OMS Hungária Kft.-t – hirdetett ki nyertesnek, aki részt vett a közbeszerzési eljárást megalapozó tervek és hatósági engedélyezési eljárás lefolytatásában. Becsatolta az engedélyezési és kiviteli tervnek az OMS Hungária Kft. cégfelzetével ellátott tartalomjegyzékének, valamint az Észak-dunántúli Környezetvédelmi Felügyelõség mint szakhatóságnak az OMS Hungária Kft. részére 1998. február 12-én írt levél másolatát.<br>
Kérte ideiglenes intézkedésként a közbeszerzési eljárás felfüggesztését és a szerzõdéskötés megtiltását, valamint ajánlatkérõ döntésének megsemmisítését. Ajánlatkérõ az október 2-án kelt észrevételében kérte a jogorvoslati kérelem elutasítását. Azt nem vitatta, hogy az ajánlati felhívás mellékletét képezõ tervdokumentáció egy részét olyan egyéni vállalkozó – Csanda László vezetõ tervezõ – készítette, aki a nyertes ajánlattevõ alvállalkozója volt. Ez a körülmény azonban álláspontja szerint nem értékelhetõ a közbeszerzési eljárásban való közremûködésként, mert a tervek készítése az ajánlati felhívás közzétételét megelõzõ 19 hónappal történt.<br>
Az ajánlatkérõ észrevételében foglaltakkal lényegében azonos tartalmú a nyertes ajánlattevõ október 1-jei észrevétele. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerinti tényállás csak akkor valósul meg, ha a közbeszerzési eljárásban közremûködõ személy az ajánlatkérõ megbízásából jár el az ajánlati felhívás, ill. a dokumentáció elkészítésében. Állította, hogy semmiféle felhívás megszerkesztésében nem vett részt.<br>
A Magyar Aszfalt Kft. az október 1-jei észrevételében úgy nyilatkozott, hogy egyetért a kérelmezõ jogorvoslati kérelmében foglaltakkal.<br>
Az ajánlatkérõ a jogorvoslati eljárásban október 16-án tartott tárgyaláson észrevételét kiegészítve közölte, hogy a 31. § (2) bekezdését nem lehet idõkorlátra és tervfajtára tekintet nélkül értelmezni. A nyertes ajánlattevõt azért sem tekinti az eljárásba bevont személynek, mert az ajánlati felhívás alternatív ajánlat tételére is lehetõséget adott, így az ajánlati dokumentációban foglalt megoldástól eltérõ mûszaki megoldást tartalmazó ajánlat benyújtása nem ütközik azzal a törvény 31. § (2) bekezdésében megfogalmazott jogalkotói céllal, hogy a közbeszerzési eljárást ne lehessen egy bizonyos kivitelezõi érdekeltséghez kapcsolni. Közölte, hogy a terveket nem a nyertes ajánlattevõ, hanem Csanda László készítette, becsatolta a Tata város 1998. évi szennyvízcsatornázásával kapcsolatban a nyertes ajánlattevõvel 1996. december 30-án kötött tervezési szerzõdést és a nyertes ajánlattevõ és Csanda László vezetõ tervezõ között 1996. november 11-én létrejött megbízási szerzõdést.<br>
A Strabag Rt., az Általános Mélyépítõ Kft. és a Fekete Tervezõ és Kivitelezõ Kft. ajánlatának érvénytelenítését kizárólag azzal indokolta, hogy az értékelõ bizottság ragaszkodni kívánt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szó szerinti szövegéhez, bár sem az ajánlati felhívás, sem az ajánlati dokumentáció nem tartalmazott a kitöltendõ nyilatkozat formájára és tartalmára vonatkozó eligazítást. Bemutatta a nyertes ajánlattevõ ajánlata 56/271. oldalán levõ nyilatkozatot és közölte, hogy a hivatkozott törvényi rendelkezés alapján ilyen tartalmú nyilatkozatot várt el valamennyi ajánlattevõtõl.<br>
A Döntõbizottság a közbeszerzési eljárás során keletkezett iratok tartalma, a felek írásbeli észrevételei és a tárgyaláson elhangzott nyilatkozatai alapján megállapította, hogy a kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az ajánlati felhívás, illetve a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk. E rendelkezés célja, hogy az ajánlattevõk esélyei egyenlõk legyenek az ajánlattétel során, azok, akik elõzetes, részletesebb és bõvebb információkkal rendelkeznek a beszerzés tárgyáról, ne juthassanak jogosulatlan elõnyhöz a verseny során.<br>
Ha a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének hatálya alá tartozik az eljárás valamely ajánlattevõje, az ajánlatkérõ köteles a Kbt. 52. § (2) bekezdésének b) pontja szerint eljárni és megállapítani, hogy az ajánlattevõ ajánlata érvénytelen. A Kbt. 53. § (2) bekezdése alapján az eljárás további szakaszában nem vehet részt az az ajánlattevõ, aki érvénytelen ajánlatot tett.<br>
Ajánlatkérõ a terveket jogszabályi elõírás, "A közbeszerzés keretében megvalósuló építési beruházásra vonatkozó ajánlati felhívás dokumentációjának részletes mûszaki tartalmáról" szóló 1/1996. (II. 7.) KTM rendelet alapján készíttette el, és ezen jogszabályi kötelezettsége teljesítése folytán elkészült tervrajzok, mûszaki leírások és hatósági engedély-okiratok felhasználásával állította össze az ajánlati dokumentációt.<br>
Tény, hogy az ajánlatkérõnek tudomása volt arról, hogy az ajánlati dokumentáció részét képezõ tervek az OMS Hungária Kft. bevonásával készültek és a kft. részt vett az engedélyezési eljárás lefolytatásában is, mert a becsatolt iratok között szereplõ, a Tata város jegyzõje által aláírt VII. 276-1/97. számú területfelhasználási engedély és útkezelõi hozzájárulás rögzíti: "Az OMS Hungária Víz- és Szennyvíztechnológia Tervezõ Fõvállalkozó, Szolgáltató Kft. által Tata város 1998. évi szennyvízcsatorna-hálózat építése tárgyában 1997/1. munkaszám alatt rögzített tervek kivitelezéséhez az építési engedélyt megadom." A levél I. pontjában "érintett területek"-kénti felsorolásban szereplõ utcák azonosak a jelen közbeszerzési eljárás ajánlati felhívásában megjelöltekkel.<br>
A Döntõbizottság nem fogadta el ajánlatkérõ védekezését, miszerint a tervek készítése a közbeszerzési eljárást megelõzõ 19 hónappal készült, mert a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésben rögzített összeférhetetlenségi szabály nem tartalmaz idõbeni korlátozást az eljárásba bevont szervezetek közremûködésére nézve. Ugyancsak irreleváns a kérdés megítélésében az, hogy az OMS Hungária Kft. az ajánlatkérõvel kötött tervezési szerzõdése teljesítése során személy szerint kit vesz igénybe – alvállalkozóként, vagy más jogviszony keretében – a mûszaki feladatok elvégzésére.<br>
A Döntõbizottság egyben utal arra is, hogy a hatósági engedélyezési terv készítõje csak abban az esetben válik az ajánlati dokumentáció elkészítésébe bevont személlyé, ha az általa készített terv egyben a felhívási dokumentáció mûszaki melléklete lesz. Az 1/1996. (II. 7.) KTM rendelet elõírásaira tekintettel nem szükségszerû, hogy az ajánlati dokumentáció azonos legyen az engedélyezési tervvel, a jogszabály ugyanis csak azt írja elõ, hogy az ajánlati felhívás dokumentációját a hatósági engedélyezési terv alapján kell elkészíteni, és nem azt, hogy ez a terv legyen az ajánlati dokumentáció része.<br>
A nyertes ajánlattevõ ajánlata tehát a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján érvénytelen, ezért a Döntõbizottság megállapította, hogy ajánlatkérõ a Kbt. 31. § (2) bekezdésére és 52. (2) bekezdés b) pontjára figyelemmel megsértette az 52. § (1) bekezdését.<br>
A Döntõbizottság megállapítja azt is, hogy ajánlatkérõnek a Fekete Tervezõ és Kivitelezõ Kft., a Strabag Rt. és az Általános Mélyépítõ Kft. ajánlatának érvénytelenségét megállapító döntése nem helytálló.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Az ajánlatkérõ a tárgyaláson elismerte, hogy sem az ajánlati felhívás, sem a dokumentáció nem tartalmazott formailag megszabott alakot a nyilatkozat szövegére nézve, de közölte, hogy álláspontja szerint e kifejezett nyilatkozatnak a következõket kellett volna tartalmaznia: "az ajánlati felhívás és dokumentáció elõírásait megismertem, az ajánlati feltételeket elfogadom, a helyszín és a körülmények ismeretében vállalom a beruházás megvalósítását."<br>
A Döntõbizottság álláspontja szerint az egyes szerzõdéses nyilatkozatokat a PTK rendelkezéseinek megfelelõen tartalmuk szerint kell értelmezni. Ennek következtében, ha az ajánlatkérõ nem ír elõ az ajánlati felhívásában, ill. dokumentációban kifejezett formai alakot a nyilatkozat megtételére, nem hivatkozhat az ajánlat érvénytelenségére, ha a 43. § (1) bekezdésében meghatározott nyilatkozatok tartalma az ajánlatból megállapítható.<br>
A megnevezett három ajánlattevõ ajánlata mind az ellenszolgáltatás, mind az ajánlati felhívás feltételeire vonatkozó nyilatkozatot tartalmazza, többnyire az ajánlati levélben, illetve a kötelezõ elõírás alapján csatolt és aláírt szerzõdéstervezetben. Ajánlatkérõ a tárgyaláson úgy nyilatkozott, hogy ezen érvénytelenségi októl eltekintve mindhárom ajánlatot elbírálásra alkalmasnak tekinti.<br>
A Döntõbizottság megállapította, hogy az ajánlatkérõ tévesen minõsítette a megnevezett három ajánlattevõ ajánlatát érvénytelennek, ezáltal ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel megsértette az 52. § (1) bekezdését.<br>
A Döntõbizottság a kérelmezõ ideiglenes intézkedés elrendelése iránti kérelmének helyt adva a D.222/3/98. számú határozatával a szerzõdés megkötését megtiltotta, így az ajánlatkérõ és a nyertes ajánlattevõ között a szerzõdés nem jött létre.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés b), c), d) és g) pontjában foglaltak szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 1998. október 27.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>