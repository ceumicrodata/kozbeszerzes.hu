<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7550)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.204/16/1998.<br>
Üi.: dr. Engler Magdolna<br>
Telefon: 375-8328<br>
Fax: 355-5082<br>
<br>
Tárgy: MÁV Hídépítõ Kft. jogorvoslati kérelme a Budapest, Fõváros Önkormányzat közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MÁV Hídépítõ Kft. (1142 Budapest, Mexikói út 71., képviseli dr. Zeller Mária ügyvéd, 1055 Budapest, Szalay u. 3., továbbiakban kérelmezõ) jogorvoslati kérelmének, melyet a Budapest, Fõváros Önkormányzat fõpolgármesterének megbízásából a Fõvárosi Fõpolgármesteri Hivatal Közlekedési Ügyosztálya (1052 Budapest, Városház u. 9–11., képviseli továbbiakban: ajánlatkérõ) a "X. kerület, Határ úti közúti vasbeton felüljáró részleges felújítása" tárgyú közbeszerzési eljárása ellen nyújtott be, helyt ad.<br>
Megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését, ezért az elõminõsítést lezáró – alkalmasság tárgyában hozott – döntéseket megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. június 17-én megjelent 24. számában részvételi felhívást tett közzé elõminõsítési eljárás lefolytatására a rendelkezõ részben meghatározott beszerzés tárgyában. A részvételi jelentkezés határideje 1998. július 13-a volt.<br>
A részvételi felhívás 9. pontja tartalmazta a résztvevõk pénzügyi, gazdasági és mûszaki alkalmasságának igazolására kért adatokat és tényeket. A pénzügyi és gazdasági alkalmasság igazolása körében többek között az ajánlatkérõ kérte a cég jelenlegi állapota szerinti cégbejegyzési okmányok hiteles másolatát, cégkivonatot, változásbejegyzés iránti kérelmet, aláírási címpéldányt.<br>
A részvételi felhívás 12. pontjában az ajánlatkérõ közölte, hogy az egységes áttekinthetõség érdekében a részvételi jelentkezõk a jelentkezésüket az elõminõsítésre szolgáló szabványos adatlapon nyújtsák be. Az elõminõsítési ûrlap "P" oldala a beszerzendõ igazolások felsorolását, valamint ezek kiadására jogosult szervezetek megnevezését tartalmazta. A 3. sorszám alatt szerepelt az aláírási címpéldány és a kiadó szerv alatt a közjegyzõ által hitelesítve megjelölés.<br>
A részvételi jelentkezés határidejéig 10 cég adta be részvételi jelentkezését. Betonútépítõ Rt., Alterra Kft., Magyar Aszfalt Kft., Hídépítõ Rt., KÉV-Metró Kft., Hídtechnika Kft., Egri Útépítõ Rt., Mélyépítõ Budapest, Kft., Mota Hungária Kft. és kérelmezõ. A részvételi jelentkezéseket ajánlatkérõ érdemben elbírálta 1998. augusztus 11-én. Az ajánlatkérõ a kérelmezõ, a Hídtechnika Kft., Egri Útépítõ Rt. és a Mélyépítõ Budapest, Kft. jelentkezéseit nem fogadta el, mert ezek a cégek a közjegyzõ által hitelesített aláírási címpéldányt nem csatolták, így nem tettek eleget a részvételi felhívásban foglaltaknak. Alkalmatlannak minõsítette továbbá a Mota Hungária Kft.-t is adatszolgáltatás hiánya miatt. Az ajánlatkérõ a kérelmezõt döntésérõl 1998. augusztus 17-én postázott levelében értesítette.<br>
A kérelmezõ az ajánlatkérõ döntését sérelmezve, 1998. szeptember 8-án jogorvoslati kérelmet nyújtott be a Döntõbizottsághoz.<br>
A jogsértés tudomásra jutásának idõpontját kérelmezõ 1998. augusztus 25-ében jelölte meg, amikor kézhez vette az ajánlatkérõ döntését.<br>
Álláspontja szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>t és a Kbt. 44. § (1) bekezdését, amikor a pénzügyi, gazdasági alkalmasság körét a törvényben foglaltakon túlmenõen határozta meg azáltal, hogy az aláírási címpéldány csatolását írta elõ.<br>
Véleménye szerint a részvételi felhívás és az elõminõsítési adatlap között ellentmondás állt fenn, mert az egyiken az szerepelt, hogy az aláírási címpéldány hiteles másolata, a másikon pedig a közjegyzõ által hitelesített aláírási címpéldány. Ez utóbbinak õk eleget tettek, mert a becsatolt aláírási címpéldányukat a közjegyzõ hitelesítette.<br>
Álláspontja szerint a cégkivonat a cégre vonatkozó alapvetõ adatokat, így az aláírásra jogosult nevét is tartalmazza, az aláírási címpéldány érdemi információval nem szolgál.<br>
Nem vitatta, hogy az aláírási címpéldányt közjegyzõ által hitelesítve, de másolatban csatolta.<br>
Kérte a Döntõbizottságtól az ajánlatkérõ döntésének megsemmisítését, és költségekben történõ marasztalását.<br>
Az ajánlatkérõ érdemi észrevételében elõadta, hogy a "közjegyzõ által hitelesített aláírási címpéldány és az aláírási címpéldány hiteles másolata" jogilag azonos fogalmat takar. A kérelmezõ a közjegyzõ által hitelesített aláírási címpéldány másolatát nyújtotta be, így nem tett eleget a felhívásban foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés megengedi, hogy az "ajánlatkérõ által elõírt tartalmú" nyilatkozatok benyújtását kérje az ajánlattevõktõl, így az aláírási címpéldány csatolását jogosan írták elõ.<br>
Hivatkozott továbbá a Közbeszerzések Tanácsának 4/1996. (K. É. 31.) sz. állásfoglalására, amely csak a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban meghatározott igazolások vonatkozásában teszi lehetõvé a hiánypótlást.<br>
Álláspontja szerint a jogorvoslati kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére figyelemmel elkésett. A részvételi felhívás 1998. június 17-én jelent meg a K. É.-ben, a dokumentációt kérelmezõ 1998. június 22-én vette meg.<br>
A jogorvoslati kérelem tartalmilag a részvételi felhívás és a dokumentáció tartalmának helyességét vitatja, az abban foglaltakról viszont kérelmezõ már a részvételi felhívás megjelenésekor, illetve a dokumentáció megvásárlásakor tudomással bírt, így a jogorvoslati kérelem benyújtására a rendelkezésre álló – tudomásszerzéstõl számított – 15 napos határidõ letelt.<br>
Kérték a jogorvoslati kérelem elutasítását.<br>
Az egyéb érdekeltek közül érdemi észrevételében az Egri Útépítõ Rt. a jogorvoslati kérelemben foglaltakkal egyetértett, a Mélyépítõ Budapest, Kft. kérte az ügyben tárgyalás tartását, észrevételében elõadta, hogy az õ pályázati anyaguk sem tartalmazta a hiteles aláírási címpéldányt, de ezen formai hiba miatti kizárásukat méltánytalannak tartották.<br>
A rendelkezésre álló iratok és a felek tárgyaláson tett nyilatkozatai alapján a Döntõbizottság az alábbi tényállást állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a tartalmazza az ajánlattevõ pénzügyi, gazdasági és mûszaki alkalmassága körében az ajánlatkérõ által kérhetõ igazolások felsorolását. Tény, hogy ezek között nevesítve a cégre vonatkozó adatok nem szerepelnek.<br>
Kétségbevonhatatlan tény azonban, hogy az ajánlattevõ cégrõl az alapvetõ információt a cégkivonat, aláírási címpéldány szolgáltatja, ennek birtokában tudja megállapítani az ajánlatkérõ, hogy a benyújtott ajánlat, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ban elõírt nyilatkozatok a jogosulttól származnak-e.<br>
Nyilvánvaló, hogy az ajánlatkérõ joggal írja elõ a cégadatok és az aláírási címpéldány csatolását.<br>
Nem vitathatóan a K. É.-ben közzétett részvételi felhívás a cég jelenlegi állapota szerinti okmányok hiteles másolatának csatolását írta elõ.<br>
A Pp. 195. § (1) bekezdése alapján az olyan okirat, amelyet a bíróság, közjegyzõ vagy más hatóság ügykörén belül a megszabott alakban állított ki, mint közokirat teljesen bizonyítja a benne foglalt intézkedést vagy határozatot, továbbá az okirattal tanúsított adatok és tények valóságát, úgyszintén az okiratban foglalt nyilatkozatok megtételét, valamint annak idejét és módját.<br>
A Pp. 195. § (2) bekezdés pedig kimondja, hogy a közokiratéval azonos bizonyító ereje van a közokiratról – általában mûszaki vagy vegyi úton – készült felvételnek (fénykép-, film-, hang- stb.), úgyszintén az eredeti okiratról bármilyen adathordozó (mágneslap, mágnesszalag stb.) útján készült okiratnak, ha a felvételt, illetõleg az adathordozóról az okiratot bíróság, közjegyzõ vagy más hatóság, vagy ezek ellenõrzése mellett más szerv készítette.<br>
A közjegyzõkrõl szóló 1991. évi XLI. tv. 136. § a) pontja szerint a közjegyzõ tanúsítványt állít ki arról, hogy a másolat az elõtte felmutatott okirattal megegyezõ.<br>
A 137. § (1) bekezdés alapján a közjegyzõ akkor hitelesítheti az okirat másolatát, ha jól olvasható az okirat, amelyrõl a másolat készült.<br>
A közjegyzõ a másolatot összehasonlítja az okirattal, és a másolatnak az okirattal való megegyezését a másolatban hitelesítési záradékkal tanúsítja. A fenti rendelkezések alapján a hiteles másolaton az eredeti okirat (aláírási címpéldány) másolatát kell érteni, amelyet közjegyzõ hitelesít. Ez alapján a hitelesítés csak eredeti lehet.<br>
Kétségkívül az ajánlatkérõ az elõminõsítés feltételeit rendkívüli szigorúan határozta meg.<br>
Az a tény ugyanis, hogy az egyes szerzõdési nyilatkozatok valóban az arra jogosulttól származnak-e, más módon is megállapítható lett volna.<br>
Jelen esetben a kérelmezõ és más ajánlattevõk is csatolták a cégkivonatot, amelybõl megállapítható az aláírásra jogosult személye. Kérelmezõ vonatkozásában ez a személy 1992 óta nem változott. Az ekkor keletkezett aláírási címpéldányát csatolta, amelyet eredetileg a közjegyzõ hitelesített, e hitelesített okirat másolatát mellékelte.<br>
Emellett kétséges, hogy szükséges volt-e az alkalmasság vizsgálatát ilyen szigorú feltételekhez kötni.<br>
A Döntõbizottság azonban célszerûségi szempontból a közbeszerzési eljárásokat nem vizsgálhatja felül.<br>
Azt azonban vizsgálnia kell, hogy ezeket a szigorú feltételeket valamennyi jelentkezõtõl azonos módon számon kérte-e az ajánlatkérõ, a benyújtott részvételi jelentkezéseket a Döntõbizottság vizsgálat tárgyává tette abból a szempontból, hogy az ajánlatkérõ eljárása során a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõséget biztosította-e az eljárása során.<br>
Megállapítást nyert, hogy az ajánlatkérõ által alkalmasnak minõsített KÉV-METRÓ Kft. aláírási címpéldányai – ajánlatkérõ tárgyaláson tett nyilatkozatával ellentétben – ugyancsak fénymásolatban kerültek becsatolásra. Az eredeti aláírási címpéldányok hitelesítésére 1998. március, április hó folyamán sor került, de ennek fénymásolatait csatolták. A cégkivonat is másolatban került becsatolásra.<br>
Megállapította továbbá a Döntõbizottság, hogy az ugyancsak alkalmasnak minõsített Betonútépítõ Rt. az ajánlatkérõ által elõírt, változásbejegyzése iránti kérelmet nem csatolta, holott a cégkivonat tanúsága szerint a cégügyben el nem bírált módosítás van folyamatban. Az ajánlatkérõ ennek hiányát maga sem vitatta.<br>
Megállapításra került, hogy a saját maga által támasztott feltételeket ajánlatkérõ esélyegyenlõséget sértõ módon alkalmazta az egyes ajánlattevõkkel szemben, döntése diszkriminatív volt, ugyanis a felhívásban foglalt követelményeknek a kérelmezõn túl az alkalmasnak minõsített KÉV-METRÓ Kft. és a Betonútépítõ Rt. sem felelt meg.<br>
Az ajánlatkérõ által hivatkozott elkésettséget a Döntõbizottság nem állapította meg, mert a jogorvoslati kérelem elsõdlegesen az ajánlatkérõ döntése ellen irányult, a döntésrõl pedig az ajánlatkérõ által sem vitatottan kérelmezõ 1998. augusztus 25-én szerzett tudomást, így az 1998. szeptember 8-án elõterjesztett jogorvoslati kérelem a törvényes 15 napos határidõn belül volt.<br>
Az ajánlatkérõ eljárása a kérelmezõ jogos érdekét és az ajánlattevõk esélyegyenlõségét is sérti, ezért a Döntõbizottság az elõminõsítési eljárásban hozott döntést megsemmisíti, figyelemmel arra, hogy a Döntõbizottságnak lehetõsége nem volt más intézkedés megtételére.<br>
A kérelmezõ eljárásba történõ bevonására már ajánlatkérõt kötelezni nem lehetett, tekintettel arra, hogy idõközben az ajánlatok bontására sor került.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) pontjában meghatározott jogkövetkezményt alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján kötelezte az ajánlatkérõt az igazgatási szolgáltatási díj megfizetésére.<br>
A Döntõbizottság a kérelem ellenére ideiglenes intézkedést nem alkalmazott, mert a benyújtott jogorvoslati kérelem alapján annak törvényi feltételeit nem állapította meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 13.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>