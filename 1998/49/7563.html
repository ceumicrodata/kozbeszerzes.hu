<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7563)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.228/10/1998.<br>
<br>
Tárgy: DÉSZKER Rt. jogorvoslati kérelme a Hírközlési Felügyelet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DÉSZKER Debreceni Építõ és Kereskedelmi Rt. (4030 Debrecen, Monostorpályi u. 7., a továbbiakban: kérelmezõ) jogorvoslati kérelmét, melyet a Hírközlési Felügyelet (1015 Budapest, Ostrom u. 23–25., a továbbiakban: ajánlatkérõ) Debrecen, Hatvan u. 43. sz. épületének felújítása tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. július 8-án megjelent 27. számában részvételi felhívást tett közzé elõminõsítési eljárás lefolytatására a rendelkezõ részben meghatározott beszerzés tárgyában.<br>
A részvételi jelentkezés határideje 1998. augusztus 24-e volt.<br>
A ajánlatkérõ a 9. pontban határozta meg a részvételre jelentkezõk részére a pénzügyi, gazdasági, mûszaki alkalmasságuk igazolására kért adatokat, tényeket az alábbiak szerint:<br>
– 30 napnál nem régebbi cégbírósági kivonat.<br>
– Az elõzõ háromévi, Cégbíróságnak megadott mérlegadatok.<br>
– Pénzintézeti nyilatkozat, amely bemutatja a pénzintézet és az ajánlattevõ kapcsolatának jellegét, ismerteti a cég kötelezettségeinek teljesítését, tájékoztatást ad az ajánlattevõ hitelképességérõl.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti nyilatkozatok és igazolások.<br>
– Az elõzõ három évben saját és generálkivitelezésben végzett munkák ismertetése, a szerzõdõ fél, az elvégzett munka, a kapott ellenérték megjelölésével.<br>
– Mûszaki, technikai felszereltség ismertetése, kiemelve a beruházásnál alkalmazni kívánt eszközöket.<br>
– A végrehajtásért és a minõség-ellenõrzésért felelõs mûszaki szakemberek megnevezése, végzettsége, szakmai gyakorlata.<br>
– A közbeszerzés értékének 15%-át meghaladó mértékben bevonni szándékozott alvállalkozók adatai a fentiek szerint.<br>
– Az ajánlattevõ minõségbiztosítási rendszerét tanúsító iratok, adatok.<br>
A 10. pont az ajánlatok elbírálásának szempontjait határozta meg.<br>
Az ajánlatkérõ az összességében legelõnyösebb ajánlatot fogadja el, a megadott elbírálási szempontok fontossági sorrendje alapján:<br>
– az ajánlattevõ alkalmassága a feladat teljesítésére mûszaki szempontból,<br>
– az ajánlat teljesítéséhez szükséges gazdasági, pénzügyi stabilitás,<br>
– a bevonni szándékozott alvállalkozók alkalmassága,<br>
– minõségi garanciák,<br>
– referenciák,<br>
– kivitelezési határidõ,<br>
– kötbér mértéke és egyéb felelõsségvállalás,<br>
– fizetési határidõk, módok és kedvezmények.<br>
A részvételi jelentkezés határidejéig részvételi jelentkezését 9 cég adta be: Deber-Bau Beruházási Fõvállalkozási Kft., Hajdúsági Univerzális Építõipari Rt., IMOLA Bau Építõipari és Kereskedelmi Kft., Könnyûszerkezet Építõ és Szolgáltató Kft., Közlekedési, Hírközlési és Vízügyi Tartalékgazdálkodási Kht., Magyar Épület-szerelõipari Rt., Stabil Mérnöki Iroda Építõ és Kereskedelmi Rt., Zalai Általános Építési Vállalkozó Rt. és kérelmezõ.<br>
Az ajánlatkérõ a benyújtott részvételi jelentkezéseket elbírálta, és 1998. szeptember 10-i döntése értelmében 5 céget (KÉSZ Kft., IMOLA Bau Kft., Maszer Rt., Hunép Rt., ZÁÉV Rt.) alkalmasnak minõsített.<br>
Az alkalmatlannak minõsített cégeket 1998. szeptember 11-én döntésérõl az ajánlatkérõ értesítette.<br>
A kérelmezõ részére írt levél tartalmazta, hogy a kérelmezõ minõségbiztosítási rendszert tanúsító iratot nem csatolt, a végrehajtásért felelõs mûszaki szakemberek végzettségét és szakmai gyakorlatát hiányosan közölte.<br>
A törvényes határidõn belül kérelmezõ jogorvoslati kérelemmel fordult a Döntõbizottsághoz.<br>
A jogorvoslati kérelmében elõadta, hogy az ajánlatkérõ az eljárása során törvénysértõ módon járt el.<br>
Kifogásolta, hogy az ajánlatkérõ az ajánlatokat nem a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. §-</a>ban meghatározott két szempont szerint bírálta el.<br>
Elmondása szerint az elõminõsítési eljárásban foglaltaknak eleget tett, kivéve a minõségbiztosítási rendszer tanúsítását.<br>
Az elbírálás során az ajánlatkérõ figyelmen kívül hagyta azt a lényeges szempontot, hogy a kérelmezõ építette és egykoron tulajdonosa is volt annak az épületnek, melynek felújítására írt ki közbeszerzési eljárást az ajánlatkérõ. Az épületre vonatkozó ismeretei miatt az ajánlatkérõnek elõnyben kellett volna õt részesíteni.<br>
A végrehajtásért és minõség-ellenõrzésért felelõs mûszaki szakemberek megnevezését, végzettségét és szakmai gyakorlatát véleményük szerint a felhívásban megjelöltek szerint megadták.<br>
Álláspontjuk szerint az ajánlatkérõ az eljárásával megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglalt verseny tisztaságának elvét, nem biztosította az esélyegyenlõséget.<br>
Kérték a Döntõbizottságtól ideiglenes intézkedésként az eljárás felfüggesztését és az ajánlatkérõ döntésének megsemmisítését.<br>
Az ajánlatkérõ érdemi észrevételében a jogorvoslati kérelmet mint megalapozatlant kérte elutasítani.<br>
Elõadta, hogy kérelmezõ alkalmatlannak minõsítése álláspontjuk szerint indokolt volt.<br>
A kérelmezõ által megjelölt szakembergárdát mind számában, mind szakmai összetételében elégtelennek ítélték jelen beruházáshoz, úgy, hogy alvállalkozó bevonásáról nem tett említést.<br>
A vezetõkön kívül nem jelölt meg beosztott szakemberállományt, a végzettségbõl nem derült ki a szakirány.<br>
A kérelmezõ az elõírt minõségbiztosítási rendszerét tanúsító iratot nem csatolta, amely önmagában is kizáró feltétel volt.<br>
Elõadta továbbá, hogy jelen esetben elõminõsítési eljárás folyt, ajánlatok az eljárás ezen szakaszában még nincsenek, így a 10. pontban meghatározott elbírálási szempontok alkalmazására sem kerülhetett sor.<br>
Tény, hogy az épületet a kérelmezõtõl vásárolták, de a becsatolt cégkivonat – mivel az jogelõdöt nem tartalmaz – alapján nem megállapítható, hogy az épületet kérelmezõ építette.<br>
A Döntõbizottság a becsatolt iratanyag és a felek írásban tett nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint "az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a 44. §-ban meghatározott módon lehet igazolni."<br>
A Döntõbizottság a becsatolt iratokból megállapította, hogy az ajánlatkérõ az általa elõírt, az alkalmasság igazolására szolgáló adatokat dolgozta fel, és a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a)–d) és h) pontjainak megfelelõen vizsgálta a jelentkezõk mûszaki alkalmasságát.<br>
Az általa alkalmasnak minõsített jelentkezõk mindegyike rendelkezett minõségbiztosítási rendszerét tanúsító okirattal, míg az elutasított jelentkezõk egyike sem.<br>
E szempontból az ajánlatkérõ nem járt el diszkriminatív módon, tehát nem sértette meg eljárásában az esélyegyenlõség és a verseny tisztaságának alapelveit.<br>
A referenciákat tekintve is a legalkalmasabb jelentkezõket választotta, mert míg kérelmezõ 83 M Ft alatti lakóház-építési referenciákat jelölt, az alkalmasnak minõsítettek mindegyike zömmel több száz millió Ft-os közintézményi referenciákat mutatott be. Jelen beszerzés tárgyához hasonlónak pedig inkább kell tekintetni nagy értékû, komplex intézmény építését, mint társasházak kivitelezését.<br>
Kérelmezõ mûszaki technikai felszereltsége is alacsonyabb szintû, mint az alkalmas jelentkezõké, míg a végrehajtásért felelõs személyzet bemutatása is csak néhány alapadatra szorítkozik, amelyek – a szûkszavú és sematikus megfogalmazás miatt – a szükséges és elvárható információkat sem tartalmazzák teljeskörûen.<br>
Összességében kérelmezõ mûszaki alkalmassága igazolására becsatolt adatok, tanúsítványok mindegyikében kisebb volument, teljesítõképességet tárt az ajánlatkérõ elé, mint az az 5 jelentkezõ, akiket ajánlatkérõ ajánlattételre felhívott.<br>
Az elõminõsítési eljárásnak éppen az a célja, hogy az ajánlatadásban már csak a szerzõdés teljesítésére legalkalmasabb cégek vegyenek részt. Jelen esetben a jelentkezõk közül ajánlatkérõ a részvételi felhívásban elõírtak alapján megfelelõ – a versenyt biztosító – számú ajánlattevõt talált, akik az elõírt alkalmasságvizsgálatban kérelmezõnél jobbnak minõsültek.<br>
Téves kérelmezõ azon állítása, hogy az ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. §-</a>ban elõírt két szempont szerint bírálta el az ajánlatokat.<br>
Az elõminõsítési eljárásban ajánlatok még nincsenek, az eljárás ezen szakaszában nem kerülhet sor ajánlatok értékelésére sem.<br>
Az ajánlatkérõ a részvételi felhívás 10. pontjában meghatározta, hogy az összességében legelõnyösebb ajánlatot kívánja kiválasztani, és megadta az elbírálási szempontok fontossági sorrendjét is. Ezen szempontok szerint az elõminõsítésben alkalmasnak minõsített – ajánlattételre felkért – ajánlattevõk ajánlatait kell – azok bontását követõen – elbírálni.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>meghatározza, hogy a pénzügyi-mûszaki alkalmasság igazolására ajánlattevõktõl milyen adatok és igazolások kérhetõk.<br>
Az ajánlatkérõ eljárása során ezt betartotta. Ebbõl következõen az elõminõsítés során csak ezeket az adatokat vizsgálhatja és értékelheti az ajánlatkérõ.<br>
Ennek megfelelõen nem lehet értékelni azt a körülményt, hogy kérelmezõ más ajánlattevõkkel szemben, mint volt tulajdonos több ismerettel rendelkezik a beruházás helyszínét illetõen.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 15.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>