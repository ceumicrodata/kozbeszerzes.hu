<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7566)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.209/10/1998.<br>
<br>
Tárgy: Alcatel Hungary Kft. jogorvoslati kérelme az ORFK Híradás-technikai Szolgálat közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alcatel Hungary Kft. (1116 Budapest, Kondorfa u. 10., képviseli: dr. Hock Gyula ügyvéd, 1014 Budapest, Szentháromság tér 6., a továbbiakban: kérelmezõ) jogorvoslati kérelmét – amelyet a Belügyminisztérium Országos Közbeszerzési Fõigazgatósága által képviselt Országos Rendõr-fõkapitányság Híradás-technikai Szolgálata (1054 Budapest, Steindl I. u. 10., képviseli: dr. Sebõk Cecília ügyvéd, 1211 Budapest, Táncsics M. u. 62., továbbiakban: ajánlatkérõ) "az egységes európai segélyhívószám (112) bevezetéséhez szükséges fõgyûjtõ és gyûjtõ gócközpontok központi kapcsolóegységeinek szállítása, telepítése és a szükséges A/D illeszkedések elvégzése" tárgyú közbeszerzési eljárás ellen nyújtott be – elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. évi június 17-én megjelent 24. számának 3750–51. oldalain tette közzé a rendelkezõ részben foglalt tárgyban megjelölt közbeszerzési eljárásra ajánlati felhívását. Az ajánlati felhívás a 3. a) pontban tartalmazta azt, hogy mely területi egységekre és milyen teljesítési helyekre kell az említett telepítést elvégezni. A 3. c) pont meghatározta, hogy az ajánlattevõ az ajánlati felhívásban foglalt beszerzés tekintetében a 3. a) pont szerinti bontásban egy-egy alpont tartalmára teljes körû ajánlatot tehet, ilyen módon van biztosítva a részajánlat megtételének lehetõsége.<br>
A 4. pont rögzítette, hogy az egyes gócpontok vonatkozásában milyen határidõre kell a teljesítésre ajánlatot tenni. Az ajánlati felhívás 5. pontja értelmében az ajánlatkérõ részletes (összesen 145 oldal terjedelmû) dokumentációt bocsátott a potenciális ajánlattevõk rendelkezésére.<br>
Az ajánlati felhívás rögzítette, hogy milyen feltételek mellett, mely idõponttól mely idõpontig vásárolható meg a dokumentáció. A felhívás 9–11. pontja részletesen rögzítette az ajánlattevõkkel szemben támasztott pénzügyi, gazdasági, mûszaki alkalmassági feltételeket, míg a 13. pont rögzíti az elbírálási szempontokat. Ez utóbbi értelmében az ajánlatkérõ az ajánlatokat az összességében legelõnyösebb ajánlat szempontja alapján bírálja el. A szempontok fontossági sorrendje a következõ (csökkenõ sorrendben): mûszaki paraméterek megfelelõsége, kompatibilitás a meglévõ rendszerekkel, ajánlati ár, referenciák, jótállás feltételei és idõtartama, szavatosság, vállalt teljesítési határidõ, minõségbiztosításban elért minõsítés, üzemeltetõ állomány kiképzése, oktatása, magyarországi szervizháttér megléte.<br>
Az ajánlatkérõ az ajánlati felhívással összhangban 1998. augusztus 27-én hirdette ki a közbeszerzési eljárás eredményét.<br>
A kérelmezõ 1998. szeptember 11-én adta postára a szeptember 14-én Döntõbizottsághoz érkezett jogorvoslati kérelmét, amelyet a Döntõbizottság felhívása alapján szeptember 16-án egészített ki. A kérelem lényegében nem az eredményhirdetés tartalmát támadja, hanem annak központi témája az ajánlatkérõnek a fent említett idõben és helyen közzétett ajánlati felhívása. A kihirdetett eredményt csak annyiban támadja, hogy álláspontja szerint a jogszerûtlen módon összeállított ajánlati felhívásnak (mûszaki leírás) csak és kizárólag jogszerûtlen eredménye születhet, erre figyelemmel kérte az ajánlatkérõ eljárást lezáró döntésének megsemmisítését, a jogsértés megállapítását. A kérelem több részében hasonló, bizonyos tekintetekben szó szerint azonos azzal a jogorvoslati kérelemmel, amelyet korábban nyújtott be a Döntõbizottsághoz, amely a Döntõbizottságnál D. 177/1998. szám alatt nyert elutasítást. A kérelmezõ álláspontja szerint olyan cég, amely versenytárs alvállalkozó bevonása nélkül valamennyi, az ajánlati felhívásban szerepeltetett alpontra teljes körû ajánlatot tud tenni: nincsen. Az egyes alpontokra tett ajánlatoknál az az ajánlattevõ, amelyiknek az adott alpontnál már részmegoldása mûködik, elõnybe kerül az ajánlattétel során.<br>
A kérelmezõ szerint az ajánlati felhívás a fõgyûjtõ és a gyûjtõ gócközpontok központi kapcsolóegységeinek szállítására és telepítésére helyezi a hangsúlyt, és ehhez csak kiegészítésként kapcsolódik bizonyos már meglévõ rendszerekhez, illetve berendezésekhez az új egységek illesztése.<br>
Álláspontja szerint az ajánlati felhívás szerkezete olyan, hogy az egyes (új) központi egységekre ajánlatot tenni csak az említett illesztési feladatra tett ajánlattal együttesen lehet. Meggyõzõdése szerint addig, ameddig új rendszert szállítani több pályázó képes, addig az illesztést (bõvítést) kizárólag a meglévõ berendezés rendszergazdája tudja, vagy önálló ajánlattevõként, vagy egy más ajánlattevõ alvállalkozójaként elvégezni, azaz monopolhelyzetet élvez a saját berendezésére vonatkozó illesztés tekintetében, amely azt jelenti, hogy ez a bizonyos versenytárs vagy fõvállalkozóként, vagy alvállalkozóként, de mindenképpen szerephez kell hogy jusson az ajánlati felhívásban meghatározott beszállítások során. Az ilyen módon történt ajánlati felhívás közzététele tehát álláspontja szerint sérti a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a>-ában foglaltakat, ezért kéri a már hivatkozott jogkövetkezmények alkalmazását.<br>
Ajánlatkérõ a jogorvoslati kérelemben kifejtettekre adott észrevételeiben rögzíti, hogy a kérelmezõ 1998. június 25-én vásárolta meg az ajánlatkérõnél szigorú nyilvántartásba vett és 6. sorszámmal ellátott dokumentációt. Ettõl a naptól számítottan az ajánlatkérõ nézete szerint a törvényben biztosított 15 napos jogorvoslati határidõ eredménytelenül telt el, amelyre figyelemmel kérte, hogy a Döntõbizottság a jogorvoslati kérelmet elkésettség címén utasítsa el.<br>
A Döntõbizottság a jogorvoslati kérelem tartalma, a már hivatkozott elõzményi iratok tartalma és az ajánlatkérõ által rendelkezésre bocsátott teljes körû ajánlati és elbírálási dokumentáció alapján az alábbiakat állapította meg:<br>
A jogorvoslati kérelem nem megalapozott.<br>
A Döntõbizottság megállapította a rendelkezésre álló iratokból, hogy a jogorvoslati kérelmet benyújtó az ajánlati dokumentációt megvásárolta, de az ajánlatkérõhöz ajánlatot nem nyújtott be. Azért nem fogadta el a Döntõbizottság az ajánlatkérõ fentiekben részletezett kérelmét – nevezetesen, hogy elkésettség címén utasítsa el a kérelmet –, mert igaz, hogy a jogorvoslati kérelem túlnyomó része az ajánlati felhívással, annak kérelmezõ szerinti helytelen és jogszerûtlen megfogalmazásaival foglalkozik, azonban tartalmát tekintve az eredményhirdetést is támadja, és ettõl az idõponttól számítottan a törvény által biztosított jogorvoslati határidõ utolsó napján a jogorvoslati kérelmet benyújtották.<br>
Mindebbõl fakadóan a Döntõbizottság érdemben – ezen belül különös tekintettel a szakmai szempontokra figyelemmel – vizsgálta a jogorvoslati kérelmet és az ajánlatkérõ által lefolytatott közbeszerzési eljárást.<br>
Ennek során megállapította, hogy a kérelmezõ helytelenül értelmezte az ajánlati felhívásban foglaltakat, jogorvoslati kérelmében kifejtett álláspontja ténybelileg és szakmailag is megalapozatlan. Az adott közbeszerzési ügyben szó sincs arról, hogy a potenciális ajánlattevõk között az ajánlati felhívás és a hozzá csatlakozó, vele tartalmilag tökéletesen egyezõ ajánlati dokumentáció esélyegyenlõtlenséget teremtett volna. Téves és megalapozatlan a jogorvoslati kérelemben kifejtett azon nézet is, miszerint az az ajánlattevõ, amelynek valamely egysége már mûködik a kiépítésre, illetve kiegészítésre kerülõ gyûjtõ- vagy gócközpontokban, az feltétlenül elõnyt élvezne, továbbá, hogy ez az ajánlattevõ mindenképpen szerephez kell hogy jusson a közbeszerzési szerzõdés tekintetében. Ez a feltételezés azért valótlan, mert nélkülözi a valóságos és tényleges tárgyi alapokat, továbbá azért, mert nincsen figyelemmel a hatályban és alkalmazásban lévõ nemzetközi és magyar szabványokra.<br>
A Döntõbizottság megállapította, hogy a kérelmezõ érvelésével szemben a magyar és nemzetközi szabványok – mint kötelezõen betartandó mûszaki elõírások – alkalmazása mellett lehetõség és mód van arra, hogy a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglalt – a kérelmezõ által hivatkozott – esélyegyenlõség megsértése nélkül lehessen megfelelõ mûszaki színvonalú ajánlatot tenni, és ugyanilyen módon lehetséges az esélyegyenlõség megsértése nélküli értékelõ tevékenységet lefolytatni, és eredményt hirdetni.<br>
Tényként megállapítható, hogy az ajánlati felhíváshoz és az ahhoz szervesen illesztett dokumentációhoz kapcsolódóan a már meglévõ, illetve beszerzendõ új gócközponti kapcsolóegységek közötti illesztések elvégzése nem okoz áthidalhatatlan problémát és ezáltal nem okozza az esélyegyenlõség feltételezett sérülését – azaz a korábbi szállító mindenképpeni szükségszerû bevonását –, hiszen ezen egységekre, berendezésekre a távközlési, átvitel-technikai magyar, európai és nemzetközi szabványok ezt lehetõvé teszik, sõt elõírásaik betartása szavatolja is az esélyegyenlõség megsértésének elkerülhetõségét.<br>
A rendelkezésre bocsátott dokumentáció tartalma meggyõzõen bizonyítja a fent kifejtettek helyességét. Konkrétan: a kérelmezõ azon állítása, hogy az illesztést az új és a régi berendezések között csak az az ajánlattevõ tudja elvégezni, aki a korábbi berendezést szállította, téves.<br>
Ezt a tényt alátámasztja az ajánlati dokumentáció 11. tételszám alatti "távolvégi analóg gócközpontok illesztése", azaz az összes illesztés elvégzésére ajánlatot tevõ, ezen részajánlat vonatkozásában nyertes ajánlattevõ cég, a HUNGAROCOM Híradás-technikai Kft., aki a többi részteljesítésre ajánlatot sem tett. Ebbõl a ténybõl világosan következik és konklúzióként levonható az a következtetés: nem feltétlenül gyártónak, illetve korábbi szállítónak kellett lenni ahhoz az ajánlattevõnek, hogy sikeres ajánlatot legyen képes megtenni az ajánlati felhívásban és dokumentációban szakmailag pontosan körülírt, szakszerûen megfogalmazott illesztések megfelelõ minõségszintû elvégzésére.<br>
Megállapította a Döntõbizottság azt is, hogy az 1–10 részteljesítésben ajánlatkérõ által nyertesnek hirdetett ajánlattevõk a 11. pontban foglalt részteljesítésre ajánlatot sem tettek, holott a kérelmezõ állítása szerint erre csak õk lennének képesek rendszergazdai felkészültségükre tekintettel. Tehát itt is tetten érhetõ az alapvetõ szakmai, technikai tények szándékos félremagyarázása, amelyre alapítva kívánta a kérelmezõ korábban az ajánlati felhívás megsemmisítését, illetve jelen kérelmében a kihirdetett, közbeszerzési eljárást lezáró döntés megsemmisítését.<br>
Megállapította Döntõbizottság, hogy a teljes illesztési mûszaki feladat egy külön részteljesítésben (a 11. tételben) került meghatározásra, amely éppen a kérelmezõ által kifogásolt esélyegyenlõtlenséggel szemben a valóságos és tényleges esélyegyenlõség megteremtését biztosította azáltal, hogy erre vonatkozóan az ajánlatkérõ közleménye értelmében külön lehetett részajánlatot tenni, az új berendezések szállításától függetlenül. Ehhez kapcsolódóan rámutat a Döntõbizottság arra is, hogy az 1–10 részteljesítésnél a korábbi és az eredményhirdetésre tekintettel megnevezett új szállító (vagyis a jelen közbeszerzési eljárás részajánlati nyertese) nem feltétlenül ugyanaz a cég volt. Bizonyítva ezt az alábbi példákat rögzítjük: Jász-Nagykun-Szolnok megye esetében a korábbi szállító a Lucent Technologies Kft. volt, a jelenlegi nyertes új szállító pedig a Kapsch Telecom Kft. Ugyanígy Veszprém megye esetén a korábbihoz (Ericsson Távközlési Kft.) képest a Siemens Rt. az új szállító stb.<br>
Mindezek alapján tényként állítható, hogy nem helytálló a kérelmezõ azon – jogorvoslati kérelemben kifejtett – állítása sem, miszerint a korábbi szállító feltétlenül és szükségszerûen elõnyben részesül a többi potenciális ajánlattevõvel szemben, azaz nem bizonyítható, hogy az esélyegyenlõség elve ebben az esetben reálisan sérült volna, sõt a tények pontosan ennek az ellenkezõjét bizonyítják.<br>
Az ajánlatkérõ az említett napon eredményt hirdetett, amelynek részletezése az alábbiakat tartalmazza:<br>
az 1. tétel (Budapesti fõgyûjtõ gócközpont 1) nyertese a Siemens Rt.,<br>
a 2. tétel (Gyõr-Moson-Sopron megyei gyûjtõ góc- körzet) nyertese a Lucent Technologies Magyarország Kft.,<br>
a 3. tétel (Veszprém megyei gyûjtõ góckörzet) nyertese a Siemens Rt.,<br>
a 4. tétel (Baranya megyei gyûjtõ góckörzet) nyertese a Kapsch Telecom Kft.,<br>
az 5. tétel (Heves megyei gyûjtõ góckörzet) nyertese a Lucent Technologies Magyarország Kft.,<br>
a 6. tétel (Jász-Nagykun-Szolnok megyei gyûjtõ góc- körzet) nyertese a Kapsch Telecom Kft.,<br>
a 7. tétel (Csongrád megyei gyûjtõ góckörzet) nyertese Ericsson Távközlési Kft.,<br>
a 8. tétel (Vas megyei gyûjtõ góckörzet) nyertese Ericsson Távközlési Kft.,<br>
a 9. tétel (Somogy megyei góckörzet) nyerte a Lucent Technologies Magyarország Kft.,<br>
a l0. tétel (Borsod-Abaúj-Zemplén megyei góckörzet) nyertese a Siemens Rt.,<br>
a 11. tétel (távolvégi analóg gócközpontok illesztése) nyertese a Hungarocom Híradás-technikai Kft.<br>
A fenti ténybeli adatok és a már kifejtett szakmai érvek alapján egyértelmû: a jogorvoslati kérelemben kifejtettek ténybelileg és szakmailag egyaránt megalapozatlanok, erre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában foglalt hatáskörében eljárva a 88. § (1) bekezdés a) pontja alapján az alaptalan kérelmet elutasította.<br>
A Döntõbizottság a kérelemmel ellentétben nem alkalmazott a jelen jogorvoslati eljárásban ideiglenes intézkedést, mert annak törvényi elõfeltételei álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) és (2) bekezdésében foglaltak szerint nem állottak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. szeptember 29.<br>
<br>
Dr. Monory Bulcs s. k.	Dr. Engler Magdolna s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>