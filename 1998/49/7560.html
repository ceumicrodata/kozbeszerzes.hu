<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7560)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.229/16/1998.<br>
<br>
Tárgy: Euroút Kft. és a FÕBER Rt. jogorvoslati kérelme a Közlekedési, Hírközlési és Vízügyi Minisztérium Útgazdálkodási és Koordinációs Igazgatósága közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Czirmes György (1035 Budapest, Szél u. 21. VIII/46.) ügyvéd által képviselt EUROÚT Mérnöki Tanácsadó Szervezõ és Kereskedelmi Kft. (továbbiakban: I. sz. kérelmezõ), dr. Hajnal László ügyvéd (1075 Budapest, Rumbach S. u. 17.) által képviselt FÕBER Nemzetközi Ingatlanfejlesztõ és Mérnöki Rt. (továbbiakban: II. sz. kérelmezõ) kérelmezõk Közlekedési, Hírközlési és Vízügyi Minisztérium Útgazdálkodási és Koordinációs Igazgatósága (1024 Budapest, Fényes E. u. 7–13., továbbiakban: ajánlatkérõ) "M7 autópálya Balatonaliga–Zamárdi közötti szakaszán meglevõ bal pálya felújításával és a hiányzó jobb pálya építésével összefüggõ mérnökszolgáltatások ellátása tárgyában indult közbeszerzési eljárása ellen benyújtott I. és II. sz. jogorvoslati kérelmet a Döntõbizottság elutasítja.<br>
Megállapítja, hogy az eljárás során felmerült költségeket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság az I. és II. sz. kérelmezõ jogorvoslati kérelme, az ajánlatkérõ és egyéb érdekeltek érdemi észrevétele, a tárgyaláson elhangzott szóbeli nyilatkozatok, a Döntõbizottság D. 176/13/1998. sz. eljárásában keletkezett iratai, valamint az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ a K. É. 1998. május 13-án megjelent 19. számában nyílt közbeszerzési eljárást hirdetett meg az M7 autópálya Balatonaliga– Zamárdi (90,5–111,2 km-sz.) közötti szakaszán a meglevõ bal pálya felújításával és a hiányzó jobb pálya építésével  (1 építési ütem, B projektelem) összefüggõ "MÉRNÖK" (építéslebonyolítási, ellenõrzési és konzultációs) szolgáltatások ellátására.<br>
Az ajánlatkérõ ajánlati dokumentációt is bocsátott az ajánlattevõk rendelkezésére.<br>
Az ajánlati felhívásának 11. pontjában az ajánlattevõk pénzügyi, gazdasági és mûszaki alkalmasság igazolására kért adatokat és tényeket határozta meg, illetõleg mind az ajánlati felhívásában, mint az ajánlati dokumentáció 7. oldalán rögzítette az ajánlatok elbírálásának szempontjait, nevezetesen az összességében legelõnyösebb ajánlat szempontja alapján bírálja el azokat, s ily módon elõírta az elbírálási szempontokat, azok fontossági sorrendjében is, ezek az alábbiak voltak:<br>
<br>
1. a cég jártassága és referenciái, hasonló jellegû, FIDIC rendszerben lebonyolított beruházások megvalósításában, projekt menedzsmentben és kivitelezõ vállalatok munkájának ellenõrzésében,<br>
<br>
2. a feladatra foglalkoztatni kívánt kulcsszemélyzet (fõfoglalkozású és megbízott szakértõ) mûszaki végzettsége, szakmai felkészültsége, referenciái és nyelvismerete,<br>
<br>
3. a szakmai részben megajánlott és kidolgozott szolgáltatás, módszer színvonala,<br>
<br>
4. a vállalkozási díj összege és kifizetések ütemezése,<br>
<br>
5. a cég stabil pénzügyi helyzete.<br>
Mind a részajánlattételi lehetõséget, mind az alternatív ajánlattétel lehetõségét kizárta az ajánlatkérõ.<br>
Az ajánlati dokumentáció általános részének 1/2. pontjában rögzítették az ajánlatkérõi elvárásokat, nevezetesen, hogy az ajánlattevõtõl elvárják, hogy hitelt érdemlõen igazolja saját, vagy az ajánlatában megnevezett alvállalkozója/társvállalkozója stb. hazai tapasztalatát autópályák felújításában, új pályák építésében, illetõleg ellenõrzésében.<br>
Meghatározta ugyanezen általános rész 11. oldalán, hogy a közbeszerzés tekintetében milyen feladatai lesznek az ajánlattevõnek. Nevezetesen a pálya és tartozékainak felújítása, mûtárgyak felújítása, a hiányzó jobb pálya megépítése során adódó lebonyolítói mérnöki feladat ellátása.<br>
1998. július 9-én meghozta a közbeszerzési eljárást lezáró döntését az ajánlatkérõ, és ily módon a nyertes a Transinvest Budapest, Kft. és a Veszprém megyei Állami Közútkezelõ Kht. közös ajánlata volt 93,9 ponttal, míg a második legjobb az ÚTIBER Kft. volt.<br>
Az eredményhirdetésre 1998. július 23-án került sor a döntésnek megfelelõen.<br>
Az ÚTIBER Közúti Beruházó Kft., mint második legkedvezõbb ajánlattevõ, jogorvoslati kérelmet nyújtott be a Döntõbizottsághoz 1998. július 27-én, mely kérelmének a Döntõbizottság helyt adott, és D. 176/13/1998. sz. határozatában megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) bekezdésére tekintettel az 59. § (1) bekezdését, ezért az ajánlatkérõ közbeszerzési eljárást lezáró és kizárólag a nyertesre (Transinvest Bp. Kft. és Veszprém Megyei Állami Közútkezelõ Kht.) vonatkozó döntését megsemmisítette, tekintettel arra, hogy a Döntõbizottság megállapította, hogy összességében a legkedvezõbb ajánlatot, figyelemmel az 59. § (1) bekezdésére, szem elõtt tartva az 56. § (1) bekezdését, az ÚTIBER Közúti Beruházó Kft. tette meg.<br>
Az ajánlatkérõ az ÚTIBER Kft.-vel a fenti tárgyú közbeszerzési eljárás tárgyát képezõ megbízási szerzõdést 1998. szeptember 28-án megkötötte.<br>
I. sz. kérelmezõ Euroút Kft. 1998. október 1-jén nyújtott be jogorvoslati kérelmet, melyben kérte, hogy a Döntõbizottság ideiglenes intézkedésként, egyrészt az ajánlatkérõ és az ÚTIBER Kft. között kötendõ szerzõdés megkötését tiltsa meg, szólítsa fel, hogy vonja be I. sz. kérelmezõt az eljárásba abban az esetben, amennyiben a korábbi eljárás "életben van", kéri annak felfüggesztését. Továbbá semmisítse meg az ajánlatkérõ azon döntését, mely az ÚTIBER Kft.-t jelöli meg szerzõdéskötés alanyának, illetõleg az eljárás nyertesének, továbbá hívja fel a jogsértés okozóját a Kbt. szabályainak megfelelõ eljárásra, illetve az ajánlatkérõ döntését új eljárás lefolytatásának feltételéhez kösse, továbbá kötelezze a jogsértõt az eljárási díj és költségek viselésére. Indokaként elõadta, hogy álláspontja szerint a Döntõbizottság korábbi határozatával az egész közbeszerzési eljárás eredményét megsemmisítette, és ily módon a Kbt. szerint csak az eredményes eljárás gyõztesének visszalépése esetén van lehetõség arra, hogy a legjobb második helyezettel kössön az ajánlatkérõ szerzõdést.<br>
Jelen esetben az eljárás eredménytelen volt, melyet álláspontja szerint meg kell ismételni, ha az ajánlatkérõ továbbra is közbeszerezni kíván. Ily módon tehát az ajánlatkérõnek új eljárást kell meghirdetnie.<br>
Ajánlatkérõnek az a magatartása, mely szerint megköti a második legjobb helyezettel a szerzõdést, törvénysértõ, és a jogos érdekeit sérti kérelmezõnek, mert elzárja õket, mint az eljárás során alkalmasnak talált ajánlattevõt a megmérettetés lehetõségétõl.<br>
II. sz. kérelmezõ, a FÕBER Kft. ugyancsak 1998. október 1-jén nyújtott be jogorvoslati kérelmet a Döntõbizottsághoz. Kérte, hogy a Döntõbizottság ideiglenes intézkedést hozzon, tiltson meg bármiféle szerzõdés megkötését, szólítsa fel az ajánlatkérõt, hogy vonja be eljárásába a kérelmezõt, valamint függessze fel a közbeszerzési eljárást. Semmisítse meg az ajánlatkérõ azon döntését, amely az ÚTIBER Kft.-t jelöli meg a szerzõdéskötés alanyának, hívja fel a jogsértést okozó ajánlatkérõt a Kbt. szabályainak megfelelõ eljárás lefolytatására, valamint kötelezze eljárási díj és költségek viselésére. Álláspontja szerint nem nevezhetõ az ÚTIBER Kft. pályázata legelõnyösebbnek, mert pl. az általa ajánlott mérnöknapok száma jóval kevesebb, mint a társaságuké, így ebbõl kiindulva szolgáltatásai és az 1 mérnöknapra számított költségmutatók esetében jobbak.<br>
Egyebekben a jogorvoslati kérelem indoka megegyezik I. sz. kérelmezõ jogi indokával.<br>
Ajánlatkérõ a jogorvoslati kérelem elutasítását kérte. Álláspontja szerint õ jogszerûen járt el, és a Döntõbizottság döntésére tekintettel, hiszen az csak a nyertesre vonatkozó döntést semmisítette meg, joga volt megkötni a szerzõdést a második legkedvezõbb ajánlatot tevõvel.<br>
Egyéb érdekelt ÚTIBER Kft. ugyancsak a jogorvoslati kérelem elutasítását kérte alaptalanságra hivatkozással. Álláspontja szerint a Döntõbizottság a közbeszerzési eljárást lezáró törvénysértõ döntést semmisítette meg, ami kizárólag az elsõ helyezettre vonatkozott, ily módon tehát a közbeszerzési eljárás eredménytelennek nem nyilvánítható, ebbõl következõen jogosult volt a szerzõdéskötésre az ajánlatkérõ. Nyilvánvaló jogalkotói szándék nyilvánul meg abban, hogy a 88. § (1) bekezdés c) pontjára tekintettel jogkövetkezmény önálló nevesítése arra irányul, hogy egyébként törvény elõírásának betartásával lefolytatott közbeszerzési eljárás az ajánlatkérõnek a nyertesre vonatkozó téves jogsértõ döntése ellenére érvényben maradjon. Továbbá a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése pontosan taxatíve felsorolja, hogy mikor lehet egy közbeszerzési eljárás eredménytelen, jelen esetben egyik feltétel sem áll fenn, így az eljárás nem nevezhetõ eredménytelennek.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>alapelvként deklarálja a verseny tisztaságának biztosítását.  Amennyiben rövid idõn belül ugyanezen közbeszerzési tárgyra vonatkozó újabb közbeszerzési eljárást kell lefolytatni, így az alapelvek súlyosan sérülnének, hiszen az ajánlattevõk tudomással bírnak a pályázók által megajánlott vállalási árakról, továbbá ajánlatukból konkrét információk birtokában vannak,  ily módon a közbeszerzési eljárásban a verseny tisztasága nem tud érvényesülni.<br>
Egyéb érdekelt UVATERV Rt. és Transinvest Budapest, Kft. a kérelmezõkkel hasonló indokok alapján sérelmesnek tartja azt az ajánlatkérõi magatartást, mely szerint a második legjobb helyezettel szerzõdést köt, ezt õ is hasonló indokok alapján jogszabálysértõnek tartja.<br>
A Döntõbizottság elrendelte az I. és II. sz. kérelem alapján megindult jogorvoslati eljárások egyesítését, azaz együttes elbírálását.<br>
A kérelmezõk jogorvoslati kérelme alaptalan.<br>
A Döntõbizottság a fentebb hivatkozott korábbi eljárásában megvizsgálta azt, hogy az ajánlatkérõ döntése helyes volt-e, azaz nevezetesen, hogy a korábban megadott elbírálási szempontok szerint, azok fontossági sorrendjét betartva hozta meg az ajánlatkérõ a döntését. Ezen eljárása során a Döntõbizottság megvizsgálta az összes ajánlatot. Elsõdlegesen azt tette vizsgálata tárgyává, hogy az ajánlatok érvényesek-e, illetõleg alkalmazni kell-e a kizárás jogintézményét bármely ajánlattevõvel szemben. Majd ezt követõen az érvényes ajánlatokat hasonlította össze teljes körûen.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A vitatott közbeszerzési eljárás eredményhirdetésekor ajánlatkérõ az eljárás nyertesének a Transinvest Budapest Kft. és a Veszprém Megyei Állami Közútkezelõ Kht. közös ajánlatát, míg a következõ legkedvezõbb ajánlatot tevõnek az ÚTIBER Közúti Beruházó Kft.-t nyilvánította.<br>
Jogorvoslati eljárást követõen a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének c) pontjában meghatározott jogkövetkezményt alkalmazta, amely szerint a Bizottság megsemmisítheti az ajánlatkérõnek a közbeszerzési eljárás folyamán hozott vagy az azt lezáró döntését. E rendelkezés szerint a Bizottság ajánlatkérõ bármely döntését megsemmisítheti. Jelen esetben kizárólag az elsõ helyezett tekintetében hozott döntés megsemmisítésére került sor, változatlanul hagyva ajánlatkérõnek azt a döntését, amely a következõ legkedvezõbb ajánlatot tevõre vonatkozott. A Döntõbizottság e döntést nemcsak változatlanul hagyta, hanem egyben azt is megállapította, hogy az jogszerû. Mindezeket egybevetve megállapítható, hogy az ajánlatkérõ jogszerûen kötötte meg a szerzõdést az ÚTIBER Kft.-vel, aki a szerzõdéskötés idõpontjában – a döntés megsemmisítése következtében kiesõ Transinvest Budapest, Kft. és Veszprém Megyei Állami Közútkezelõ Kht. helyén – már a Kbt. 59. §-a szerinti legkedvezõbb ajánlatot tevõnek volt tekinthetõ.<br>
Erre tekintettel nem helytálló az a kérelmezõi védekezés, mely szerint a második helyezettel történõ szerzõdéskötésnek éppen a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének azon rendelkezése az akadálya, mely szerint a második helyezettel szerzõdést megkötni csak az elsõ helyezett visszalépése esetén lehet.<br>
Ezen okból nem helytálló továbbá azon kérelmezõi érvelés sem, mely szerint a döntés megsemmisítése következtében az eljárást eredménytelenné kellett volna nyilvánítania. A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. §-</a>a pontosan meghatározza az eredménytelenség esetköreit, ami jelen közbeszerzési eljárásban nem lelhetõ fel.<br>
Ily módon az I. és II. sz. kérelmet részben a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant utasította el.<br>
A II. sz. kérelmezõ FÕBER kérelmét, amelyben az ajánlatkérõ döntését azért támadja, mert az õ ajánlata volt a legkedvezõbb, a Döntõbizottság mint elkésettet elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése értelmében az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetõleg kezdeményezhetõ, a határidõk elmulasztása jogvesztéssel jár. Ebbõl következõen ajánlatkérõ jogsértõ magatartásáról, nevezetesen arról, hogy nem a FÕBER Rt.-t hirdette ki nyertesnek, már tudomást szerzett az 1998. július 23-i eredményhirdetéskor.<br>
Ehhez képest az ez irányú jogorvoslati kérelmét 1998. október 1-jén terjesztette elõ, ily módon tehát a jogorvoslati kérelmének a nyertességre vonatkozó része elkésett, tehát a Döntõbizottság ezt elkésettség címén utasította el.<br>
A Döntõbizottság ideiglenes intézkedést nem hozott, tekintettel arra, hogy annak a törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 27.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>