<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7561)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.187/12/1998.<br>
<br>
Tárgy: A Honvédelmi Minisztérium ARMCOM Kommunikáció Technikai Rt. jogorvoslati kérelme az Országos Vérellátó Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Rácz B. Sándor ügyvéd (1125 Budapest, Tusnádi u. 35/B II/9.) által képviselt Honvédelmi Minisztérium ARMCOM Kommunikáció Technikai Rt. (2100 Gödöllõ, Dózsa Gy. u. 63/A, a továbbiakban: kérelmezõ) Országos Vérellátó Központ (1113 Budapest, Karolina u. 19–21., a továbbiakban: ajánlatkérõ) egy db autóbusz, vérvételi feladatok ellátására alkalmas belsõtéri kialakítással és berendezésekkel tárgyú közbeszerzési eljárása ellen benyújtott jogorvoslati kérelmét elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele, illetõleg az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ a K. É. 1998. július 22-én megjelent 29. számában tárgyalásos gyorsított eljárásra szóló felhívást tett közzé egy db autóbusz, vérvételi feladatok ellátására alkalmas belsõtéri kialakítással és berendezésekkel tárgyban.<br>
A részvételi jelentkezések megtételének határidejét oly módon állapította meg, hogy a részvételi felhívás közzététele napját követõ elsõ naptól számított 11. napon 13.00 óráig lehet megtenni. A felhívásában a résztvevõk pénzügyi és gazdasági alkalmassága, valamint mûszaki képessége igazolására az alábbi adatokat kérte:<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti igazolásokat és nyilatkozatokat,<br>
– pénzügyi, gazdasági alkalmasság vonatkozásában: eredeti vagy közjegyzõ által hitelesített, 30 napnál nem régebbi pénzintézeti nyilatkozat, mely tartalmazza, hogy mióta vezeti az ajánlattevõ bankszámláját, az ajánlattevõ pontosan eleget tesz-e a fizetési kötelezettségeinek, számláján elfordult-e sorban állás,<br>
– eredeti vagy közjegyzõ által hitelesített, 30 napnál nem régebbi cégkivonat,<br>
– a jelentkezést cégszerûen aláíró személy(ek) eredeti vagy közjegyzõ által hitelesített aláírási cím-példánya(i),<br>
A mûszaki képesség, a mûszaki alkalmasság igazolására az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) és b) pontjaiban leírt igazolási módot írta elõ. A kérelmezõ benyújtotta részvételi jelentkezését 1998. augusztus 3-án.<br>
Az ajánlatkérõ 1998. augusztus 3-án értékelte a részvételi jelentkezéseket, és érvényesség szempontjából megvizsgálták a jelentkezéseket. Az értékelésrõl készült jegyzõkönyvben ajánlatkérõ megállapította, hogy a kérelmezõ nem csatolta a 8. pontban elõírt eredeti vagy közjegyzõ által hitelesített aláírási címpéldányt. 1998. augusztus 5-én a kérelmezõt tájékoztatta arról, hogy jelentkezése érvénytelen ezen hiányosság miatt, ily módon nem vehet részt a további eljárásban, tehát ajánlattételre történõ felhívása nem történt meg.<br>
A kérelmezõ 1998. augusztus 11-én nyújtott be jogorvoslati kérelmet a Döntõbizottsághoz, melyben kérte, hogy állapítsa meg a jogsértést és semmisítse meg az ajánlatkérõ kérelmezõt érintõ döntését, mely a jelentkezés érvénytelenségére irányult.<br>
Álláspontja szerint jogszerûen nem állapíthatta meg jelentkezésének érvénytelenségét.<br>
Az ajánlatkérõ a jogorvoslati kérelem elutasítását kéri alaptalanságra hivatkozással. Álláspontja szerint õ jogszerûen járt el. Ajánlati felhívásában megkövetelte az alkalmasság igazolása körében az aláírási címpéldány hitelesített vagy eredeti példányának csatolását. Ezt nem nyújtotta be a kérelmezõ, így õ jogszerûen hozta meg vele kapcsolatos döntését.<br>
A kérelmezõ jogorvoslati kérelme alaptalan.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (6) bekezdése értelmében a meghívásos és a tárgyalásos eljárásra egyébként, ha a törvény másként nem rendelkezik, a nyílt eljárás szabályait kell megfelelõen alkalmazni. Ebbõl a törvényi rendelkezésbõl kiindulva tehát a részvételi felhívásnak megfelelõen kell a részvételre jelentkezõknek a részvételi jelentkezését benyújtani. A teljesítéshez szükséges pénzügyi és gazdasági alkalmasság, valamint mûszaki alkalmasság igazolása történhet a Kbt. 44. § (2) bekezdésében meghatározott módon. Ennek megfelelõen a gazdasági, mûszaki alkalmasság igazolására kérte az ajánlatkérõ a 8. pontjában a hitelesített, illetõleg eredeti aláírási címpéldányt.<br>
Így ezt szem elõtt tartva kellett volna a részvételi jelentkezését az ajánlattevõnek benyújtania. Tekintettel arra, hogy ily módon hiányosan nyújtotta be jelentkezését, így az nem felelt meg a részvételi felhívásban foglalt követelményeknek, ezért helyesen állapította meg az ajánlatkérõ a részvételi jelentkezések értékelésekor, hogy a részvételi jelentkezés érvénytelen volt az 52. § (1) bekezdés d) pontjára figyelemmel. Ily módon tehát az, akinek a részvételi jelentkezése érvénytelen volt, az már az eljárás további szakaszában nem vehet részt.<br>
Minderre tekintettel tehát a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant utasította el.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 24.<br>
<br>
Dr. Deli Betty s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>