<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7562)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.210/13/1998.<br>
Elõadó: dr. Engler Magdolna<br>
Telefon: 375-8328<br>
Fax: 355-5082<br>
Tárgy: City Service Ingatlankelezõ és Hasznosító Rt. jogorvoslati kérelme az ELTE közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a City Service Ingatlankezelõ és Hasznosító Rt. (2132 Göd, Kazinczy u. 93., képviseli: dr. Gönczi László ügyvéd, 1013 Budapest, Feszty Á. u. 2., a továbbiakban: kérelmezõ) kérelmének, melyet az Eötvös Loránd Tudományegyetem Fõigazgatói Hivatala (1056 Budapest, Szerb u. 21–23., képviseli: dr. Kiss Daisy ügyvéd, 1372 Budapest, Pf. 451, a továbbiakban: <br>
ajánlatkérõ) lágymányosi egyetemi létesítmények üzemeltetése tárgyú közbeszerzési eljárása ellen nyújtott be, részben helyt ad, és megállapítja, hogy az ajánlatkérõ megsértette a a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését és a 72. § (2) bekezdésében foglaltakat, ezért vele szemben 1 000 000 Ft, azaz egymillió forint bírságot szab ki, egyebekben a kérelmet elutasítja.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361 00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a tárgyaláson tett nyilatkozatok alapján az alábbi tényállást állapította meg.<br>
Az ajánlatkérõ a K. É. 1998. július 1-jén megjelent 26. számában a lágymányosi egyetemi létesítmények teljes körû üzemeltetésére ajánlati felhívást tett közzé nyílt eljárás formájában.<br>
Az üzemeltetésen belül 3 fõ feladatkört jelölt meg:<br>
– mûszaki üzemeltetés, karbantartás,<br>
– gondnoki feladatok,<br>
– biztonságtechnikai feladatok.<br>
Az üzemeltetési szerzõdést három évre, 1998. szeptember 1-jétõl 2001. augusztus 31-ig kívánta a nyertessel megkötni.<br>
Az ajánlati felhívásra hat pályázó nyújtotta be ajánlatát: Hakó Kft., Kraftszer Kft., P. Dussmann Kft., Prometheus Rt., Kipker Szolgáltató Kft. és kérelmezõ.<br>
Az ajánlatkérõ az ajánlatok értékelése során észlelte, hogy az egyik ajánlattevõ jogosulatlanul olyan adat birtokába jutott, amely a többi ajánlattevõ érdekeit súlyosan sérti, és ezért 1998. augusztus 19-én az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés f) pontja alapján eredménytelennek nyilvánította. Egyben szóban és írásban is közölte, hogy a továbbiakban hirdetmény közzététele nélküli gyorsított tárgyalást alkalmaz a feladatok részbeni átértékelésével.<br>
Még ezen a napon az általa kiválasztott cégeket (Hakó Kft., P. Dussmann Kft., Prometheus Rt., Kraftszer Kft. és kérelmezõ) a tárgyalásos eljárásra meghívta, átadta részükre az ajánlati felhívást és a dokumentációt. A részajánlattételre itt már lehetõséget biztosított.<br>
Az ajánlattételi határidõ 1998. szeptember 4-e volt.<br>
Az ajánlati felhívás 11. pontjában elõírta a pénzügyi, gazdasági, mûszaki alkalmasság igazolására kért adatokat:<br>
a) Pénzügyi, gazdasági és mûszaki alkalmassága igazolása:<br>
– Pénzintézettõl származó, 30 napnál nem régebbi nyilatkozat az ajánlattevõ fizetõképességének megállapítására az alábbi tartalommal:<br>
– mióta vezeti a gazdálkodó szerv bankszámláját,<br>
– a gazdálkodó szerv fizetési kötelezettségének pontosan eleget tesz-e (hitel- és fizetõképesség),<br>
– a számláján sorban állás volt-e, és utoljára mikor.<br>
– 1997. év mérlegadatai<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott nyilatkozatok és hatósági igazolások.<br>
– A cég jelenlegi állapota szerinti cégkivonata, aláírási címpéldány.<br>
b) Mûszaki alkalmasság igazolása:<br>
– Az elõzõ három évben végzett, az ajánlat tárgyával megegyezõ vagy egyéb referenciamunkák felsorolása.<br>
– Az ajánlattevõ által alkalmazni kívánt mûszaki, technikai felszerelések részletes leírása, amely kiterjed az alkalmazott berendezésekre és munkakörökre, továbbá az alkalmazott fertõtlenítõ-, tisztító- és rovarirtó szerekre is.<br>
– Azoknak a szakembereknek és munkaköröknek megnevezése, akik közremûködnek a szerzõdés teljesítésében, különösen azok bemutatásával, akik a minõség-ellenõrzésért felelõsek.<br>
– Az ajánlattevõ átlagos állományi létszáma 1996–1997–1998. években. <br>
A 13. pontban meghatározta, hogy az összességében legelõnyösebb ajánlatot fogadja el az alábbi fontossági sorrendben:<br>
– ajánlati tartalom,<br>
– ajánlati ár,<br>
– mûszaki alkalmasság,<br>
– pénzügyi, gazdasági alkalmasság.<br>
Elõírta, hogy az ajánlattevõknek a tárgyi munkára kárfelelõsséget kell kötnie.<br>
A tárgyalásos eljárásban meghívottak mindegyike az ajánlattételi határidõig az ajánlatát benyújtotta.<br>
Az ajánlatkérõ 1998. szeptember 7-én a Hakó Kft.-vel és kérelmezõvel közölte, hogy pályázatukat nem tartja megalapozottnak, ezért a további tárgyalásokon részvételüket nem kéri. A Hakó Kft.-nek küldött értesítésben indokként az üzemeltetési tapasztalatok és gyakorlat, valamint a megfelelõ szaklétszám hiányát jelölte meg. A kérelmezõt a cég alacsony tõkeereje és az alacsony felelõsségbiztosítási összege miatt nem hívta meg a további tárgyalásokra.<br>
A fennmaradó három céggel 1998. szeptember 8-án és 9-én ajánlatkérõ tárgyalásokat folytatott, melynek eredményeként két nyertest hirdetett, a Kraftszer Kft.-t a mûszaki üzemeltetési és karbantartási, javítási tevékenységre hároméves idõtartamra, 300 millió Ft vállalási díj ellenében, és a P. Dussmann Kft.-t a gondnoki és biztonságtechnikai tevékenységek ellátására szintén három- éves idõtartamra 396,25 millió Ft vállalási díj ellenében.<br>
A döntésrõl készített határozatot az ajánlatkérõ 1998. szeptember 4-i dátumozású levélben megküldte az eljárásban részt vevõknek.<br>
A szerzõdést a nyertesekkel az ajánlatkérõ 1998. szeptember 14-én megkötötte.<br>
A kérelmezõ 1998. szeptember 14-én jogorvoslati kérelemmel fordult a Döntõbizottsághoz.<br>
A jogorvoslati kérelmében vitatta a nyílt eljárás eredménytelenné nyilvánításának jogosságát, mert annak indokolását az ajánlatkérõ nem részletezte, hanem csak a Kbt. vonatkozó szakaszának általános törvényi megfogalmazását idézte.<br>
Álláspontja szerint az ajánlatkérõ jogszerûen nem térhetett át a nyílt eljárásról a tárgyalásos eljárás alkalmazására a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>a) pontja alapján. Vitatta továbbá, hogy az ajánlatkérõ jogtalanul zárta ki a tárgyalásos eljárásból, hiszen az ajánlati felhívás nem tartalmazott összegszerû elõírást a törzstõke és a felelõsségbiztosítás nagyságára.<br>
Vitatta továbbá az ajánlatkérõ azon eljárását, mely szerint 1998. szeptember 7-én értesítette, hogy a tárgyalás további szakaszában részvételére igényt nem tart, de a végsõ döntést már 1998. szeptember 4-én kelt határozatában meghozta.<br>
Kérte a Döntõbizottságtól, hogy állapítsa meg az ajánlatkérõ jogsértését.<br>
Az ajánlatkérõ kérte a jogorvoslati kérelem elkésettség, illetve alaptalanság miatt történõ elutasítását.<br>
A nyílt eljárás eredménytelen volt, errõl a döntésrõl az ajánlatkérõ 1998. augusztus 19-én tájékoztatta kérelmezõt, a kérelmezõ az ajánlatkérõi döntésrõl ezen a napon tudomást szerzett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása a Kbt. szabályait sértõ esemény tudomásra jutásától számított 15 napon belül kérhetõ, így a jogorvoslati kérelem benyújtására nyitva álló határidõ 1998. szeptember 3-án lejárt.<br>
A tárgyalásos eljárás megindításáról kérelmezõ szintén 1998. augusztus 19-én tudomást szerzett, így kérelme e vonatkozásban is elkésett.<br>
Az ajánlatkérõ észrevételében elõadta, hogy a tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontja és nem a Kbt. 70. § a) pontja alapján indították meg, és az eljárás során a gyorsított eljárásra vonatkozó határidõk és elõírások szerint jártak el.<br>
Elõadta az ajánlatkérõ észrevételében, hogy nem kizárta a kérelmezõt a tárgyalásos eljárásból, hanem a jelentkezõk közül az általa kiválasztottakat hívta meg, ezzel az eljárásával pedig a Kbt. szabályait nem szegte meg, hiszen a Kbt. az ajánlatkérõ kötelességévé teszi, hogy az eljárás során vizsgálja a szerzõdés teljesítésére való pénzügyi, gazdasági alkalmasságát az ajánlattevõknek.<br>
Ennek során állapította meg, hogy a kérelmezõ a feladat ellátásához nem elég tõkeerõs, illetõleg a vállalt felelõsségbiztosítása alacsony összegû. E vonatkozásban kérte a jogorvoslati kérelmet mint alaptalant elutasítani. A tárgyalásos eljárásban hozott döntésére 1998. szeptember 9-én került sor, a tárgyalás tartásáról szóló értesítések és a tárgyalásról készült jegyzõkönyvek is ezt alátámasztják, a döntésrõl készült határozatban a dátum tévesen került feltüntetésre.<br>
Az egyéb érdekeltek közül a P. Dussmann Kft. észrevételében elõadta, hogy az ajánlatkérõnek a nyílt eljárást jogában volt eredménytelenné nyilvánítani, véleménye szerint az eredménytelenné nyilvánítás oka az is volt, hogy egyik ajánlattevõ sem rendelkezett oktatási intézmények üzemeltetési referenciával, és a cégek nem voltak a feladat ellátásához elég tõkeerõsek. Álláspontjuk szerint a cégük megfelelõ ajánlatot nyújtott be.<br>
A Kraftszer Kft. észrevételében elõadta, hogy a feladat elvégzésére alkalmasságukat megfelelõen alátámasztották.<br>
A jogorvoslati kérelem részben megalapozott.<br>
A rendelkezésre álló iratokból egyértelmûen megállapítást nyert, hogy az ajánlatkérõ a nyílt eljárás eredménytelenné nyilvánításáról 1998. augusztus 19-én döntött.<br>
Ezen a napon az eredménytelenné nyilvánítás tényérõl kérelmezõ is – szóban és írásban is – tudomást szerzett.<br>
A kérelmezõ ezt a tényt maga sem vitatta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint "az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
A jogorvoslati kérelem e vonatkozásban elkésett.<br>
Az ajánlatkérõ a nyílt eljárás eredménytelenné nyilvánításával egy idõben 1998. augusztus 19-én döntött a tárgyalásos gyorsított eljárás alkalmazásáról.<br>
Ajánlatkérõ nem áttért az egyik eljárásfajtájáról a másikra, hanem az egyik eljárást eredménytelenné nyilvánította, és új eljárás lefolytatásáról döntött, amikor elhatározta, hogy tárgyalásos eljárást alkalmaz.<br>
A kérelmezõ az ajánlatkérõ jogsértését azon túlmenõen, hogy vitatta a tárgyalásos gyorsított eljárás feltételeinek fennállását, abban jelölte meg, hogy az ajánlatkérõ a tárgyalásos eljárás lezárását megelõzõen az eljárásból kizárta.<br>
Tény, hogy kérelmezõ a tárgyalásos eljárás alkalmazásáról 1998. augusztus 19-én tudomást szerzett, azonban mivel a kérelmezõ magát az eljárás lefolytatásának jogszerûségét vitatta, így a Döntõbizottság ennek során vizsgálat tárgyává tette a tárgyalásos eljárás egész menetét.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a taxatíve felsorolja azokat a feltételeket, amelyek fennállása esetén tárgyalásos eljárást alkalmazhat az ajánlatkérõ. A tárgyalásos eljárás menete különbözõ lehet aszerint, hogy megindítását hirdetményben közzé kell-e tenni vagy sem.<br>
Tekintettel arra, hogy a Kbt. taxatíve meghatározza a tárgyalásos eljárás alkalmazásának feltételeit, következik, hogy az ajánlatkérõnek is pontosan meg kell jelölnie, melyik feltétel fennállására alapítottan indította meg az eljárást.<br>
Az ajánlatkérõ ezt elmulasztotta, csak a jogorvoslati eljárás során közölte, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>d) pontjára, a rendkívüli sürgõsségre hivatkozással alkalmazta a tárgyalásos eljárást, és erre alapította, hogy hirdetményt nem kell közzétennie.<br>
Az iratokból és az érdemi észrevételébõl azonban egyértelmûen megállapítható volt, hogy egyben a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1) bekezdésére alapítottan gyorsított eljárást is alkalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(2) bekezdése azonban kimondja, hogy "a gyorsított eljárásban a részvételre vonatkozó kérelem benyújtásának határideje a részvételi felhívás közzétételétõl számított tíz napnál, az ajánlattételi határidõ pedig az ajánlati felhívástól számított tizenöt napnál rövidebb nem lehet."<br>
Ebbõl következõen megállapítható, hogy gyorsított eljárás alkalmazása során a közzététel kötelezõ.<br>
Az ajánlatkérõ ezt elmulasztotta, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(2) bekezdését.<br>
Az ajánlatkérõ a tárgyalásos eljárás során a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(5) bekezdése alapján öt ajánlattevõt kiválasztott, és ajánlattételre ezeket az ajánlattevõket felhívta.<br>
Ezen cégek a nyílt eljárásban valamennyien nyújtottak be ajánlatot, így ezen cégek gazdasági, pénzügyi, mûszaki alkalmasságukról már meggyõzõdhetett az ajánlatkérõ.<br>
Az eljárást lezáró döntése elõtt azonban kérelmezõt és a Hakó Kft.-t a szerzõdés teljesítésére alkalmatlannak minõsítette, és a tárgyalásra már nem hívta meg.<br>
A Kbt. a tárgyalásos közbeszerzési eljárás szabályait részben az eljárások általános szabályaival – alapelvi szinten –, részben az eljárásfajta speciális szabályaival állapítja meg.<br>
Az alapelvi szabályozás szerint a tárgyalásos eljárásban köteles az ajánlatkérõ biztosítani a verseny tisztaságát, a nyilvánosságot és az esélyegyenlõséget az ajánlattevõk számára [<a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdés].<br>
Az eljárásfajta sajátos szabályozása szerint az eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.<br>
Ennek során a felek nincsenek kötve a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. §-</a>ában meghatározott módon a szerzõdés tartalmára vonatkozó ajánlataikhoz, azaz nem érvényesül az ajánlati kötöttség elve. Az eljárásra egyébként – ha e törvény másként nem rendelkezik – a nyílt eljárás szabályait megfelelõen alkalmazni kell [Kbt. 26. § (5)–(6) bekezdés].<br>
A Kbt. szabályai szerint a tárgyalásos eljárásnak éppen az a lényege, hogy a szerzõdéses feltételek rugalmasan alakíthatók a tárgyalások sorozatával egészen az eljárás befejezéséig. Végsõ soron azt, hogy melyik ajánlat lesz a legelõnyösebb, a tárgyalások befejezésével lehet csak eldönteni, ugyanis mindaddig bármelyik fél az ajánlatát módosíthatja, kedvezõ és kedvezõtlen feltételeket egyaránt megváltoztathatja.<br>
A lényeg a szerzõdési feltételek módosításának lehetõsége, amelyet egyformán kell valamennyi ajánlattevõ számára biztosítani.<br>
Az ajánlatkérõ 5 ajánlattevõt minõsített alkalmasnak az ajánlattételre, a Kbt. idézett rendelkezéseibõl pedig az következik, hogy a tárgyalásokat annak befejezéséig az öt ajánlattevõvel kellett volna tovább folytatnia.<br>
Azzal, hogy az ajánlatkérõ kérelmezõ részére nem biztosította a tárgyalásos eljárásban – annak befejezéséig – a részvételt, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglalt esélyegyenlõség elvét.<br>
A Döntõbizottság megállapította, hogy az ajánlatkérõ az eljárást lezáró döntését 1998. szeptember 9-én hozta meg, mivel a rendelkezésre álló iratokból egyértelmûen kitûnt, hogy 1998. szeptember 8-án és 9-én még tárgyalások folytak, tehát a döntést lezáró határozaton a dátum nyilvánvalóan tévesen szerepelt.<br>
A jogorvoslati kérelem benyújtását követõen 1998. szeptember 15-én a Döntõbizottság ideiglenes intézkedésként a szerzõdés megkötését megtiltotta, de ez az intézkedés a célját nem érhette el, mivel a felek között a szerzõdéskötés 1998. szeptember 14-én létrejött.<br>
Ebbõl következõen a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértés megtörténtét tudta megállapítani, és az f) pont alapján bírság kiszabásáról határozott. Az ajánlatkérõt a Kbt. 88. § (1) bekezdés g) pontja alapján kötelezte az eljárási díj megfizetésére.<br>
Az elkövetett jogsértés súlyával a rendelkezõ részben megállapított bírságot találta arányban állónak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 12.<br>
<br>
Dr. Engler Magdolna s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>