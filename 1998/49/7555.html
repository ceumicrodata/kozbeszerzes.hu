<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7555)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.216/10/1998.<br>
<br>
Tárgy: Konstruktõr Kft. jogorvoslati kérelme Nagyatád Város Polgármesteri Hivatala által lefolytatott közbeszerzési eljárás ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Konstruktõr Kft. (7400 Kaposvár, Arany J. u. 21., képviseli: dr. Csõsz Zsigmond ügyvéd, 7400 Kaposvár, Csokonai u. 2., továbbiakban: kérelmezõ) jogorvoslati kérelmét – amelyet Nagyatád Város Polgármesteri Hivatala (7500 Nagyatád, Baross G. u. 9., a továbbiakban: ajánlatkérõ) "100 férõhelyes kemping kivitelezési munkái" tárgyú közbeszerzési eljárása ellen nyújtott be – elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ (továbbiakban: K. É.) 1998. július 29-én megjelent 30. szám 4844–4845. oldalán tette közzé a nyílt eljárási formájú ajánlati felhívását a tárgyi közbeszerzési eljárásban. Az ajánlatkérõ a felhívás 3. a) pontjában pontosan megjelölte a beszerzés tárgyát, amely szerint 100 férõhelyes kemping kivitelezési munkáit tartalmazza az, ezen belül 15 000 m2 tereprendezés, 1100 m2 útépítés, 155 m2 hasznos alapterületû épületek létesítése, és a terület közmûvesítése. Pontosan megjelölte a teljesítés helyét, Nagyatád, Zrínyi u. 75/5. hrsz. alatt. Ajánlatkérõ kijelentette, hogy részajánlatot nem fogad el, csak a kivitelezési munka teljes egészére vonatkozó ajánlatokat értékeli. A feladat teljesítésének határidejét 1999. április 20-ban jelölte meg.<br>
Az ajánlatkérõ a potenciális ajánlattevõk részére részletes dokumentációt állított össze, amely az ajánlati felhívással szinkronban, de azt részleteiben lebontva tartalmazta a feladat teljesítése során elvégzendõ munkákat, az ajánlatkérõ elvárásait. Az ajánlattételi határidõt a felhívás 6. a) pontja határozza meg, amely a közlemény megjelenésének idõpontját figyelembe véve 1998. szeptember 8. A felhívás 13. pontja értelmében az ajánlatkérõ az összességében legelõnyösebb ajánlatot tevõvel kíván szerzõdést kötni, az elbírálás szempontjai fontossági sorrendben:<br>
– mûszaki tartalom,<br>
– vállalási ár,<br>
– megajánlott részszámlázási ütemterv,<br>
– befejezési határidõ,<br>
– jogszabályon túli kedvezõbb garancia- és jótállási feltételek biztosítása,<br>
– megajánlott kötbér.<br>
Az ajánlatkérõ a többváltozatú ajánlat megtételének lehetõségét kizárta.<br>
Az ajánlatkérõ 1998. szeptember 8-án bontotta fel a beérkezett ajánlatokat. A bontási jegyzõkönyv szerint ajánlatot tettek: PRODUKT 96' Kft. (Szepetnek), Varjas Kft. (Nagyatád), Manufaktúra Kft. (Nagyatád), Csonka, Építõipari Kft. (Nagyatád), STRABAG Rt. (Kaposvár), Investment Kft. (Kaposvár) és a kérelmezõ.<br>
Az 1998. szeptember 15. napján tartott testületi ülésen a Nagyatád Város Képviselõ-testülete (a továbbiakban: KT) meghozta a közbeszerzési eljárást lezáró döntést, és a KT 147/1998. (IX. 15.) sz. határozata értelmében a nagyatádi székhelyû Manufaktúra Kft.-t hirdetette ki az eljárás nyertesének.<br>
A kérelmezõ 1998. szeptember 22-én érkezett jogorvoslati kérelmében kifogás tárgyává tette az ajánlatkérõ eljárást lezáró döntését. Kifogásolta azt is, hogy bár az ajánlatkérõ a hirdetményben 1998. szeptember 18-án 10.00 órára tett ígéretet az eredményhirdetésre, ezzel szemben a Somogyi Hírlap szeptember 17-i lapszáma közölte a pályázat nyertesének nevét. Alláspontja szerint ezzel az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a>-ának elõírását. Érdemben elõadta, hogy meglátása szerint a saját cége által tett ajánlat jobb, mint a nyertesé, illetve kifejtette, hogy ha egyenértékûnek tekintenék a két ajánlatot, akkor – miután cége minõségbiztosítási rendszerrel rendelkezik és azt igazolta is – így elõnyben kellene részesíteni azt a nyertesével szemben.<br>
A jogorvoslati kérelemre nem rótt le igazgatási szolgáltatási díjat, ezt a Döntõbizottság felhívására szeptember 23-án pótolta.<br>
A Döntõbizottság 1998. október 13-i tárgyalásán a kérelmezõ maradéktalanul fenntartotta korábbi írásbeli jogorvoslati kérelmét.<br>
A jogorvoslati kérelemre 1998. október 1-jén írásbeli észrevételt tett ajánlatkérõ, amelyben hangsúlyozta az alábbiakat:<br>
A KT a módosított 1990. évi LXV. törvény 12. § (3) bekezdése értelmében nyilvános ülésen tárgyalta a tárgyi közbeszerzési eljárást, és hozta meg döntését. Nem vitás, hogy a döntés meghozatalára az érvényes jogszabályok szerint a KT jogosult. Ugyanakkor a város önkormányzatának 18/1995. (VI. 1.) rendeletében elfogadott Szervezeti és Mûködési Szabályzat 12. § (9) bekezdése értelmében a nyilvános KT-ülésekre a megyei lap képviselõje teljes körû írásos elõkészítõ anyagot kap, az ülésre meghívják, ebbõl pedig értelemszerûen az is következik – figyelemmel a sajtótörvényben foglaltakra is –, hogy a KT-ülésen elhangzottakról, az ott meghozott határozatokról, megfelelõ idõpontban a sajtón keresztül beszámoljon. Így tehát a tárgyi közbeszerzési ügyben meghozott döntés (amely a jegyzõkönyv tanúsága szerint is 1998. szeptember 15-én volt) a megyei sajtóban az összes, ezen a napon meghozott KT-döntés között, 1998. szeptember 17-én megjelenhetett, ezért az ajánlatkérõt semmiféle jogi felelõsség nem terhelheti.<br>
Álláspontja szerint tehát a jogorvoslati kérelemben foglalt jogsértést nem követte el, õ a meghirdetett idõpontban a közbeszerzési eljárás eredményét nyilvánosan ismertette, és ennek írásos tartalmát valamennyi ajánlattevõnek egyidejûleg postán megküldte. Ezt a tényt az október 13-i tárgyaláson megerõsítette, és átadta az írásos eredményközlés egy másolati példányát.<br>
Álláspontja szerint a közbeszerzési eljárás során maradéktalanul betartották a K. É.-ben közzétett ajánlati felhívásban foglaltakat, továbbá az ezzel összhangban lévõ dokumentációs elõírásokat és természetszerûleg a törvény rendelkezéseit is. Meglátása szerint a kérelmezõ helytelenül hivatkozik arra, hogy ha egyenértékûnek tekintik a kérelmezõi, illetve nyertesnek hirdetett ajánlatot, akkor a 10%-os eltérésre utalással a kérelmezõ ajánlatát kell kedvezõbbnek tekintetni, és álláspontja szerint téved a kérelmezõ akkor is, amikor a minõsítési rendszerének igazolását olyannak tekinti, amely miatt szintén kedvezõbb megítélést kell kapjon ajánlata.<br>
Hangsúlyozta írásban is és képviselõje a tárgyaláson, hogy az összességében legelõnyösebb ajánlatot választották ki, döntésük jogszerû és megalapozott, ezért kérik a kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság a rendelkezésre álló írásbeli dokumentumok, az október 13-i tárgyaláson meghallgatott kérelmezõ és ajánlatkérõ képviselõinek nyilatkozata alapján az alábbiakat állapította meg. <br>
A jogorvoslati kérelem alaptalan.<br>
A Döntõbizottság egyenként és részleteiben analízis tárgyává tette az ajánlatkérõ közbeszerzési eljárást lezáró döntését.<br>
Megállapította, hogy a döntés összességében megfelel a törvényi elõírásnak, továbbá az ajánlatkérõ által a K. É.-ben közzétett ajánlati felhívás elbírálási szempontjainak. Megállapította a Döntõbizottság: a kérelmezõ helytelenül, megalapozatlanul és teljes mértékben indokolatlanul hivatkozott a tárgyi ügyben az elbírálás során a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdésében foglaltakra, továbbá arra, hogy az õ általa képviselt ajánlattevõ minõségbiztosítási rendszere miatt elõnyt kell hogy élvezzen. A fenti mondat elsõ fordulatában hangoztatott állítás azért megalapozatlan, mert jelen esetben a Kbt. 34. § (1) bekezdése és ezzel szinkronban az 59. § (1) bekezdése határozza meg az elbírálás nyertesének kiválasztási szabályait. Ilyen módon tehát az 59. § (2) bekezdés alkalmazásának helye nincs. Ugyancsak nem foghat helyt a minõségbiztosítási rendszer meglétére való hivatkozás, hiszen az a tárgyi ügyben sem a mûszaki alkalmasság körében, sem pedig az ajánlatok elbírálási szempontjai körében nem nyert felsorolást, következésképp az értékelésben sem játszhat szerepet.<br>
Összevetve a kérelmezõi és a nyertesnek nyilvánított ajánlatot, az 1. számú elbírálási szempont (mûszaki tartalom) alapján a Döntõbizottság megállapította: a két ajánlat között lényeges különbség nincs. A közzétett felhívás, illetve a megvásárolt dokumentációban foglalt létesítmény megvalósítását tartalmazza mindkét ajánlat, s a nyertes szinte változtatás nélkül "árazta be" a tételes költségvetés ívét, ugyanakkor a kérelmezõ mûszaki észrevételei címszó alatt egyes tételek – de nem jelentõs mértékû – átcsoportosítását valósította meg. Megállapította a Döntõbizottság, hogy a kérelmezõ ajánlata ezen megengedhetõ átcsoportosítások következtében sem lett kedvezõbb az ajánlatkérõ számára.<br>
A 2. elbírálási szempont (vállalási ár) tekintetében kétségtelen, hogy a nyertesnek hirdetett ajánlat kedvezõbb (49 832 E Ft). Ezzel szemben a kérelmezõi ajánlat 53 125 E Ft vállalási árat tartalmaz.<br>
A 3. elbírálási szempont (megajánlott résszámlázási ütemterv) tekintetében a két ajánlat a fizetési ütemezésben lényegében azonos.<br>
A tényszerûséghez tartozik, hogy kérelmezõi ajánlatot igen kicsiny mértékben talán kedvezõbbé teheti az általa vállalt – 2001. április 20-ig szóló – 1 275 E Ft+áfa értékû "jóteljesítési garancia", amely összeg a vállalkozói díj utolsó részleteként szerepel, ez a tétel azonban nem bírt olyan súllyal, amely lényegileg megváltoztatta volna a nyertessé nyilvánítás esélyét. (A nyertes a végszámla kibocsátását a teljesítés határidejével egyidejûleg vállalta.)<br>
A 4. elbírálási szempontot (befejezési határidõ) tekintve mindkét ajánlat azonos (1999. április 20.) határidõt jelöl meg.<br>
Az 5. elbírálási szempont (jogszabályon túli kedvezõbb garancia- és jótállási feltételek biztosítása) értelmében a kérelmezõ ajánlata igen kis mértékben kedvezõbb, ugyanis az általa vállalt 2 év garancia- és a jogszabályban elõírtnál egy évvel hosszabb szavatossági idõ jelenthet némi elõnyt, de ez önmagában elégtelen volt ahhoz, hogy a nyertesnek nyilvánított ajánlat által korábbi elbírálási szempontoknál megszerzett elõnyt kiegyenlítse.<br>
A 6. elbírálási szempont (megajánlott kötbér) alapján a nyertesnek nyilvánított ajánlat egyértelmûen és vitathatatlanul kedvezõbb, hiszen ez esetben 100 E Ft/nap kötbér áll szemben a kérelmezõ által maximum 2 millió forint összegben megjelölt felsõ határú – 50 E Ft/nap – kötbér- vállalással.<br>
Mindezekre figyelemmel tehát a Döntõbizottság egyértelmûen tudta megállapítani a részletes analízis tényadataira támaszkodva, hogy a fenti részletezés szerint a nyertesnek nyilvánított ajánlat összességében kedvezõbb az ajánlatkérõ számára, ilyen módon az összességében legelõnyösebb ajánlatnak tekintendõ. Megállapította a Döntõbizottság azt is, hogy nem sértette meg az ajánlatkérõ döntésre jogosult testülete a Kbt. elõírásait, döntése meghozatala során.<br>
A fentiekbõl egyértelmûen következik tehát, hogy a kérelmezõ elõterjesztett jogorvoslati kérelme alaptalan, és ezt a fenti tények világosan, egyértelmûen bizonyítják.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében foglalt jogkörében eljárva a 88. § (1) bekezdés a) pontja alapján az alaptalan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 14.<br>
<br>
Dr. Monory Bulcs s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>