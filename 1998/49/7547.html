<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7547)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.234/19/1998.<br>
<br>
Tárgy: A LAURA Ruházati Szövetkezet jogorvoslati kérelme a MÁV Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a LAURA Ruházati Szövetkezet (4220 Hajdúböszörmény, Kossuth u. 5., a továbbiakban: kérelmezõ) jogorvoslati kérelmét, melyet a MÁV Rt. Anyaggazdálkodási és Külkereskedelmi Hivatal (1062 Budapest, Podmaniczky u. 24/A., képviseli: dr. Tasnádi Gábor ügyvéd, 1111 Budapest, Kende u. 18. VI. 18., a továbbiakban: ajánlatkérõ) munkaruhák, munkaköpenyek, klf. védõruházat dokumentáció szerinti megoszlásban és mennyiségben tárgyú közbeszerzési eljárása ellen nyújtott be – elkésettség miatt – elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 30. számában, 1998. július 29-én nyílt eljárás lefolytatására ajánlati felhívást tett közzé a dokumentációban meghatározott megoszlású és mennyiségû munkaruhák és védõruhák beszerzésére. <br>
Kérelmezõ 1998. október 6-án nyújtott be jogorvoslati kérelmet a Döntõbizottságnak. Ezt követõen 1998. október 7-én – a Döntõbizottság hiánypótlási felhívásának eleget téve – pontosította jogorvoslati kérelmét, melyben kérte, hogy a Döntõbizottság a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (1) bekezdésének b) pontja alapján hívja fel az ajánlatkérõt a törvény szabályainak megfelelõ eljárásra, valamint az ajánlatkérõ döntését ahhoz a feltételhez kösse, hogy a beszerzési eljárásban becsatolt alapanyagmintákat és a késztermékbõl nyert anyagmintákat akkreditált nemzeti laboratóriumban az ajánlatkérõ vizsgáltassa be. Álláspontja szerint az ajánlattevõk által benyújtott alapanyagminták nem felelnek meg azon mûszaki specifikációnak, melyet ajánlatkérõ mind a felhívásban, mind a dokumentációban meghatározott. Kérelmében elõadta, hogy az ajánlatok bontásakor jutott a tudomására, hogy mely ajánlattevõk milyen ajánlatokkal pályáztak. Ezt követõen saját laboratóriumában a Savatex Fonó-Szövõ Kft. (Szombathely) ATRIA festett munkaruhaszövetét megvizsgálta, és 1998. október 5-én jutott arra a megállapításra, hogy valószínûsíthetõ, a benyújtott mintadarabok nem felelnek meg a felhívás és a dokumentáció mûszaki követelményeinek. Ideiglenes intézkedésként kérte a szerzõdéskötés megtiltását.<br>
Ajánlatkérõ érdemi ellenkérelmében elsõsorban elkésettség, míg másodsorban  alaptalanság címén kérte a jogorvoslati kérelem elutasítását. Alláspontja szerint a kérelmezõ 15 napos szubjektív határidõn túl nyújtotta be kérelmét, így az elkésettnek tekintendõ. Másrészrõl az egyéb ajánlattevõk által benyújtott mintadarabok megfeleltek a minõségi és mûszaki követelmények tekintetében a felhívás és a dokumentáció feltételeinek, a gyártói nyilatkozat és a csatolt független szakértõi intézmény Kermi szakvéleménye alapján. Kérte kérelmezõ marasztalását a nála felmerült 200 ezer forint összegû költségekben, mely másolás, soron kívüli kézbesítés és ügyvédi munkadíjból tevõdött össze.<br>
Az egyéb érdekeltek a jogorvoslati kérelem elutasítását kérték alaptalanság címén, míg kérelmezõ alvállalkozója a Pannonflax Rt. (Gyõr) egyetértett a jogorvoslati kérelemben foglaltakkal.<br>
A Döntõbizottság a rendelkezésére álló iratokból megállapította, hogy kérelmezõ jogorvoslati kérelme elkésett. <br>
Az ajánlati felhívás 6. a) pontja szerint az ajánlattételi határidõ a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(6) bekezdése szerint számított 45. nap 9.00 óra volt, mely jelen esetben 1998. szeptember 14. Az ajánlatok bontásánál – 1998. szeptember 14-én – kérelmezõ által is elismerten képviselõje jelen volt, ahol tudomást szerzett arról, hogy mely ajánlattevõk milyen ajánlatot nyújtottak be a közbeszerzési eljárásban. Legkésõbb e határnapon tudomást szerzett arról is, hogy az egyes ajánlattevõk milyen anyagú mintadarabot bocsátottak ajánlatkérõ rendelkezésére az ajánlati felhívás 11. c) pont harmadik francia bekezdése szerint.<br>
Kérelmezõ jogorvoslati kérelme 1998. október 6-án érkezett a Döntõbizottsághoz, amely még ugyanezen napon hiánypótlási felhívást intézett kérelmezõhöz. A hiánypótlási felhívásban kérte a vélt jogsérelem és a tudomásszerzés idõpontjának megjelölését. <br>
Kérelmezõ 1998. október 7-én faxon küldte meg pontosított jogorvoslati kérelmét, és a Döntõbizottság 1998. október 8-án D. 234/4/1998. szám alatt megindította a jogorvoslati eljárást.<br>
Kérelmezõ pontosított jogorvoslati kérelmében lényegében ugyanazon megállapításait ismételte meg, mint a hiánypótlás elõtti kérelmében. Elõadta, hogy 1998. október 5-án jutott tudomására – azt követõen, hogy saját laboratóriumában bevizsgálta a Savatex Kft. által megküldött ATRIA szövet mintadarabot – a valószínûsíthetõ jogsérelem.<br>
Ezzel szemben a Döntõbizottság arra az álláspontra jutott, hogy kérelmezõ legkésõbb az ajánlattételi határnapon rendelkezett azon információkkal – mely ajánlattevõk milyen alapanyaggal pályáztak –, melyre jogorvoslati kérelmét a kérelmezõ alapozta. Ezt egyébként pontosított jogorvoslati kérelmében is elismerte, amikor azt írta, hogy "a pályázati anyagok bontásán a pályázati darabok bemutatására 1998. szeptember 14-én került sor, melynek során szemrevételezéssel olyan benyomást szereztünk, hogy több pályázó által egyébként ismerõsnek tûnõ, de tudomásunk szerint nem megfelelõ minõségû anyagból adott be pályázati mintadarabokat."<br>
A vélt jogsérelem tudomásszerzésének idõpontja a Döntõbizottság álláspontja szerint 1998. szeptember 14. napban jelölhetõ meg. Ezen idõponttal kezdõdnek azon jogvesztõ határidõk folyása, melyet a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése állapít meg. E törvényhely megkülönböztet a jogorvoslati kérelem benyújtásával kapcsolatban egy 15 napos szubjektív és egy 60 napos objektív jogvesztõ határidõt. Az objektív határidõt a jogsértõ esemény megtörténtéhez, míg a szubjektív határidõt az errõl történt tudomásszerzéshez köti. A két határidõ számítását más-más jogi tények alapozzák meg. Az objektív határidõ számításánál elég annak a körülménynek a vizsgálata, hogy a cselekmény mikor fejezõdött be, addig a szubjektív határidõ számításánál azt is vizsgálni kell, hogy a cselekménnyel kapcsolatban mikor jutott a kérelmezõ olyan információ birtokába, melybõl meggyõzõdött arról, hogy az ajánlatkérõ mely cselekménye jogsértõ.<br>
Kérelmezõ 1998. szeptember 14-én birtokában volt azon információnak, melynek tudatában a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint 15 napon belül benyújthatta volna a jogorvoslati kérelmét. Ezzel szemben jogorvoslati kérelmének benyújtására 1998. október 6-án, illetve hiánypótlást követõen október 7-én került sor, jóval 15 napon túl, így kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése ugyanis elõírja, hogy az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A Döntõbizottság nem tudta elfogadni 1998. október 5-ét a kérelmezõ általi tudomásszerzés idõpontjának, egyrészt a fent kifejtettek miatt, másrészt amiatt, hogy ajánlatkérõ a beadott és késõbb felhasznált anyagok minõsége vonatkozásában a dokumentációban elõírta, hogy független minõségtanúsítási intézmény szakvéleménye, az Országos Munkabiztonsági és Munkaügyi Felügyelõség minõsítése, valamint az 5/1998. (I. 16.) IKIM rendeletben foglalt szabványnak kell megfelelnie. A saját "laboratóriumi vizsgálat" eredménye nem tartozik e követelményrendszer közé.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében foglalt jogkörében eljárva a Kbt. 79. § (5) bekezdésére figyelemmel a jogorvoslati kérelmet a rendelkezõ rész szerint elutasította.<br>
A Döntõbizottság ideiglenes intézkedést nem hozott, mert ennek törvényi feltételei nem álltak fenn.<br>
A Döntõbizottság ajánlatkérõ költségigényét elutasította, mert egyrészrõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének g) pontja szerint csak a jogsértõt lehet kötelezni az eljárási díj és költségek viselésére, másrészt ajánlatkérõ hitelt érdemlõ módon nem igazolta a 200 ezer forint összegû költségének fennállását.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 27.<br>
<br>
Dr. Eke Pekács Tibor s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>