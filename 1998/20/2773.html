<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2773)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 175-9693<br>
Fax: 155-5082<br>
Ikt. sz.: D. 47/9/1998.<br>
Tárgy: Szenzor Számítóközpont Kft. jogorvoslati kérelme a Nyugdíjfolyósító Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Szenzor Számítóközpont Kft. (ll34 Budapest, Lehel u. 11., képviseli: dr. Vejkey Imre ügyvéd, 1022 Budapest, Eszter u. 10/B, a továbbiakban: kérelmezõ) által – a Nyugdíjfolyósító Igazgatóság (1139 Budapest, Váci út 73., képviseli: Fuglinszky és Társai Ügyvédi Iroda, dr. Szilágyi Zoltán ügyvéd, 1136 Budapest, Balzac u. 39., a továbbiakban: ajánlatkérõ) önátírós nyomtatványok szállítására irányuló közbeszerzési eljárása ellen – benyújtott jogorvoslati kérelemnek a Döntõbizottság részben helyt ad. Megállapítja: az ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 38. § (3) bekezdését és az 52. § (2) bekezdésének d) pontjára tekintettel az 53. (1) bekezdésének b) pontját. Egyebekben a Döntõbizottság elutasítja a kérelmet.<br>
A Döntõbizottság kötelezi ajánlatkérõt, hogy a határozat kézbesítésétõl számított 15 napon belül fizessen meg a Közbeszerzések Tanácsa MNB 10032000-01720361-00000000 sz. számlájára 1 000 000 Ft, azaz egymillió forint bírságot.<br>
Kötelezi továbbá a Döntõbizottság ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Közbeszerzési Értesítõ 1998. január 21-i számában megjelent ajánlati felhívás: "az ajánlatkérõ speciális, a jogszabályalkotás függvényében változó kivitelezési és ütemezési igényeihez igazodó, a külön dokumentációban részletezett fajtájú önátírós nyomtatványok, ezek többlapos garnitúrái lehívás szerinti" szállítására 5 éves szállítási keretszerzõdés alapján. Ajánlatkérõ ajánlati dokumentációt is készített, melyet az ajánlattevõk legkésõbb 1998. február 5-ig vásárolhattak meg. A dokumentáció megvásárlása egyben az ajánlat benyújtásának feltétele is volt. Ajánlatkérõ az ajánlati felhívás 15.1. pontjában kikötötte, hogy ajánlattevõnek – bevizsgálás céljára – "a dokumentáció részét képezõ mintapéldányokkal azonos mintapéldányokat" kell benyújtania, az ajánlati dokumentáció 3. oldalán pedig azt, hogy "a mintapéldányok alapján megtervezett nyomtatványokból 5-5 db garnitúrát kell a pályázathoz mellékelni". Az ajánlati felhívás 15.2. pontjában ajánlatkérõ közölte: az ajánlattevõnek rendelkeznie kell a Magyar Posta Rt. által engedélyezett gyártókóddal.<br>
Az ajánlatkérõ részletesen meghatározta az önátírós nyomtatványokra vonatkozó általános mûszaki, a pályázati mintákra vonatkozó általános és a mintákra vonatkozó tesztelési követelményeket. Az ajánlattételi határidõ a felhívás közzétételét követõ 41. nap, 1998. március 3. 10.00 óra volt. A felhívásra 5 ajánlat érkezett.<br>
Az ajánlatok felbontásáról közjegyzõi okiratban foglalt jegyzõkönyv készült. A bontási jegyzõkönyvbõl megállapíthatóan a kérelmezõn kívül még a Drop Bt., a Pénzjegy Nyomda Rt., az Állami Nyomda Rt. és a Pátria Nyomda Rt. nyújtottak be ajánlatot. A bontási jegyzõkönyvbõl viszont nem állapítható meg annak ténye, hogy az ajánlatok felbontásakor ismertetésre került volna az ajánlattevõk székhelye, az általuk kért ellenszolgáltatás összege és a vállalt teljesítési határidõ.<br>
A jegyzõkönyvben rögzítést nyert, hogy a Szenzor Kft. ajánlata "nem tartalmazza a kiírás szerinti mintákat, lehívási határidõket", ugyanakkor az is, hogy a kérelmezõ "megjelent képviselõje a bontás e szakaszában a bizottság részére átnyújtotta a 22-295/98. számú véleményeltérést tartalmazó levelét, mely szerint nem kötelezhetõ a kiírás szerinti minták csatolására". Kérelmezõ ezt követõen, az 1998. március 3-i levelében nyilatkozattételre hívta fel ajánlatkérõt a pénzügyi fedezet rendelkezésre állására, az ajánlati minták példányszámára és ezzel összefüggésben az esélyegyenlõség biztosítására nézve.<br>
Az ajánlatok elbírálásának határideje és egyben az eredményhirdetés idõpontja 1998. március 17. volt. Ekkor ajánlatkérõ az Állami Nyomda Rt. ajánlatát hirdette ki nyertesnek.<br>
A Szenzor Számítóközpont Kft. 1998. március 4-én kelt, a Döntõbizottsághoz március 5-én érkezett kérelmével jogorvoslati eljárás megindítását kérte az ajánlatkérõvel szemben. Kérelmében sérelmezi:<br>
 – az ajánlatkérõ nem rendelkezik bizonyított módon a kiírás szerinti 5 évi idõtartamra a pénzügyi fedezettel;<br>
 – az ajánlati felhívás tartalma ellentétes az ajánlati dokumentációban meghatározott feltételekkel, ugyanis az ajánlati felhívásban bevizsgálás céljából mintapéldány benyújtását határozta meg, míg az ajánlati dokumentációban szerinti több tízezer példány gyártását teszi feltétellé. Álláspontja szerint az ajánlati dokumentáció szerinti feltétel sérti a Kbt. 44. § (2) bekezdésének e) pontját, miután ez csak mintapéldány – azaz 1 példány – bemutatását írja elõ;<br>
 – ajánlatkérõ megsértette a Kbt. 33. § (1) bekezdését is, miszerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. Márpedig az ajánlatkérõ jelenlegi gyártójának már eleve rendelkezésére állnak azok a termékek, melyeket a többi ajánlattevõnek többmilliós költségen kell elõállítani;<br>
 – kérte ideiglenes intézkedéssel az eljárás felfüggesztését és a meg nem kötött szerzõdés megkötésének megtiltását.<br>
Kérelmezõ a jogorvoslati eljárásban 1998. március 30-án tartott tárgyaláson az írásban elõterjesztett kérelmét fenntartotta, és kiegészítette. Elõadta:<br>
 – ajánlatkérõ egyrészrõl az 5 évre fennálló pénzügyi fedezet bizonytalanságát, másrészrõl az ajánlattevõkre nem egyenlõ terhet jelentõ ajánlati mintaszám kikötését illetõen megsértette a Kbt. 24. § (2) bekezdését is, ugyanis nem egyenlõ gazdasági háttérrel rendelkezõ ajánlattevõk részérõl egy bizonytalan pénzügyi megtérülés reményében eszközölt jelentõs kiadás elvárása sérti az esélyegyenlõséget;<br>
 – ajánlatkérõ megsértette a Kbt 51. § (3) bekezdését, mert az ajánlatok felbontásakor nem ismertette az ajánlattevõk székhelyét, a kért ellenszolgáltatást és vállalt teljesítési határidõt;<br>
 – ajánlatkérõ megsértette a Kbt. 38. § (3) bekezdését, mert a Pénzjegy Nyomda Rt.-nek az ajánlattételi határidõn belül, 1998. február 12-én kelt, az ajánlatok elkészítésével kapcsolatos kiegészítõ információt kérõ levelére írt, 1998. február 17-i válaszlevelet tájékoztatásul nem küldte meg a többi, általa ismert ajánlattevõ részére;<br>
 – végül ajánlatkérõ megsértette a Kbt. 53. § (1) bekezdésének b) pontját is az 52. § (2) bekezdésének d) pontjára tekintettel, mert az ajánlatok vizsgálatánál nem volt tekintettel az ajánlati felhívás 15.2. pontjában foglalt kikötésére, miszerint az ajánlattevõnek rendelkeznie kell a Magyar Posta Rt. által engedélyezett gyártókóddal. (Tudomása van arról, hogy ilyen gyártókóddal nem mindegyik ajánlattevõ rendelkezett, álláspontja szerint ezen ajánlattevõk ajánlatát érvénytelennek kellett volna nyilvánítani.)<br>
Kérte az ajánlatkérõt 30 000 Ft igazgatási szolgáltatási díj és 5000 Ft ügyvédi munkadíjban marasztalni.<br>
A jogorvoslati kérelemmel szemben ajánlatkérõ 1998. március 16-án írásos észrevételt terjesztett elõ, álláspontja szerint az mind a pénzügyi fedezettel, mind a mintapéldányok darabszámát illetõen ténybeli és jogi szempontból megalapozatlan. Az Országos Nyugdíjbiztosítási Fõigazgatóság az észrevételhez csatolt, 1997. december 9-én kelt levelével jóváhagyta a közbeszerzés tárgyát képezõ termékekre nézve a közbeszerzési eljárásnak ajánlatkérõ által saját hatáskörben történõ lefolytatását, ami azt is jelenti, hogy a felügyeleti szervük is biztosítva látta a fedezetet.<br>
A társadalombiztosítás 1998. évi költségvetésérõl szóló 1997. évi CLIII. törvény 3. Cím l. Elõirányzat csoportszám, 3. kiemelt elõirányzatszám határozza meg az ajánlatkérõ ez évi dologi kiadásokra vonatkozó elõirányzatát, ez képezi a beszerzés fedezetét. Miután a beszerzés tárgya az ajánlatkérõ mûködéséhez folyamatosan szükséges és a mennyisége biztonsággal kalkulálható, 5 éves keretszerzõdéssel folyamatosan biztosítható lesz a teljesítés anyagi fedezete. Ez a tervezési metódus összhangban áll az Államháztartásról szóló törvény 12/A. §-ának rendelkezésével, amelyik lehetõvé teszi a tárgyéven túli kötelezettségek vállalását is. A fedezet rendelkezésre állásának biztonságára garancia a Ptk. 37. § (1) bekezdésének szabályozása is, hiszen eszerint a költségvetési szervet terheli mindazon fizetési kötelezettség, amelyet jóhiszemû harmadik személyek irányába vállalt. Ezekkel ellentétes jogértelmezés gyakorlatilag lehetetlenné tenné azt, hogy a költségvetési szervek a folyamatosan visszatérõ szükségleteiket költségcsökkentõ módon, keretszerzõdések alapján hosszabb távra elõre biztosíthassák.<br>
Nézete szerint kérelmezõnek a Kbt. 32. § (2) bekezdésére való hivatkozása megalapozatlan, mert ez a rendelkezés nem ír elõ ajánlatkérõ részére kötelezettséget a fedezet rendelkezésre állásának igazolására nézve.<br>
A mintapéldányok darabszámát illetõ kifogást érthetetlennek tartja, mert az ajánlati dokumentáció "mûszaki követelmények" 2. pontjában csak 5-5 garnitúrát kértek be a megtervezett nyomtatványokból, és nem a kérelmezõ által állított 1500 db-ot. (Ennek az ajánlati feltételnek egyedül csak a kérelmezõ nem tett eleget.)<br>
Az egyéb érdekeltek közül csak a Drop Bt. nyújtott be észrevételt, ebben írja: a 62. számú nyílt pályázat 12-féle nyomtatványból 5 db garnitúra mintapéldány elkészítését írja ki és nem több tízezer példányét, és nem 1500 db-ot. Tudomása szerint a többi ajánlattevõ (4 cég) eleget tett a példányszámot illetõ feltételeknek.<br>
Ajánlatkérõ a jogorvoslati eljárásban tartott tárgyaláson vitatta, hogy a kérelmet határidõben terjesztették elõ. Indokolása szerint a kérelmezõ az ajánlati dokumentációt 1998. január 22-én vette kézhez, akkor már megismerte annak tartalmát, így a kérelmét – a március 5-i idõponttal szemben – legkésõbb február 6-ig terjeszthette volna elõ. Az ajánlati dokumentáció átvétele idõpontjának igazolására becsatolta a dokumentáció árának befizetésérõl szóló jóváírási értesítõt. Álláspontja szerint ezért kérelmezõnek az 5 éves hitelfedezetre, a minták darabszámára, az esélyegyenlõségre és a bontási jegyzõkönyv hiányosságaira alapított kérelmezõi kifogásait elkésettnek kell tekinteni.<br>
A mintapéldányok darabszámára vonatkozó kérelmezõi kifogásra az írásbeli észrevételében foglaltak kiegészítéseként hivatkozott a Kbt. 44. § (2) bekezdésének g) pontjára, mely lehetõvé teszi, hogy ajánlatkérõ bevizsgálást végezzen a mintapéldányokon. A sokrétû vizsgálat végzéséhez volt szükség az 5-5 db mintapéldányra, a kiírás ezen feltétele tehát nem volt jogszerûtlen. Ajánlatkérõ a tárgyaláson elõterjesztett kiegészítõ kérelem további részeire az 1998. április l-jei észrevételében nyilatkozott:<br>
 – kérelmezõnek a Kbt. 38. § (3) bekezdésére alapított kifogása nem megalapozott, annak ellenére, hogy azt csak a tájékoztatást kérõ Pénzjegy Nyomda Rt.-nek küldte meg, a tájékoztatás ugyanis csak megerõsítette az ajánlati felhívás 15.1., 15.2. pontjában foglaltakat, az esélyegyenlõséget ezzel nem sértették meg.<br>
 – A Kbt. 52. § (2) bekezdésének d) pontjára tekintettel az 53. § (1) bekezdése b) pontjának megsértésére alapított kérelmezõi kifogást sem tartja megalapozottnak, mert az ajánlatok bontásakor közölte az ajánlattevõkkel, hogy az ajánlatok értékelésénél a gyártókóddal való rendelkezés tényét nem fogják figyelembe venni.<br>
Állítja: az ajánlatok bontását megelõzõ napon értesült a Magyar Postának arról a véleményérõl, hogy a kiírás tárgyát képezõ nyomtatványokon nem kell a gyártókódot feltüntetni, mivel azok nem minõsülnek közforgalmú utalvány típusú nyomtatványnak. Az idõ rövidsége miatt a bontás elõtt errõl a tényrõl az ajánlattevõket már nem tudták tájékoztatni.<br>
 – Bejelentette, az eljárás nyertesével, az Állami Nyomda Rt.-vel a szállítási keretszerzõdést megkötötte.<br>
A Döntõbizottság a jogorvoslati eljárásban rendelkezésére álló iratok, dokumentumok és a felek által a tárgyaláson elõadottak alapján megállapította: a jogorvoslati kérelemben és annak kiegészítéseként megjelölt kifogások egy részére nézve a kérelem elkésett.<br>
A pénzügyi fedezet 5 évig történõ rendelkezésre állásával, az ajánlati minták számával és ezekbõl következõen az esélyegyenlõség sérelmével kapcsolatos – a Kbt. 32. § (2) bekezdésére, a 44. § (2) bekezdésének d) pontjára, a 33. § (2) és a 24. § (2) bekezdésére alapított – kifogásait kérelmezõnek az ajánlati dokumentáció átvételétõl, 1998. január 22-tõl számított 15 napon belül, 1998. február 6-ig kellett volna elõterjesztenie, mivel az ajánlatkérõ eljárásának ezek az elemei az ajánlati dokumentáció átvételét követõen számára ismertté váltak. Ezzel szemben ezen kifogásait csak a március 5-én benyújtott kérelmében adta elõ.<br>
Elkésett a Kbt. 51. § (3) bekezdésére alapított kérelem is, miszerint az ajánlatkérõ az ajánlatok felbontásánál nem ismertette az ajánlattevõk székhelyét, az általuk kért ellenszolgáltatás összegét és a vállalt teljesítési határidõt. Az ajánlatok bontása ugyanis a közbeszerzési eljárásnak egyszeri, megismételhetetlen aktusa, az azon elhangzottakat, vagy el nem hangzottakat késõbb nem lehet korrigálni. Az ajánlatok bontása 1998. március 3-án történt, ehhez képest kérelmezõ ezt a kifogást csak a 15 napos jogvesztõ határidõn túl, március 30-án tartott tárgyaláson terjesztette elõ.<br>
A Döntõbizottság megállapította, hogy az ajánlatkérõ megsértette a Kbt. 38. § (3) bekezdését, mert az ajánlatkérõnek a tájékoztatást úgy kell megadni, hogy azzal egyes ajánlattevõknek ne kedvezményezzen, illetve ne sértse az ajánlattevõk esélyegyenlõségét. Az ajánlatkérõ azzal, hogy a Pénzjegy Nyomda Rt. 1998. február 12-i tájékoztatást kérõ levelére adott február 17-i válaszlevelét nem küldte meg a többi ajánlattevõnek, az egyik ajánlattevõt – a Pénzjegy Nyomda Rt.-t – a többletinformációval kedvezményezett helyzetbe hozta. Ajánlatkérõ az április 1-jei észrevételében maga is elismeri, hogy ezt a levélváltást a többi ajánlattevõvel nem ismertette.<br>
A Döntõbizottság megállapította, hogy kérelmezõnek a Kbt. 52 § (2) bekezdése d) pontjának megsértésére alapított kifogása nem késett el és az megalapozott. A kifogás arra irányul, hogy jogsértést követett el ajánlatkérõ, amikor is az ajánlati felhívás 15.2. pontjában foglalt kikötése értelmében nem nyilvánította érvénytelennek azon ajánlattevõk ajánlatát, akik nem igazolták, hogy rendelkeznek a Magyar Posta által engedélyezett gyártókóddal.<br>
A kérelem azért nem késett el, mert a Kbt. 52. § (1) bekezdése értelmében az ajánlatkérõnek egészen az eredményhirdetésig lehetõsége van annak megállapítására, hogy mely ajánlatok érvénytelenek. Az eredményhirdetés március 17-én volt, ehhez képest kérelmezõnek a március 30-i tárgyaláson elõterjesztett kifogása a 15 napos jogvesztõ határidõn belüli. Ajánlatkérõ a kifogással szemben arra hivatkozott, hogy a bontáskor közölte ajánlattevõkkel, hogy az ajánlatok értékelésénél egységesen eltekint a gyártókóddal való rendelkezés tényétõl, tekintettel arra, hogy a Magyar Postának a bontási határnap elõtt közölt véleménye szerint a nyomtatványokon nem kell a gyártókódot feltüntetni.<br>
A Döntõbizottság nem fogadta el az ajánlatkérõ fenti érvelését, mert a Kbt. 52. § (2) bekezdésének d) pontja értelmében érvénytelen az az ajánlat, amelyik nem felel meg az ajánlati felhívásban foglaltaknak. Az ajánlatkérõ az ajánlatok értékelésénél az ajánlati felhívásban kikötött feltételtõl a Kbt. 48. § (1) bekezdése értelmében csak az ajánlati felhívás módosítása útján térhet el, ezt a módosítást a Közbeszerzési Értesítõben közzé kell tenni és új ajánlattételi határidõt kell megadni. Ezt ajánlatkérõ nem tette meg. A jelen közbeszerzési eljárásban valószínû: a gyártókóddal való rendelkezés kikötésének hiányában más ajánlattevõk is nyújtottak volna be ajánlatot, ezzel szemben ajánlatkérõ ezen kikötés figyelmen kívül hagyásával bírálta el a beérkezett ajánlatokat.<br>
A Döntõbizottság megállapította, hogy az ajánlatkérõ a Kbt. 52. § (2) bekezdésének d) pontjára tekintettel megsértette az 53. § (1) bekezdésének b) pontját.<br>
A jogsértések a Kbt. 88. § (1) bekezdésének d) pontja alapján történõ megállapítása mellett a Döntõbizottság az f) pont szerinti szankciót alkalmazta ajánlatkérõvel szemben.<br>
A kérelmezõt megilletõ költségben a marasztalás a 88. § (1) bekezdésének g) pontján alapul.<br>
A Döntõbizottság a kérelmezõ által ideiglenes intézkedés elrendelése iránt elõterjesztett kérelemnek nem adott helyt, mert a kérelmezõ részérõl becsatolt iratokból nem volt megállapítható, hogy a közbeszerzés tisztasága sérült volna, illetve ennek veszélye fennállt volna.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 15.<br>
<br>
	Dr. Csitkei Mária s. k.	Dr. Monory Bulcs s. k.<br>
	közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>