<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2775)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 156-4773<br>
Fax: 155-5082<br>
Ikt. sz.: D. 9/24/1998.<br>
Tárgy: A Délépítõ Rt. és az M+A Kft. egyesített jogorvoslati kérelme Táborfalva Község Önkormányzatának közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Délépítõ Rt. (6721 Szeged, Bocskai u. 10–12., képviseli: dr. Gyõry András ügyvéd, 6720 Szeged, Széchenyi tér 5., továbbiakban: kérelmezõ) jogorvoslati kérelmének, amelyet Táborfalva Község Önkormányzatának (2381 Táborfalva, Tanácsköztársaság tér 1., nevében és megbízásából eljár: Creal Team Kft. 1027 Bp., Kapás u. 48–50., képviseli: dr. Cziffra Károly ügyvéd, 5000 Szolnok, Dózsa Gy. u. 2., a továbbiakban: ajánlatkérõ) szennyvíztisztító telep és csatornahálózat kivitelezése tárgyában lefolytatott közbeszerzési eljárása ellen nyújtott be, a Döntõbizottság részben helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 24. § (2) bekezdésében foglaltakat. Egyebekben a kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 30 napon belül a Délépítõ Rt. részére 30 000 Ft, azaz harmincezer forint igazgatási szolgáltatási díjat fizessen meg.<br>
Az M+A Kft. (2220 Vecsés, Temetõ u. 14–16., képviseli: dr. Berta Hubert ügyvéd, 1028 Budapest, Áfonya u. 8/A) jogorvoslati kérelme tárgyában a Döntõbizottság a jogorvoslati eljárást megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt elõminõsítési eljárásra szóló részvételi felhívást tett közzé a Közbeszerzési Értesítõ (továbbiakban: K. É.) 1997. október 8-i, 39. számában. A beszerzés tárgya: szennyvíztisztító telep és csatornahálózat kivitelezése. A részvételi jelentkezés határideje a hirdetmény megjelenését követõ naptól számított 26. nap volt, azaz 1997. november 3.<br>
Az ajánlati felhívás elküldésének határideje a részvételi jelentkezés határidejének lejártától számított 20 napon belül került megjelölésre, amely idõpont 1997. november 24. volt.<br>
A részvételi felhívás 9. pontjában ajánlatkérõ a résztvevõk pénzügyi, gazdasági és mûszaki alkalmassága igazolására kért adatok és tények körében többek között elõírta a cégbírósági nyilvántartásba vételt (bejegyzést) igazoló 30 napnál nem régebbi eredeti (hitelesített) okirat, kivonat becsatolását is.<br>
A 12. pontban az egyéb információk között pedig elõírta, hogy a részvételi jelentkezést 3 példányban, zárt borítékban kell benyújtani.<br>
Ajánlatkérõ 1997. november 20-án hozta meg az elõminõsítést lezáró döntését, amelyet 1997. november 26-án küldött meg a K. É.-nek, amelyben az elõminõsítési eljárás eredményérõl a hirdetmény 1997. december 17-én jelent meg, mely szerint a részvételre jelentkezõ 20 cég közül az alábbi 7 cég került elõminõsítésre: ERFOREX Rt., Innoterv Rt., Hoffmann Rt., M+A Kft., Pest Megyei Víz- és Csatornamûépítõ Kft., Swietelsky Kft., S & G Kft.<br>
Az alkalmatlanná minõsített részvételre jelentkezõket ajánlatkérõ külön levélben nem értesítette.<br>
Az elõzõekben felsorolt, elõminõsített ajánlattevõket ajánlatkérõ egyidejûleg, közvetlenül írásban, 1997. november 24-én hívta fel ajánlattételre. Az ajánlattétel határidejeként 1997. december 6-át, illetve egy idõközi módosítással 1998. január 26-át jelölte meg.<br>
Kérelmezõ 1998. január 13-án benyújtott írásbeli, illetve a tárgyban 1998. február 4-én tartott tárgyaláson pontosított jogorvoslati kérelmében az ajánlatkérõnek az elõminõsítési eljárásban hozott döntését vitatja. Kérte a Döntõbizottságtól, hogy<br>
 – ideiglenes intézkedésként a közbeszerzési eljárást függessze fel, a még meg nem kötött szerzõdés megkötését tiltsa meg,<br>
 – végleges határozatában a Döntõbizottság az elõminõsítési eljárás eredményhirdetésérõl szóló határozatot semmisítse meg; állapítsa meg, hogy a közbeszerzési eljárás során jogsértés történt,<br>
 – kötelezze ajánlatkérõt új elõminõsítési eljárás lefolytatására; kötelezze a jogsértõ ajánlatkérõt az eljárási díj és költségek viselésére.<br>
Indokolásában elõadta, hogy részvételi jelentkezésük bontásakor (1997. november 3.) ajánlatkérõnek meg kellett volna állapítania az érvényességet vagy az érvénytelenséget. Mivel ebben az idõpontban ajánlatkérõ nem minõsítette érvénytelennek részvételi jelentkezésüket – azt alakilag megfelelõnek tartotta –, így azt érvényesnek kell tekintetni.<br>
Elõadta továbbá, hogy az 1997. december 17-én a K. É.-ben megjelent Hirdetménybõl értesült az elõminõsítés végeredményérõl, mely szerint alkalmatlannak minõsítették. 1997. december 23-án írásbeli indokolást kért ajánlatkérõtõl, mely szerint részvételi jelentkezése nem tartalmazott eredeti (vagy hitelesített) 30 napnál nem régebbi cégkivonatot. Ezt 1998. január 6-án kapta meg, jogorvoslati kérelmét pedig 1998. január 13-án terjesztette elõ, azaz a törvényes határidõn belül.<br>
Állítása szerint az általa benyújtott 3 példány részvételi jelentkezése közül az egyikben eredeti cégkivonat került becsatolásra.<br>
Sérelmezte, hogy információi szerint az elõminõsített ajánlattevõk közül (7 cég) több cégnek nem eredeti (illetve hitelesített) és 30 napnál régebbi a benyújtott cégkivonata. Ezeket kéri tételesen megvizsgálni a Döntõbizottság által.<br>
Ajánlatkérõ észrevételében elõadta, hogy véleménye szerint kérelmezõ a részvételi jelentkezése elutasításáról, azaz alkalmatlanságáról 1997. december 17-én értesült, ehhez képest az 1998. január 13-án benyújtott jogorvoslati kérelme elkésett, ezért annak elutasítását kérte a Döntõbizottságtól. Másodlagosan a kérelem megalapozatlanság miatti elutasítását kérte, mivel az 1997. december 23-i felkérésre 1998. január 5-én kelt levelükben részletesen indokolták kérelmezõ részvételi jelentkezésének alkalmatlanságát.<br>
Elõadta továbbá, hogy a kérelmezõt nem csak a nem eredeti cégkivonat hiánya miatt minõsítették alkalmatlannak, hanem a részletes indokolásból kimaradt egyéb hiányosságokra – a nem megfelelõ gépparkra, alvállalkozók nagy számára, illetve a nem megfelelõ referenciákra – tekintettel.<br>
Jogi álláspontja szerint ajánlatkérõnek csak a Kbt.-ben kötelezõen elõírt alkalmassági feltételeknek való megfelelést kell az alkalmatlanná nyilvánítás szempontjából figyelembe vennie, ugyanakkor a többi, a részvételi felhívásban elõírt feltétel értékelésekor szabad mérlegelési jogkör illeti meg. Elõadta továbbá, hogy véleménye szerint a kérelemben megjelölt jogkövetkezmények alkalmazására nincs mód, mivel az 1998. február 3-án tartott eredményhirdetésen a szerzõdéskötés az ajánlatkérõ és a nyertesnek kihirdetett M+A Kft. között létrejött, ugyanis részére a döntésrõl szóló tájékoztató írásban átadásra került.<br>
Jelen közbeszerzési eljárás ajánlattételi szakaszára vonatkozóan az M+A Kft. jogorvoslati kérelmet nyújtott be a Döntõbizottsághoz 1998. január 28-án. Kérelmében sérelmezte, hogy az ajánlatok bontásakor (1998. január 26.) olyan cég is benyújtott ajánlatot – S & G Izraeli Magyar Kereskedelmi Kft., székhelye: 1133 Budapest, Váci u. 110. –, aki nem került elõminõsítésre, és a nyilvános cégjegyzékben a megadott adatokkal nem szerepel.<br>
Sérelmezte továbbá, hogy az ajánlatok bontásánál olyan személy is jelen volt, aki egy alkalmatlanná nyilvánított céget (KSN Összközmûépítõ Kft.) képviselt, és a Pest Megyei Víz- és Csatornaépítõ Kft. alvállalkozója ajánlatot is tett.<br>
Fentiekre tekintettel kérte a Döntõbizottságot, hogy függessze fel a közbeszerzési eljárást, a szerzõdéskötést tiltsa meg, és hívja fel ajánlatkérõt a Kbt. szabályainak megfelelõ eljárásra, kötelezze a jogsértõt az eljárási díj és a költségek viselésére.<br>
Az elõzõekben leírt jogorvoslati kérelmet a kérelmezõ írásban, teljes terjedelmében 1998. január 30-án visszavonta.<br>
Egyéb érdekeltek közül az OMS Hungária Kft. a kérelem elutasítását kérte, mivel véleménye szerint kérelmezõ nem tett eleget a részvételi felhívásban foglaltaknak azzal, hogy becsatolt cégkivonata nem eredeti, a Kbt. pedig ennek pótlására nem ad lehetõséget.<br>
Az AQUA Construct Rt. sérelmezte, hogy az elõminõsítés eredményérõl nem kaptak semmilyen értesítést, jelentõs módosulások történtek az eljárásban, a szerzõdéskötés idõpontja 1997. december 22-ében, az ajánlattételi határidõ 1998. január 6-ában lett eredetileg megjelölve, ehhez képest az ajánlatok végsõ beadásának határideje 1998. január 26-ára lett módosítva.<br>
Sérelmezte továbbá, hogy a lebonyolító a Kbt. elõírásaival ellentétben mûszaki tervanyagot csatolt az elõminõsítési dokumentációhoz, azonban ebben a fázisban még ajánlat nem tehetõ, így a Kbt. 42. § (6) bekezdése szerint ez jogszabályellenes.<br>
A Pest Megyei Víz- és Csatornamûépítõ Kft. a tárgyaláson elõterjesztett indítványában kérte, hogy a Döntõbizottság a még meg nem kötött szerzõdés megkötését tiltsa meg, vizsgálja meg az M+A Kft. jogorvoslati kérelmét abból a szempontból, hogy az ott közölt információk valóban kimerítették-e az üzleti titok megsértésének fogalmát.<br>
Az ajánlatok elbírálása tekintetében sérelmezte továbbá, hogy állítása szerint ajánlatkérõ csak és kizárólag az M+A Kft. ajánlatát bírálta el, annak ellenére, hogy a többi ajánlattevõ ajánlata sem került érvénytelenítésre, illetve kizárásra.<br>
A Döntõbizottság a becsatolt iratok tartalma és a tárgyaláson elhangzottak alapján megállapította, hogy a kérelem részben megalapozott.<br>
Az ajánlatkérõ az elõminõsítés eredményérõl 1997. november 20-án döntött, megjelölte azt a 7 céget, akiket ajánlattételre 1997. november 24-én felhívott. Ezek a következõk voltak: ERFOREX Rt., M+A Kft., Swietelsky Kft., Hoffmann Rt., Pest Megyei V. Cs. Kft., Innoterv Rt., S & G Kft.<br>
Ezt a döntését a K. É. 1997. december 17-i, 49. számában hirdetményben közzé is tette.<br>
A Döntõbizottság megvizsgálta kérelmezõ és a hivatkozott cégek részvételi jelentkezését a részvételi felhívás 9. pontjában elõírt feltételek teljesítése szempontjából.<br>
A Döntõbizottság megállapította, hogy a pénzügyi, gazdasági és mûszaki alkalmasság vizsgálati körébe vont, megfelelõ cégbírósági bejegyzés (eredeti vagy hitelesített, 30 napnál nem régebbi) becsatolásának hiánya önmagában nem jelent alkalmatlanságot, de néhány részvételi jelentkezést – többek között a kérelmezõét – ezen okból nyilvánított alkalmatlanná ajánlatkérõ. Ebbõl és az esélyegyenlõség betartásának elvébõl következik, hogy ajánlatkérõnek az összes többi részvételi jelentkezõvel is ugyanúgy kellett volna eljárnia, mint kérelmezõvel, vagyis a nem eredeti cégkivonatra tekintettel alkalmatlanná kellett volna õket nyilvánítani. Azonban a Döntõbizottság megállapította, hogy az elõminõsített cégek között megnevezett S & G Kft. becsatolt cégkivonata sem felelt meg az elõírásoknak, mivel 30 napnál régebbi volt. Dátuma 1997. szeptember 15-i, tehát 18 nappal régebbi.<br>
Ezen túlmenõen a Döntõbizottság megállapította, hogy az S & G Kft. cégbejegyzése a magyar jog szerinti, azonban cégkivonatában szereplõ székhelye (1108 Budapest, Juhar u. 42.) nem egyezik meg a részvételi jelentkezésében megjelölt székhellyel (1133. Budapest, Váci u. 110.).<br>
A fentiek alapján a Döntõbizottság megállapította, hogy kérelmezõ kérelme e tekintetben megalapozott, annak a Döntõbizottság helyt ad, ugyanis a cégkivonat nem megfelelõ voltára tekintettel nemcsak kérelmezõt, hanem az S & G Kft. részvételi jelentkezését is alkalmatlannak kellett volna ajánlatkérõnek minõsíteni. Tehát ugyanazon hiányosság miatt mindkét részvételi jelentkezõre egyformán kellett volna alkalmazni a Kbt. vonatkozó rendelkezéseit.<br>
Erre tekintettel a Döntõbizottság megállapította, hogy ajánlatkérõnek az elõminõsítést lezáró döntése jogszabálysértõ volt, ezzel a döntésével megsértette a Kbt. 24. § (2) bekezdésében foglalt rendelkezést, mely szerint "az ajánlatkérõnek biztosítania kell az esélyegyenlõséget az ajánlattevõk számára".<br>
A Döntõbizottság megvizsgálta kérelmezõ mindhárom benyújtott részvételi jelentkezését és megállapította, hogy a becsatolt cégkivonatok közül egy sem eredeti, tehát a részvételi felhívásban foglaltaknak nem megfelelõ. A Döntõbizottság azt is megállapította, hogy mindhárom, roncsolásmentes kötési technológiával készített részvételi jelentkezés sértetlen.<br>
Fentiek alapján a Döntõbizottság megállapította, hogy kérelmezõnek becsatolt cégkivonata eredetiségére vonatkozó nyilatkozata nem helytálló, a Döntõbizottság a kérelem ezen részét a Kbt. 88. § (1) bekezdés a) pontjára hivatkozással alaptalanság címén elutasította.<br>
Az ajánlatkérõ által a tárgyaláson megnevezett – a kérelmezõ részvételi jelentkezésére vonatkozó – egyéb alkalmatlansági indokok (nem megfelelõ géppark, alvállalkozók nagy száma, nem megfelelõ referenciamunkák) vizsgálata során a Döntõbizottság megállapította, hogy azokat a közbeszerzési eljárás során becsatolt iratok nem támasztják alá, mivel az elõminõsítés eredményérõl készített szöveges értékelési jegyzõkönyvben kérelmezõnél az alkalmatlanság indokaként kizárólag a cégbejegyzés nem elõírásszerû igazolása került megjelölésre.<br>
Az elõzõekben felsorolt egyéb alkalmatlansági indokok tartalmilag sem állják meg a helyüket – a bérelt géppark használata önmagában nem jelenti a mûszaki alkalmatlanságot; ugyanúgy a 15%-ot meg nem haladóan igénybe vett nagyszámú alvállalkozó sem; referenciák tekintetében pedig kérelmezõ meggyõzõen igazolta alkalmasságát –, azonban ezek további vizsgálata érdektelen, mert ajánlatkérõ ténylegesen nem ezen okokból nyilvánította kérelmezõt alkalmatlannak a szerzõdés teljesítésére.<br>
A Döntõbizottság nem fogadta el kérelmezõnek a részvételi jelentkezések bontásával kapcsolatos kifogását sem, mivel a Kbt. nem írja elõ ajánlatkérõnek a részvételi jelentkezések bontásakor az alkalmatlanság azonnali megállapításának kötelezettségét. Ajánlatkérõ ennek a kötelezettségének a részvételi jelentkezések teljes körû vizsgálatát követõen, az elõminõsítést lezáró döntésével kell hogy eleget tegyen.<br>
Ennek a kötelezettségének pedig az 1997. november 20-án hozott döntésével eleget tett, tehát jogsértést nem követett el.<br>
A Pest Megyei Víz- és Csatornamû Kft. tárgyaláson tett indítványaival a Döntõbizottság érdemben nem foglalkozott. Az egyéb érdekelt önálló kérelem elõterjesztésére jelen eljárásban nem volt jogosult. Az itt sérelmezett magatartásokat egyébként késõbb önálló kérelemben is elõterjesztette, mely a D. 31/1998. szám alatt elbírálásra került.<br>
Ajánlatkérõ által a tárgyaláson tett nyilatkozatból és a becsatolt szerzõdésbõl a Döntõbizottság megállapította, hogy a nyertes ajánlattevõ, M+A Kft. és ajánlattevõ között a szerzõdés 1998. február 3-án létrejött, így a törvényi feltételek hiányában nem alkalmazott ideiglenes intézkedést, de a Kbt. 88. § (1) bekezdésének d) és g) pontja szerinti jogkövetkezményeket alkalmazta.<br>
Az M+A Kft.-nek a tárgyban 1998. január 28-án benyújtott és jelen eljárásban egyesítve kezelt kérelmét a kérelmezõ 1998. január 30-án írásbeli nyilatkozatával teljes terjedelmében visszavonta. Erre tekintettel a Döntõbizottság – a Kbt. 79. § (1) bekezdésére figyelemmel – az államigazgatási eljárás általános szabályairól szóló 1957. évi IV. törvény 14. §-a alapján az M+A Kft. kérelmére indult eljárást megszüntette.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. március 20.<br>
<br>
	Divinyi József s. k.	Kalmárné Diósy Ildikó s. k.<br>
	közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>