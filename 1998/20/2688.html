<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2688)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 156-6764<br>
Fax: 155-5082<br>
Ikt. sz.: D. 9/24/1998.<br>
<br>
Tárgy: Jogorvoslati kérelem elutasítása.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság VERTESZ Elektronika Kft. (1116 Budapest, Fehérvári út 108–112., a továbbiakban: kérelmezõ) a Budapest Közlekedési Rt. metró észak–déli vonal alállomásai energia-távvezérlõinek teljes körû rekonstrukciója tárgyú közbeszerzési eljárása ellen indított kérelmét a közbeszerzésekrõl szóló 1995. évi XL. törvény (a továbbiakban: Kbt.) 79. § (5) bekezdése alapján, elkésettség miatt érdemi vizsgálat nélkül, hivatalból elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Budapesti Közlekedési Rt. az 1997. október 27-én nyílt eljárásra közzétett ajánlati felhívása alapján lefolytatott közbeszerzési eljárást az 1998. február 6-i eredményhirdetéskor a Kbt. 60. § (1) bekezdés d) pontjára hivatkozva eredménytelennek nyilvánította azzal, hogy "egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot".<br>
Kérelmezõ nem értve egyet a döntéssel, 1998. február 9-én kérte ajánlatkérõt, hogy a döntését indokolja meg. Erre a választ a kérelmezõ 1998. február 26-án kapta meg.<br>
A Döntõbizottság álláspontja szerint a kérelmezõ által vélelmezett jogsértõ cselekmény legkésõbb az indoklás átvételének napján, azaz 1998. február 26-án vált ismertté számára.<br>
A Kbt. 79. § (5) bekezdése szerint "az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár".<br>
Kérelmezõ jogorvoslati kérelmét 1998. április 1-jén keltezte, mely 1998. április 2-án érkezett a Döntõbizottsághoz.<br>
A Döntõbizottság megállapította, hogy a jogsértõ esemény bekövetkezésétõl a Kbt. 79. § (5) bekezdésében megjelölt, nyitva álló 15 napos jogvesztõ határidõ már március 13-án eltelt, ezért a jogorvoslati kérelmet érdemi vizsgálat nélkül elutasítja.<br>
A Döntõbizottság a határozatát a Kbt. 79. § (1) bekezdésére figyelemmel, a 79. § (5) bekezdése alapján hozta meg.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 3.<br>
<br>
	Dr. Bíró László s. k.	Gyulai Zoltán s. k.<br>
	közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>