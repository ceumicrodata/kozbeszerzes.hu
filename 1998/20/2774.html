<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2774)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 156-4773<br>
Fax: 155-5082<br>
Ikt. sz.: D. 23/911/1998.<br>
<br>
Tárgy: A HYDROFERR PLUSZ Kft. jogorvoslati kérelme Tar Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a HYDROFERR PLUSZ Kft. (6600 Szentes, Berekhát út 11., képviseli: dr. Stern Sándor ügyvéd, 6600 Szentes Tóth J. u. 2/A, a továbbiakban: kérelmezõ) által Tar Község Önkormányzata (3073 Tar, Szondi út 55., a továbbiakban: ajánlatkérõ) szennyvíztisztító telep kivitelezésére kiírt közbeszerzési eljárása ellen indított jogorvoslati kérelmét elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ fenti beruházás megvalósítására nyílt eljárásban ajánlati felhívást tett közzé a Közbeszerzési Értesítõ 1997. november 19-i számában. A beszerzés tárgya Tar-Mátraszõlõs községek részére szennyvíztisztító telep építése vállalkozási szerzõdés alapján. Ajánlatkérõ ajánlati felhívásának 13. pontjában meghatározta az összességében legelõnyösebb ajánlat elbírálási szempontjait. Ezek fontossági sorrend szerint:<br>
 – referenciamunkák, megbízhatóság és a minõségbiztosítás feltételei (alvállalkozók is)<br>
 – kedvezõ fizetési feltételek<br>
 – az ajánlat tárgyának ára<br>
 – szavatosság és jótállási feltételek<br>
 – az ajánlat tárgyára vonatkozó részleges és befejezõ teljesítésre vállat határidõk.<br>
Az ajánlattételi határidõig, azaz 1997. december 30-ig tíz ajánlattevõ nyújtotta be ajánlatát. Az eredményhirdetésre 1998. január 14-én került sor, mely alapján az öszszességében legelõnyösebb ajánlattevõ az Aqua Construct Rt. (1088 Budapest, Reviczky u. 4/A) ajánlatát fogadta el az ajánlatkérõ. A második legelõnyösebb ajánlatot benyújtó ajánlattevõ a Földgép Tisza Építõ Kft. (6750 Algyõ, Pf. 9) volt.<br>
A HYDROFERR PLUSZ Kft. ajánlattevõ 1998. január 28-án jogorvoslati eljárást kezdeményezett a Döntõbizottságnál. Sérelmezte ajánlatkérõ eljárást lezáró döntését. Állítása szerint nem a legelõnyösebb ajánlattevõt hirdette ki nyertesnek. Hivatkozott arra is, hogy mind a határidõk, referenciák, valamint a szavatossági, jótállási feltételek tekintetében saját ajánlata megfelelõ volt, ugyanakkor árban lényegesen kedvezõbb. Álláspontja szerint az ajánlatkérõ az ajánlatok elbírálásakor megsértette a közbeszerzésekrõl szóló 1995. évi XL. törvény (továbbiakban: Kbt.) 56. §-ának elõírásait, valamint saját elbírálási szempontjait is. Kérte a Döntõbizottságtól ajánlatkérõ döntésének megsemmisítését.<br>
Ajánlatkérõ a kérelem elutasítását kérte megalapozatlanság címén. Hivatkozott arra, hogy kérelmezõ ajánlati ára nem tartalmazza teljeskörûen a kiírás 3. a) pontjában foglaltakat: a kivitelezés kezdõ idõpontjára nem tett ajánlatot; nem igazolta hitelt érdemlõen pénzügyi alkalmasságát; eltérõ technológiájú megvalósítást tartalmazott ajánlata, mely új engedélyezési eljárás lefolytatását vonta volna maga után. Ez veszélyeztette a céltámogatás igénybevételét.<br>
A jogorvoslati eljárásban a felek és az egyéb érdekeltek tárgyalás tartását nem kérték.<br>
A Döntõbizottság a rendelkezésre álló iratanyag alapján az alábbiakat állapította meg.<br>
Az ajánlatkérõ céltámogatás formájában kívánja a szennyvíztisztító telep beruházását kivitelezni. Ajánlati felhívásában 400 m2/d kommunális szennyvíz tisztítására tavas rendszerû mûszaki megoldású tisztítómû beruházására kért ajánlatokat. Az engedélyezési terveket a mûszaki megoldás megvalósítására készítette el a Monta-Bau Kft. (Eger). Ajánlatkérõ az 1998. január 14-én nyertesnek kihirdetett Aqua Construct Rt.-vel a vállalkozási szerzõdést 1998. január 22-én megkötötte. <br>
A Döntõbizottság tételesen megvizsgálta a nyertes ajánlattevõ és a kérelmezõ ajánlatát az elbírálási szempontok figyelembevételével.<br>
Megállapította, hogy kérelmezõ ajánlattevõ az ajánlati dokumentációtól eltérõ, úgynevezett Bio-Clear 524. technológiai rendszerû megvalósításra tett 74,7 M Ft+áfa ajánlatot, összesen 93 375 E Ft összegben. Ajánlatkérõ a kivitelezés megkezdésének határidejét legkésõbb 1998. április 1-jében jelölte meg, míg a végleges befejezési határidõt 1998. július 15-ben. Kérelmezõ a kivitelezés megkezdésének idõpontjára ajánlatot nem tett, míg a befejezési határidõt szintén 1998. július 15-ben jelölte meg.<br>
A nyertes ajánlattevõ az ajánlati felhívásban megjelölt tavas rendszerû beruházás megvalósítására tett árajánlatot bruttó 123 500 000 Ft összegben. A kivitelezés kezdõ idõpontját legkésõbb 1998. február 20-ában jelölte meg.<br>
Ajánlatkérõ elsõrendû elbírálási szempontként a megbízhatóságot, a referenciamunkát és a kivitelezési árat jelölte meg.<br>
Az Aqua Construct Rt. megbízhatósága mellett szólt saját gépparkja és alvállalkozás igénybevétele nélküli kivitelezése, valamint a nagyobb volumenû részletes referenciamunkák. A bruttó 123 500 000 Ft-os árajánlata fedezte az ajánlati felhívás 3. a) pontjában megjelölt valamennyi építési munkát, továbbá a tisztítástechnológia, az iszapkezelés és a beüzemelés járulékos költségeit is.<br>
A nyertes ajánlat összességében teljeskörûen az ajánlati felhívásban és a dokumentációban foglalt technológiát és építési részmunkát tartalmazza. Kérelmezõ ajánlata nem tartalmazza az iszapvíztelenítés és ahhoz kapcsolódó vonalas létesítmények kivitelezését, a telepen keletkezõ szennyvíziszap elszállításának költségeit. E munkálatok járulékos költségeit további 7 500 000 Ft+ 25% áfa vállalási díjként szerepelteti ajánlatában, amennyiben ajánlatkérõ erre igényt tartana.<br>
A nyertes ajánlat vállalási díja bruttó 123 500 000 Ft, míg a kérelmezõ ajánlata a járulékos munkálatok költségeivel együtt a nyertes ajánlat vállalási díjához közelít. A kérelmezõ eltérõ technológiai megvalósítása magával vonja egy újabb engedélyezési eljárás lefolytatását, annak további költségeivel együtt, mely a céltámogatással megvalósuló beruházás ajánlati kiírásban megjelölt befejezési határidejét és a céltámogatás igénybevételét veszélyeztetné.<br>
A szennyvíztisztító telep megvalósításának eltérõ technológiája az üzemeltetés költségeiben is megmutatkozik. A helyi adottságokat, az üzemeléssel járó energiaköltségeket figyelembe véve a tavas rendszerû szennyvíztisztító megépítése mellett foglalt állást az ajánlatkérõ. Az ajánlatkérõ a technológiák elõnyeit és hátrányait az értékelési tájékoztatójában gondosan és megalapozottan fejtette ki.<br>
A Döntõbizottság a szavatossági és jótállási garanciák vonatkozásában olyan mértékû eltérést nem állapított meg, amely a kérelmezõ ajánlatát e részében elõnyösebbé tette volna.<br>
Mindebbõl megállapította, hogy az ajánlatkérõ öszszességében a legelõnyösebb, azaz az Aqua Construct Rt. ajánlatát fogadta el.<br>
A Döntõbizottság az indokolásban kifejtettek alapján – a Kbt. 76. § (1) bekezdésének c) pontjában biztosított jogkörében eljárva – a Kbt. 88. § (1) bekezdésének a) pontja alapján a kérelmet, mint megalapozatlant elutasítja.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 20.<br>
<br>
	Divinyi József s. k.	Dr. Eke Pekács Tibor s. k.<br>
	közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>