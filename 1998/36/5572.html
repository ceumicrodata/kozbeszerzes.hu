<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5572)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.130/4/1998<br>
<br>
Tárgy: A MET-H.É.L. Energetikai Kivitelezõ és Kereskedelmi Kft. jogorvoslati kérelme a Dél-dunántúli Gázszolgáltató Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MET-H.É.L. Energetikai Kivitelezõ és Kereskedelmi Kft. (7700 Mohács, Kígyó u. 8., továbbiakban: kérelmezõ) a Dél-dunántúli Gázszolgáltató Rt. (7626 Pécs, Búza tér 8/A) gázelosztó-vezeték építése tárgyú elõminõsítési közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. január 7-én megjelent 1. számában gázelosztó-vezeték építése tárgyú közbeszerzési eljárásra való felhívást tett közzé. 1998. július 2-án nyújtott be jogorvoslati kérelmet a kérelmezõ, melyben kifogásolta, hogy az elõminõsítési eljárás eredményének közlése formailag nem felelt meg a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. sz.</a> mellékletében foglaltaknak, tartalmilag egyetlen indokot sem tartalmazott az alkalmatlan minõsítés igazolására. Az eredményrõl az ajánlatkérõ a kérelmezõt, általa is elismerten 1998. április 3-án fax útján értesítette.<br>
Kérelmezõ kérte, hogy a Döntõbizottság állapítsa meg a jogsértést, továbbá állapítsa meg a szabálytalan intézkedés társaságát sújtó következményeit, nevezetesen nagymértékû hitelrontás a szakmai vállalkozói piacon, ennek kihatásaként jelentõs összegû várható anyagi haszon elmaradása. A DDGÁZ Rt. bizottsága a minõsítési eljárás résztvevõivel közölje a kérelmezõvel szembeni "tévedését".<br>
A kérelmezõ jogorvoslati kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Bizottság eljárása kérelemre vagy hivatalból indul. A 79. § (5) bekezdése értelmében az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetõleg kezdeményezhetõ.<br>
A kérelmet a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdésében foglalt módon kell benyújtani. Ha a kérelem a 80. § (1) bekezdés szerinti adatokat nem tartalmazza, akkor a Bizottság felhívja a kérelmezõt 5 napon belül a hiányok pótlására, és a hiánytalan kérelem beérkezését követõen intézkedik a jogorvoslati eljárás megindításáról.<br>
A kérelmezõ 1998. június 16-án nyújtotta be hiányosan a jogorvoslati kérelmét, ezért a Döntõbizottság õt 1998. június 25-én kelt felhívásában hiányok pótlására hívta fel, nevezetesen jelentse be, mi volt a jogsértõ esemény, amelyet sérelmez, az mikor történt és mikor jutott a tudomására, valamint a Döntõbizottság milyen intézkedését kéri, és ennek indokait.<br>
A kérelmezõ 1998. július 2-án tett eleget hiánypótlási kötelezettségének.<br>
Ezen beadványában a jogsértõ esemény tudomásra jutásának idõpontját 1998. április 3-ban jelölte meg, nevezetesen, hogy fax útján értesítették õt az elõminõsítési eljárás eredményérõl. A kérelmezõnek tehát a tudomásszerzés idõpontjától számított 15 napon belül lett volna lehetõsége a jogorvoslati eljárás kezdeményezésére. Ezzel szemben kérelmezõ a jogvesztõ 15 napos határidõn belül nem a Döntõbizottsághoz fordult, hanem megkereste az ajánlatkérõ vezetõjét, hiánytalanul a jogorvoslati kérelmét csak 1998. július 2-án nyújtotta be a Döntõbizottsághoz. Tehát ebbõl egyértelmûen megállapítható, hogy a 15 napos jogvesztõ határidõn jóval túl került elõterjesztésre a jogorvoslati kérelme, így a kérelem elbírálásának a törvény kizáró rendelkezése miatt eljárásjogi akadálya van, hiszen a határidõk mulasztása jogvesztéssel jár, ezért a Döntõbizottság a rendelkezõ részben foglaltak szerint a jogorvoslati kérelmet elutasította a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére figyelemmel.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 10.<br>
<br>
Dr. Deli Betty s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>