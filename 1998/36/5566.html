<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5566)
</b></h2><FONT size=3><i><u></i></u><br>
1024 Budapest, Margit krt. 8.<br>
Ikt.sz.: D.97/23/1998.<br>
<br>
Tárgy: A Kõolajvezetéképítõ Rt. jogorvoslati kérelme az ÉGÁZ Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Kõolajvezetéképítõ Rt. (8601 Siófok, Tanácsház u. 9., képviseli dr. Pongor Tamás ügyvéd, 8601 Siófok, Pf. 249, a továbbiakban: kérelmezõ) jogorvoslati kérelmének – melyet az Észak-dunántúli Gázszolgáltató Rt. (9029 Gyõr, Puskás T. u. 37., képviseli dr. Rázsó Ferenc jogtanácsos, cím: ua., továbbiakban: ajánlatkérõ) Lébény és térsége gázellátása tárgyában kiírt közbeszerzési eljárása ellen nyújtott be – részben helyt ad. Az öszszeférhetetlenség megállapítására irányuló kérelmét elutasítja.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontját, az 56. § (1) bekezdésére figyelemmel az 59. § (1) bekezdését, ezért az ajánlatkérõnek az ÉGÁZ ÉP Kft.-re vonatkozó eljárást lezáró döntését a Döntõbizottság megsemmisíti.<br>
A Döntõbizottság 1998. május 22-én és annak kiegészítése tárgyában 1998. május 26-án kelt D. 97/2/1998. számú szerzõdés megkötését megtiltó ideiglenes intézkedés elrendelésérõl szóló határozata hatályát veszti jelen határozat kézhezvételével.<br>
A Döntõbizottság kötelezi ajánlatkérõt, hogy kérelmezõnek 30 000 Ft, azaz harmincezer forint igazgatási szolgáltatási díjat fizessen meg a határozat kézhezvételétõl számított 15 napon belül.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 1998. január 28-án a Közbeszerzési Értesítõ 4. számában tette közzé 207. sorszám alatt részvételi felhívását nyílt elõminõsítési eljárásra. A részvételi felhívás 3. a) pontjában a következõképpen határozta meg a beszerzés tárgyát és mennyiségét: különbözõ (DN 80-as, DN 100-as, DN 150-es) átmérõjû nagy középnyomású, acélanyagú gázvezeték alépítményi (földmunka, zöldkár, befejezõ munkák, rekultiváció, ideiglenes melléklétesítmények) és/vagy felépítményi (csõszerelés és hegesztés) munkái elvégzése, új vezetékek létesítésénél Lébény és térségére vonatkozóan, összesen kb. 45 km hosszúságban. Az ajánlatkérõ által szolgáltatott tervdokumentáció szerinti különbözõ típusú 12 db gázfogadó állomás beépítése és beüzemelése (alépítményi és felépítményi munkák, elektromos ellátás, villámvédelem). Az épülõ acélanyagú gázvezetékek aktív korrózióvédelmének létesítéséhez szükséges alépítményi és/vagy felépítményi munkáinak elvégzése az ajánlatkérõ által szolgáltatott tervdokumentáció szerint.<br>
Az ajánlatkérõ a részvételi felhívásban elõírta, hogy csak teljes körû ajánlatot lehet tenni, és többváltozatú ajánlatot nem. Továbbá meghatározta azokat az adatokat és tényeket, amelyekkel a résztvevõknek a pénzügyi, gazdasági és mûszaki alkalmasságukat igazolniuk kell.<br>
A részvételi felhívás 10. pontjában határozta meg az összességében legkedvezõbb ajánlat elbírálási szempontjait és azok fontossági sorrendjét. A bírálati szempontok a következõk voltak:<br>
– ajánlati ár,<br>
– vállalt határidõ,<br>
– fizetési ütemezés,<br>
– pénzügyi, gazdasági alkalmasság,<br>
– mûszaki alkalmasság,<br>
– ajánlattevõk mulasztásából eredõ késedelem esetén vállalt napi kötbér összege,<br>
– egyéb teljesítési, jóteljesítési garanciák,<br>
– ajánlattevõ nyilatkozata arról, hogy az ajánlatkérõ által megnevezett csõszállítóval szállítási szerzõdés kötését vállalja-e a beszerzés tárgyára.<br>
Az elõminõsítési eljárásban 12 részvételi jelentkezés került benyújtásra. Az ajánlatkérõ valamennyi résztvevõt ajánlat tételére hívta fel, jelen eljárásban 5 ajánlattevõ nyújtott be ajánlatot, mégpedig: kérelmezõ, az INTER PA-KO Kft. (Gyõr), Arinext Kft. (Debrecen), Innoterv Rt. (Budapest) és ÉGÁZ-ÉP Kft. (Gyõr).<br>
Az ajánlatok bontására 1998. április 20-án került sor, amikor is az ajánlatkérõ az Innoterv Rt. ajánlatát érvénytelenné nyilvánította, mert az nem tartalmazta az ajánlati biztosíték megfizetésérõl szóló igazolást.<br>
A nyilvános eredményhirdetésre 1998. május 11-én került sor, ahol az ajánlatkérõ az ÉGÁZ-ÉP Kft. ajánlatát hirdetett ki nyertesnek, 194 120 000 Ft+áfa összegben.<br>
A második legjobb ajánlat kérelmezõé volt, 168 653 000 Ft+áfa összegben.<br>
Kérelmezõ 1998. május 21-én érkezett jogorvoslati kérelmében kérte a Döntõbizottságot, állapítsa meg, hogy ajánlatkérõ megszegte a Kbt. elõírásait, valamint semmisítse meg ajánlatkérõnek az eljárást lezáró döntését, ideiglenes intézkedésként pedig a még meg nem kötött szerzõdés megkötését tiltsa meg.<br>
Kérelmében egyrészt összeférhetetlenségre hivatkozott, mely szerint az ajánlatkérõnek 100%-os tulajdonában áll a nyertes ajánlattevõ, azaz az ÉGÁZ-ÉP Kft., valamint ajánlatkérõ néhány vezetõ tisztségviselõje – így többek között Tamás Tibor vezérigazgató és Berkes Péter mûszaki fõosztályvezetõ – alkalmazottai a nyertes ajánlattevõnek. Továbbá a Kft. alapító okirata szerint mint alkalmazottak cégjegyzésre jogosultak a fentebb említett személyek. Álláspontja szerint ez ellentétes a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésével. Kérelmének másik részében sérelmezte az ajánlatkérõnek a döntését, így többek között hivatkozott arra, hogy a pénzügyi, gazdasági alkalmasság vonatkozásában becsatolt ajánlatában egy 250 000 000 Ft-ról szóló fedezetigazolást, mellyel szemben a nyertesnek csak egy olyan nyilatkozata áll, amely a munkaanyag költségére vonatkozóan 100%-ban rendelkezésére áll a pénzügyi fedezet, továbbá elismerte ugyan, hogy 1996. évben veszteséges volt a gazdálkodása, de már 1997-ben ez a tendencia javulást mutatott, és kedvezõ volt a gazdálkodása.<br>
Hivatkozott továbbá arra, hogy a beadott ajánlatok közül az õ ajánlata volt az ár vonatkozásában a legkedvezõbb, és az ajánlata mûszaki tartalma teljes mértékben megfelelt a részvételi felhívásban, illetve a dokumentációban foglaltaknak.<br>
Sérelmezte továbbá, hogy az ajánlatkérõ nem a részvételi felhívásban meghatározott fontossági sorrendben bírálta el az ajánlatokat.<br>
Ajánlatkérõ észrevételében kérelmezõ jogorvoslati kérelmének alaptalanság címén történõ elutasítását kérte az alábbiak miatt.<br>
Egyrészt hivatkozott az 1998. május 27-én kelt Gyõr-Moson-Sopron Megyei Bíróság, mint cégbíróság által kiállított cégkivonatra, amelynek 15. pontjában fel vannak sorolva a nyertes ajánlattevõ cégjegyzésre jogosult személyei. Ezek között nem szerepelnek a kérelmezõ által megjelölt személyek. Elismerte ugyan, hogy ajánlatkérõ 100%-os tulajdonában áll a nyertes ajánlattevõ, de ez álláspontja szerint nem ellentétes a Kbt. szabályaival, így véleménye szerint a nyertes ajánlattevõ is tehet ajánlatot a közbeszerzési eljárásban. Álláspontja szerint személyi összeférhetetlenség sem áll fenn és ez a becsatolt alapító okiratból is megállapítható, mely szerint a kérelmezõ által említett személyeknek, mint alkalmazottaknak nincs önálló cégjegyzési jogosultsága.<br>
Részvételi felhívásában meghatározta a szempontrendszereket, illetve azok fontossági sorrendjét, így értékelte az ajánlatokat. Megállapította, hogy kérelmezõ és a nyertes ajánlat a vállalt határidõ és a fizetési ütemezés szempontja szerint azonosak voltak. A pénzügyi gazdasági alkalmasság szempontjából elsõsorban az elõminõsítési eljárásban becsatolt dokumentumok alapján megállapította, hogy kérelmezõnek a korábbi években 1996–1997-ben nagy vagyonvesztése volt, így a pénzügyi, gazdasági alkalmassága, valamint mérlegadatai nem voltak kedvezõek, ezért az elbírálás során 0 pontot adott. A mûszaki alkalmasságnál kb. 1-3 pontszám volt az, amit a kérelmezõ kapott, egyébként a mûszaki alkalmasság nem elõzte meg a pénzügyi gazdasági alkalmasságot, mivel ha a szempontrendszerek egészét 100%-nak vesszük, akkor a pénzügyi és gazdasági alkalmasság kb. 70%-os mértéket jelentett, míg a mûszaki alkalmasság egy 1/3-os arányt.<br>
A referencia elbírálási szempontnál a DDGÁZ Rt.-tõl érdemben nem kapott magyarázatot. A MOL Rt. pedig nem nevezte kiválónak a kérelmezõ korábban nála végzett munkáját.<br>
A kötbér összege, mint elbírálási szempontnál álláspontja szerint nem volt érdemi különbség a 100, illetve a 250 ezer forint kötbér vállalása között, a 160-200 milliós beruházást figyelembe véve.<br>
Az egyéb teljesítési és jóteljesítési garanciánál a két ajánlatot egyformán értékelte, mivel többletgaranciát sem a nyertes, sem a kérelmezõ nem vállalt. A csõszállítási szerzõdésre vonatkozó nyilatkozatot szintén egyformán értékelte mindkét ajánlatnál. Elismerte, hogy az ajánlattevõknek kiadott dokumentációban a gázfogadó állomások villamosenergia-ellátása szárazelem-betáplálással volt megjelölve. Továbbá azt, hogy ezt tartalmazta kérelmezõ ajánlata is, illetve a nyertes ajánlat is, a nyertes ajánlat még további többletet is tartalmazott, mivel a hálózati energiaellátás bekerülési költségét is megjelölte ajánlatában.<br>
Az egyéb érdekeltek közül az Innoterv Rt. és az Arinext Kft. tett érdemi észrevételt a jogorvoslati eljárásban. Álláspontjuk szerint ajánlatkérõ a Kbt.-nek megfelelõen bonyolította le a közbeszerzési eljárást.<br>
A Döntõbizottság a rendelkezésre álló iratokból és a felek képviselõinek nyilatkozataiból megállapította, hogy a kérelmezõ jogorvoslati kérelme részben megalapozott.<br>
A Döntõbizottság nem állapított meg személyi összeférhetetlenséget az ajánlatkérõ és a nyertes ajánlattevõ között az ajánlatkérõ vezetõ tisztségviselõi vonatkozásában.<br>
A Döntõbizottság álláspontja szerint ajánlatkérõ tulajdoni részesedése a nyertes ajánlattevõnél nem alapozza meg a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében megfogalmazott tilalom fennállását, ezért e kérdésben kérelmezõ kérelme alaptalan. A Döntõbizottság továbbá azt is megállapította, hogy ajánlatkérõ közbeszerzési bizottságának tagjai sem munkaviszonyban, sem munkavégzésre irányuló egyéb jogviszonyban nem állnak a nyertes ajánlattevõnél. Így e körben sem áll fenn a személyi összeférhetetlenség.<br>
Ajánlatkérõ az ajánlatok elkészítéséhez a részvételi felhíváson kívül dokumentációt is rendelkezésre bocsátott. A dokumentáció szerint a gázfogadó állomások esetében az elektromos ellátást szárazelem betáplálásával kellett elkészíteni. Az ajánlattevõk a dokumentáció ezen elõírására tekintettel ajánlataikat – a nyertes kivételével – ennek megfelelõen készítették el. A Döntõbizottság megállapította, hogy a nyertes ajánlattevõ ajánlatát a dokumentációtól eltérõen készítette el, miután hálózati elektromos energiával látta el a gázfogadó állomásokat. Ajánlati nyilatkozata szerint a gázfogadó állomások kivitelezésére tett árajánlata 25 500 000 Ft értékben, a tervdokumentációtól eltérõen tartalmazza a gázfogadó állomás mûszaki megoldását. A nyertes ajánlatának a részvételi felhívástól és az ajánlati dokumentációtól eltérõ mûszaki tartalmát a tárgyaláson az ajánlatkérõ is elismerte, amikor úgy nyilatkozott, hogy bár a dokumentáció szárazelem-betáplálást írt elõ, számára éppen az a kedvezõ, hogy a nyertes ajánlattevõ ezen elvárástól is többletet ajánlott meg.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell a ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A fenti rendelkezésre tekintettel az ajánlatokban a részvételi felhívás és a dokumentáció tartalmától eltérni, többletet megajánlani nem lehet. Az ajánlatkérõi igények meghatározására ugyanis kizárólag az ajánlatkérõ jogosult a felhívásban és a dokumentációban. Ezen igények meghatározása során tényleges szükségleteit kielégítõ módon, körültekintõen, tõle elvárható gondossággal kell eljárnia az ajánlatkérõnek. Amennyiben az ajánlatkérõi igények meghatározása nem megfelelõen történik a dokumentációban, az ajánlatkérõnek ezt a felhívás és a dokumentáció módosításával az ajánlatok felbontásáig korrigálnia lehet. Ezt követõen azonban a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésében és 50. §-ában meghatározott ajánlati kötöttség miatt az ajánlattevõket az ajánlat tartalmával kapcsolatban többletnyilatkozatok megtételére nem hívhatja fel, illetve e nyilatkozatok alapján az egyes ajánlatokat az ajánlati ár tekintetében saját maga nem módosíthatja. Minderre tekintettel az ajánlatkérõ sem az energiaellátással, sem más tekintetben nyilatkozatot az ajánlattevõktõl a felbontást követõen nem kérhetett volna, illetõleg az árajánlatokat a beadott ajánlatok szerint lett volna köteles összehasonlítani.<br>
A fentiekre tekintettel a nyertes ajánlattevõ ajánlata érvénytelen volt, miután a gázfogadó állomások energiaellátása tekintetében olyan mûszaki tartalmat ajánlott meg, amelyet ajánlatkérõ dokumentációjában nem kért.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A nyertesként történõ kihirdetés egyik feltétele tehát, hogy a részvételi felhívásban és a dokumentációban meghatározott feltételek alapján készült ajánlat legyen az elbírálási szempontok szerint a legkedvezõbb. Miután a nyertes ajánlattevõ ajánlata nem felelt meg e kritériumnak, ezen okból sem lehet az 59. § alapján a nyertes ajánlattevõ ajánlatát a legelõnyösebbnek tekinteni.<br>
A Döntõbizottság ezen túlmenõen azt is megállapította, hogy ajánlatkérõ az ajánlatokat egyébként is az elbírálási szempontok fontossági sorrendjétõl eltérõ módon értékelte.<br>
A felhívásban meghatározott elbírálási szempontok alapján a nyertes és kérelmezõ ajánlatát ajánlatkérõ a következõképpen értékelte:<br>
	Nyertes	Kérelmezõ<br>
Ajánlati ár	10	10<br>
Biztosíték	5	5<br>
Határidõ	5	5<br>
Pénzügyi, gazdasági<br>
alkalmasság	5	0<br>
Mûszaki<br>
alkalmasság	10	7<br>
Nem értékelte ugyanakkor az ajánlatokat ajánlatkérõ a felhívásban megjelölt harmadik szempont, továbbá az utolsó három szempontból, azaz a vállalt napi kötbér, az egyéb teljesítési és jóteljesítési garanciák, valamint ajánlattevõ nyilatkozata arról, hogy az ajánlatkérõ által megnevezett csõszállítóval szállítási szerzõdés kötését vállalja-e a beszerzés tárgyára.<br>
Az értékelt szempontok tekintetében ugyanakkor a fenti pontozásból megállapítható, hogy a fontossági sorrendet is felborította ajánlatkérõ.<br>
A részvételi felhívásban meghatározott értékelési szempontok alapján a Döntõbizottság álláspontja szerint kérelmezõ ajánlata összességében jobb volt, miután az elsõ és ötödik értékelési szempontból kérelmezõ ajánlata jobb, a többi értékelési szempont tekintetében pedig a nyertesével azonos. A határidõ és a fizetési ütemezés tekintetében azért kell azonosnak tekinteni, mert mindketten a felhívás szerint adták meg, a pénzügyi és gazdasági alkalmasság szempontjából pedig azért, mert ajánlatkérõ elõminõsítéses eljárást folytatott, és ennek során mindkét ajánlattevõt alkalmasnak tekintette pénzügyi, gazdasági szempontból ajánlattételre. Mûszaki alkalmasság szempontjából minimum azért kell azonosnak tekinteni, mert nem értékelhetõ kérelmezõ hátrányára a három éven túli esetleges kedvezõtlen referencia. Azt az ajánlatkérõ által is "háttérinformáció-gyûjtésnek" nevezett információt, amelyrõl tényleges írásos nyilatkozatok a megkérdezett személyektõl (pl. MOL) nincs, pusztán az ajánlatkérõ jogtanácsosának feljegyzésén alapul, valósnak elfogadni nem lehet.<br>
Az indokolásban kifejtettek alapján az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontját, mivel a nyertesnek kihirdetett ajánlatot nem nyilvánította érvénytelennek. A Kbt. 59. § (1) bekezdését – figyelemmel az 56. § (1) bekezdésére is – azzal sértette meg ajánlatkérõ, hogy nem a felhívásban meghatározott elbírálási szempontok és azok fontossági sorrendje alapján értékelte az ajánlatokat. Továbbá a felhívásban meghatározott értékelési szempontok szerint nem a nyertes, hanem a kérelmezõ tette az összességében legkedvezõbb ajánlatot.<br>
Az indokolásban is kifejtett ajánlati kötöttség miatt az ajánlatkérõ az ajánlati árakat nem módosíthatta volna, a nyertes és a kérelmezõ ajánlatában szereplõ ár – 194 120 E Ft+áfa, 168 653 E Ft+áfa – alapján pedig azonosnak a két ajánlatot semmiképpen nem lehet tekinteni. Kérelmezõ ajánlata ár szempontjából jobb.<br>
Ugyancsak megalapozatlan ajánlatkérõ pontozása a pénzügyi, gazdasági alkalmasság tekintetében. Kérelmezõnek e szempontból ajánlatkérõ 0 pontot adott arra hivatkozással, hogy pénzügyi, gazdasági alkalmasságát ajánlatkérõ nem tekinti elfogadhatónak. A Döntõbizottság ezt az érvelést figyelmen kívül hagyta, különös tekintettel arra, hogy ajánlatkérõ elõminõsítéses eljárást folytatott a tárgyban beszerzésre, amelynek során pénzügyi, gazdasági szempontból kérelmezõt alkalmasnak minõsítette, és ajánlattételre felhívta. Minderre tekintettel ezen ötödik elbírálási szempontra is minimum azonos pontot kellett volna adni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva a Kbt. 88. § (1) bekezdés c) és g) pontjában foglalt jogkövetkezményt alkalmazta.<br>
Kérelmezõnek az ideiglenes intézkedés megtételére vonatkozó kérelmének a rendelkezõ részben foglaltak szerint adott helyt a Döntõbizottság.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. június 18.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>