<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5571)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.122/7/1998.<br>
<br>
Tárgy: A Magyar Épületszerelõ-ipari Rt. jogorvoslati kérelme a Fõvárosi Gázmûvek Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Épületszerelõ-ipari Rt. (1097 Budapest, Koppány út 13–15., képviselõ Takácsné Dr. Desits Márta ügyvéd, a továbbiakban kérelmezõ) jogorvoslati kérelmét, melyet a Fõvárosi Gázmûvek Rt. (1081 Budapest, Köztársaság tér 20., a továbbiakban ajánlatkérõ) fõvállalkozási szerzõdés keretében gázmotoros erõtelep és hozzá tartozó fogyasztói kört ellátó hûtõ-fûtõrendszer tervezésére és létesítésére, illetõleg üzemeltetési szerzõdés 3 éves idõtartamra, annak teljes körû karbantartására, hibaügyeletére kiírt közbeszerzési eljárása ellen nyújtott be, elutasítja.<br>
A költségeket a felek maguk viselik.<br>
A határozat ellen fellebbezésnek helye nincs.<br>
A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a rendelkezõ részben foglalt nyílt eljárásra vonatkozó ajánlati felhívást tett közzé a K. É. 1998. április 1-jei 13. számában.<br>
Ajánlatkérõ a beszerzés tárgyát és mennyiségét a ajánlati felhívásban és a dokumentációban részletesen meghatározta. A felhívás "egyéb információk" h) pontja szerint a gázmotorok beszerzését ajánlatkérõ biztosította, így az nem képezte a szerzõdés tárgyát. A felhívásban elõírta, hogy csak teljes körû ajánlatot lehet tenni és többváltozatú ajánlatot nem. A közbeszerzési eljárásban kérelmezõ, a Csõszer Rt., Kalor-Center Kft. és a Kipszer Kft. nyújtott be ajánlatot.<br>
Az ajánlatok bontására 1998. május 12-én került sor, míg a nyilvános eredményhirdetés 1998. május 28-án volt, ahol ajánlatkérõ a Kipszer Kft. nettó 419 205 000 Ft összegû ajánlatát hirdette ki nyertesnek. A második legjobb ajánlat kérelmezõé volt nettó 418 358 000 Ft összegû vállalási áron. Ajánlatkérõ a Kalor-Center Kft. ajánlatát érvénytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában meghatározott igazolás becsatolásának hiánya miatt.<br>
Ajánlatkérõ a fõvállalkozási és az üzemeltetési szerzõdést a nyertes ajánlattevõvel 1998. május 29-én megkötötte.<br>
Kérelmezõ 1998. június 10-én jogorvoslati kérelmet nyújtott be a Döntõbizottsághoz, melyben ideiglenes intézkedésként kérte a még meg nem kötött szerzõdés megkötésének megtiltását, a közbeszerzési eljárás felülvizsgálatát, és az ajánlatkérõ költségekben való marasztalását. Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdését, amikor az eredményhirdetésen 419 205 000 Ft összegben hirdette ki a nyertes ajánlattevõ ajánlatát, szemben a bontás idõpontjában megjelölt 394 416 000 Ft összegû vállalási árral. Bejelentette, hogy a jogsértés 1998. május 28-án jutott tudomására.<br>
Ajánlatkérõ észrevételében a jogorvoslati kérelem alaptalanság miatti elutasítását kérte. Elõadta, hogy a közbeszerzési eljárás során a Kbt. rendelkezéseinek betartásával járt el, amikor a Kbt. 57. § (1) bekezdésében biztosított lehetõséggel élve felvilágosítást kért ajánlattevõktõl az ajánlatok nem egyértelmû kijelentéseire vonatkozóan. Ezen tisztázandó kérdések megválaszolását követõen az ajánlatok belsõ tartalmának változtatása nélkül kerültek megállapításra az árak, ebben a nyertes ajánlata tartalmában nem változott, azonban számszaki hibát tartalmazott, ezért került sor az eredményhirdetéskor a bontástól eltérõ ajánlati áron való kihirdetésére. Álláspontja szerint ez nem jelenti a Kbt. 49. § (2) bekezdésének megsértését. Elõadta továbbá, hogy a kérelmezõ ajánlatát a Kbt. 52. § (2) bekezdés d) pontja alapján érvénytelennek is nyilváníthatta volna, mivel egyrészt nem igazolta megfelelõ módon pénzügyi és gazdasági alkalmasságát. Ez abban nyilvánult meg, hogy az elmúlt 1 évben a pénzintézeteknél becsatolt bankszámláiról teljeskörûen nem adott igazolást.<br>
Mûszaki alkalmasságát sem igazolta meggyõzõen, mert nem jelölte meg a 15%-ot meghaladó alvállalkozói kört, ugyanakkor a beruházás üzemeltetését a Szileksz MM Kft.-vel kívánta megoldani, amely a közbeszerzés értékénél a 15%-os alvállalkozói igénybevételt meghaladná. Kérelmezõ ajánlatában az árváltozásokra vonatkozó árait nem a dokumentációnak megfelelõen adta meg, és a rezsióradíj számítása sem tekinthetõ megalapozottnak tartalmát illetõen.<br>
Az egyéb érdekeltek a jogorvoslati eljárásban észrevételt nem tettek.<br>
A Döntõbizottság a rendelkezésre álló iratokból és a tárgyaláson elhangzottakból megállapította, hogy a jogorvoslati kérelem alaptalan. <br>
Ajánlatkérõ az elbírálás idõszakában 1998. május 20-án a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján felvilágosítást kért kérelmezõtõl, a nyertes ajánlattevõtõl és a CSÕSZER Rt.-tõl ajánlataik nem egyértelmû kijelentéseire vonatkozóan. Nevezetesen az energiaközpont gázmotoros erõtelepek költségvetési kiírásának 26. tételére vonatkozó megállapítás szerint a szorzat összege nincs összhangban a szorzat tényezõivel. Ehhez kapcsolódóan kérte ezen tételnek a dokumentáció 2.1.2.4., és 2.1.4.2 pontjainak megfelelõ árváltozás szerinti korrekcióját is. Ez a pótmunka tartalékkeret 8%-os részét és a havi 1%-os változó ár számítás-felülvizsgálatát is maga után vonta.<br>
A nyertes ajánlattevõ ajánlatának 2. kötet 4/30. oldalán a költségvetési fõösszesítõ 26. sorában – az összesen mintegy 1800 db beárazott tétel között – a Döntõbizottság megállapította a számítási hibát az alábbiak szerint: "Abszorpciós folyadékhûtõ installálása földbe süllyesztett építménybe, vezérlõ-szabályozó egységekkel, gépészeti és erõsáramú csatlakozási pontokkal kompletten<br>
EBARA RCH 032 2 db <br>
díj	96 000 Ft	96 000 Ft<br>
anyag	21 654 000 Ft	21 654 000 Ft<br>
azaz az összköltség kiszámításakor a db-szám (2) nem lett figyelembe véve. Ezen számítási hiba kiküszöbölését és a kapcsolódó korrekciók elvégzését követõen a helyes ajánlati ár 419 205 000 Ft+áfa. Fentiek alapján a Döntõbizottság megállapította, hogy a nyertes ajánlat belsõ tartalmában nem változott, hiszen a darabszám, a díjtétel, az anyagár és a megajánlott termék sem változott, kizárólag a szorzat eredménye került helyesen megállapításra. (1998. május 21. ajánlattevõi válaszlevél.)<br>
Ugyanilyen módon került pontosításra CSÕSZER Rt. ajánlatának 26. költségvetési fõösszesítõje is –  nevezetesen a szorzat egyik tagja –, melynek eredményeképpen az ajánlat belsõ tartalma szintén nem változott. (1998. május 21. keltû ajánlattevõi levél).<br>
Kérelmezõ az árváltozás kiszámítására vonatkozó tisztázó kérdésre adott válaszában (1998. május 22.) részletesen átszámolta az ajánlatban szereplõ tételeket, amelyek a változó ár szempontjából nem a dokumentációban elõírtaknak (2.1.4.2 pont) megfelelõen kerültek kiszámításra. A költségvetési fõösszesítõ 30. mellékletében megjelölt változó ár ugyanis – kérelmezõ által is elismerten – nem az ajánlati dokumentáció 2.1.4.2 pontja szerint került kiszámításra. Kérelmezõnek ajánlatkérõhöz írott válaszlevelében (1998. május 22.) részletesen átszámolta az ajánlatában szereplõ ezen tételeket, melynek eredményeképpen a korrekt változó ár 24 754 000 Ft lett, szemben az ajánlatában szereplõ 14 233 000 forinttal. A két ár közötti különbség 10 521 000 Ft, amely nem került kérelmezõ ajánlatába beépítésre, így ajánlata nem felelt meg a dokumentáció hivatkozott pontjában elõírtaknak.<br>
A Döntõbizottság ezen túlmenõen azt is megállapította, hogy kérelmezõ nem igazolta az ajánlati felhívás 11.1 pontjának megfelelõen pénzügyi alkalmasságát, mivel nem csatolta az ajánlati biztosítékot átutaló bankszámláját vezetõ pénzintézeti igazolását.<br>
A Döntõbizottság a fentiek alapján megállapította, hogy a nyertes ajánlattevõ és a CSÕSZER Rt. ajánlatukat a felhívásnak és a dokumentációnak megfelelõen adták meg, ajánlatuk belsõ tartalmát a tisztázó kérdésekre adott korrekciók nem érintették, a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése nem sérült.<br>
Kérelmezõ ajánlata viszont nem felelt meg az ajánlati felhívás és a dokumentáció elõírásainak, azt ajánlatkérõnek érvénytelenné kellett volna nyilvánítani.<br>
A Döntõbizottság ideiglenes intézkedést nem rendelt el, mert annak törvényi feltételei nem álltak fenn.<br>
A Döntõbizottság eljárási díjat és költséget nem állapított meg, mert a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja szerint csak a jogsértõt lehet kötelezni ennek megfizetésére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében foglalt jogkörében eljárva az alaptalan kérelmet a Kbt. 88. § (1) bekezdése a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
Budapest, 1998. július 10.<br>
<br>
Dr. Eke Pekács Tibor s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>