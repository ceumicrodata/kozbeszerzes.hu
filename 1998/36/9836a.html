<html><head><title> 
A Közbeszerzések Tanácsa
</title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
A Közbeszerzések Tanácsa

</b></h2><FONT size=3><i><u>
</i></u>
Titkárságának közleménye<br>
<br>
A Közbeszerzések Tanácsa Titkársága kéri a tisztelt ajánlatkérõket, hogy a hirdetmények közzétételi díjának átutalásakor az átutalási megbízás közlemény rovata három utolsó kockájában a 310-es tranzakciós kódot szíveskedjenek közölni.<br>
<br>
<br>
Közlemény<br>
<br>
Tájékoztatásul közöljük, hogy a Közbeszerzési Értesítõ elõfizetõi és áruspéldány ára 1998. január 1-jétõl megváltozik.<br>
<br>
Áruspéldány ára: 650 Ft/db<br>
Elõfizetési díj: 31 500 Ft/év<br>
 625 Ft/háromnegyed év<br>
 750 Ft/félév<br>
 875 Ft/negyedév.<br>
<br>
A Közbeszerzések Tanácsa az alábbiakban tájékoztatja olvasóit, a Magyar Közlöny 1998. április 8-i, 30. számában a "Közbeszerzési Értesítõ, a Közbeszerzések Tanácsának Hivatalos Lapjában" történõ közzététel rendjérõl és térítési díjáról szóló 128/1995. (X. 20.) Kormányrendelet módosításáról szóló<br>
<br>
68/1998. (IV. 8.) Kormányrendeletrõl:<br>
<br>
»A közbeszerzésekrõl szóló 1995. évi XL. törvény 96. §-a (1) bekezdésének c) pontjában kapott felhatalmazás alapján a Kormány a következõket rendeli el:<br>
1. §<br>
<br>
A "Közbeszerzési Értesítõ, a Közbeszerzések Tanácsának Hivatalos Lapjában" történõ közzététel rendjérõl és térítési díjáról szóló 128/1995. (X. 20.) Kormányrendelet (a továbbiakban: R.) 9. §-ának (2) bekezdése helyébe a következõ rendelkezés lép:<br>
"(2) A térítési díj mértéke kéziratoldalanként hatezer forint, mely nem tartalmazza az általános forgalmi adót."<br>
<br>
2. §<br>
<br>
Ez a rendelet 1998. április 15-én lép hatályba, rendelkezéseit a hatálybalépést követõen az R. 5. §-ának (4)–(5) bekezdései szerint kézhez vett hirdetmények tekintetében kell alkalmazni.«<br>
A Közbeszerzések Tanácsa ezúton is kéri az ajánlatkérõket, hogy hirdetményeik közzétételénél 1998. április 15-tõl kezdõdõen a 68/1998. (IV. 8.) Kormányrendelet szerinti kéziratoldalanként 6000 Ft+25% áfa térítési díjat vegyék figyelembe.<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>