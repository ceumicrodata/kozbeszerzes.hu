<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁGA (5570)
</b></h2><FONT size=3><i><u></i></u><br>
1024 Budapest, Margit krt. 85.<br>
Ügyintézõ: Dr. Eke Pekács Tiboe<br>
Telefon: 356-8019<br>
Fax: 355-5082<br>
Ikt.sz.: D.117/8/1998.<br>
<br>
Tárgy: A Profi 2007. Építõipari Tervezõ és Kivitelezõ Bt. jogorvoslati kérelme Zalakomár Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Profi 2007. Építõipari Tervezõ és Kivitelezõ Bt. (8800 Nagykanizsa, Magyar u. 19., a továbbiakban: kérelmezõ) jogorvoslati kérelmét, melyet Zalakomár Község Önkormányzata (8751 Zalakomár, Tavasz u. 13., a továbbiakban: ajánlatkérõ) 6 tanterem kialakítása, tornaterem építése, 6 csoportos óvoda építése tárgyában kiírt közbeszerzési eljárása ellen nyújtott be, a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 16. számában 1998. április 22-én ajánlati felhívást tett közzé a rendelkezõ részben foglalt nyílt eljárású közbeszerzés tárgyában. Az ajánlati felhívás 8. pontjában meghatározta a biztosíték nyújtásának feltételeit, így az ajánlattevõknek ajánlatukban 1 millió forint ajánlati biztosítékot, a nyertes vállalkozónak jóteljesítési biztosítékot kellett szolgáltatnia. Az ajánlati biztosítékot az OTP Rt. 11749415-15432247 sz. költségvetési elszámolási számlára az ajánlattétel határidejének lejártáig beérkezõleg kell befizetni. Az ajánlatkérõ az eljárás eredményhirdetésétõl számított 10 banki napon belül visszafizeti az ajánlati biztosítékot.<br>
Az ajánlatok bontására 1998. június 2-án került sor, melyet tanúsító jegyzõkönyv szerint kérelmezõt ajánlatkérõ kizárta a közbeszerzési eljárásból, mivel az ajánlati felhívását átvizsgálva megállapította, hogy az ajánlati biztosítékot nem helyezte letétbe a felhívás szerinti határidõben.<br>
Kérelmezõ 1998. június 8-án jogorvoslati kérelmet nyújtott be a Döntõbizottsághoz. Kérelmében egyrészt ideiglenes intézkedésként kérte, hogy a Döntõbizottság függessze fel a közbeszerzési eljárást az ajánlatkérõ eredményhirdetéséig. Másrészt kérte, hogy a Döntõbizottság semmisítse meg ajánlatkérõnek az érvénytelen ajánlat vonatkozásában hozott döntését, és határozza meg a befizetendõ biztosíték átutalásának új határidejét. Kérelmében elõadta, hogy a kiírási dokumentáció alapján nyújtotta be az ajánlatát, a kiírási dokumentációban nem szerepelt az ajánlati biztosíték befizetésének ténye, illetve ennek módja. Az ajánlatok bontásakor felajánlotta azt, hogy 1 órán belül átutalja a felhívásban megjelölt biztosítékot. Álláspontja szerint hibásan járt el az ajánlatkérõ azzal, hogy a dokumentációban nem jelölte meg az ajánlati biztosíték letéti kötelezettségét, sõt annak átvételekor a figyelmet sem hívták fel erre. <br>
Ajánlatkérõ észrevételében leírta, hogy azért kellett kizárni a kérelmezõt a közbeszerzési eljárásból, mert az a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdés c) pontja szerint, illetve a felhívás szerint nem fizette be az ajánlati biztosítékot. Kérte a Döntõbizottság mihamarabbi döntését a folyamatban lévõ eljárás miatt.<br>
Az egyéb érdekeltek, a Strabag Hungária Építõ Rt., a MÁV Építészeti, Hídépítési és Kertészeti Kft. és az Egerszegi TANÉP Kft. tett észrevételt a jogorvoslati eljárásban. Észrevételükben hivatkoztak az ajánlatkérõnek az ajánlati felhívás 8. pontjára, ahol egyértelmûen meg volt határozva a biztosíték összege, illetve annak befizetésének módja és határideje. Továbbá az ajánlathoz kellett mellékelni minden ajánlattevõnek a befizetésrõl szóló banki igazolást.<br>
A Döntõbizottság a rendelkezésre álló iratokból megállapította, hogy kérelmezõ jogorvoslati kérelme alaptalan, az alábbiak miatt.<br>
Egyrészt az ajánlati felhívás 8. pontja meghatározta a biztosíték összegét, illetve annak rendelkezésre bocsátásának módját az ajánlatkérõ számára. A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése szabályozza az ajánlati biztosítékot, mely szerint az ajánlatkérõ az eljárásban való részvételt ajánlati biztosíték (a továbbiakban: biztosíték) adásához kötheti, amit az ajánlattevõnek ajánlata benyújtásával egyidejûleg, vagy az ajánlatkérõ által az ajánlati felhívásban meghatározott idõpontig az ott megjelölt módon és mértékben kell az ajánlatkérõ rendelkezésére bocsátani. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.<br>
Ajánlatkérõ az ajánlati felhívásában pontosan meghatározta az ajánlati biztosíték összegét, illetve annak rendelkezésre bocsátásának módját, ezért a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése nem sérült. <br>
Kérelmezõnek a jogorvoslati kérelmének azon hivatkozása alaptalan, mely szerint az ajánlati dokumentáció nem tartalmazta az ajánlati biztosítékot, illetve annak rendelkezésre bocsátásának módját, mivel az ajánlati biztosítékot ajánlatkérõ ajánlati felhívásának 8. pontja egyértelmûen rendezte, annak rendelkezésre bocsátásának módját is, ezért a Döntõbizottság megállapította, hogy ajánlatkérõ jogszerûen járt el akkor, amikor az ajánlatok bontásakor a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés c) pontja szerint megállapította kérelmezõ ajánlatának érvénytelenségét.<br>
A Döntõbizottság a kérelmezõnek az ideiglenes intézkedés elrendelésére vonatkozó kérelmének nem adott helyt, mert annak törvényi feltételei a kérelem benyújtásakor nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontjában foglalt jogkörében eljárva a Kbt. 88. § (1) bekezdés a) pontja szerint a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. június 15.<br>
<br>
Dr. Eke Pekács Tibor s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>