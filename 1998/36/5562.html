<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5562)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.143/8/98.<br>
<br>
Tárgy: Hajdú Imre jogorvoslati kérelme a Szentes Város Gondozási Központ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Rébeli Sz. Tamás ügyvéd (6600 Szentes, Tóth József u. 2/A) által képviselt Hajdú Imre egyéni vállalkozó (6600 Szentes, Boros S. u. 5., – a továbbiakban: kérelmezõ) jogorvoslati kérelmét – melyet Dr. Szabados Edit ügyvéd (6600 Szentes, József A. u. 4.) által képviselt Szentes Város Gondozási Központ (6600 Szentes, Horváth M. u. 10., a továbbiakban: ajánlatkérõ) "napi egyszeri étkezéshez szükséges étel elõállítása" tárgyú közbeszerzési eljárása ellen indított – a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél beadásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele és a tárgyaláson tett nyilatkozatok, valamint a közbeszerzési eljárásban keletkezett iratok alapján a következõ tényállást állapította meg: <br>
Ajánlatkérõ a K. É. 1998. március 11-én megjelent 10. számában nyílt közbeszerzési eljárást hirdetett meg napi egyszeri étkezéshez szükséges étel elõállítása tárgyában.<br>
Ajánlatkérõ a pénzügyi, gazdasági és mûszaki alkalmasság igazolására kérte az ajánlati felhívás 11. pontjában megjelölt, következõ igazolások becsatolását:<br>
– Az ajánlattevõ fizetõképességérõl pénzintézeti nyilatkozat.<br>
– Az ajánlattevõ cégkivonata.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésében foglalt, cégszerûen aláírt nyilatkozat, hogy az a), c), d) és e) pontok, mint kizáró feltételek az ajánlattevõ esetében nem állnak fenn.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában meghatározott igazolások, miszerint egy évnél régebben lejárt köztartozása az ajánlattevõnek nincs.<br>
– A mûszaki alkalmasság igazolására referenciajegyzék az elõzõ 3 évre vonatkozóan.<br>
Ajánlatkérõ ajánlati dokumentációt készített, melynek részét képezte egy "Dokumentációs anyaghoz kísérõ levél" megnevezésû irat is, amely irat a felhívás egyes pontjaiban foglaltakat részletezte, de nem tért ki az elkülönített állami pénzalapokkal kapcsolatos igazolások körére.<br>
A felhívásban ajánlatkérõ meghatározta az ajánlatok elbírálási szempontjait, rögzítette, hogy az ajánlatokat az összességében legelõnyösebb ajánlat szempontja alapján bírálja el.<br>
Az ajánlattételi határidõ 1998. április 21. volt. Két ajánlat érkezett, kérelmezõ és a Gyermekélelmezési Konyha ajánlata. A bontási jegyzõkönyvben rögzítésre került, hogy a Gyermekélelmezési Konyha ajánlata hiányos, a megfelelõ igazolásokat nem tartalmazza, ennek ellenére ajánlatkérõ mindkét ajánlatot érvényesnek minõsítette, majd a jegyzõkönyv kiegészítésre került azzal, hogy ajánlatkérõ módosítva döntését, érvénytelennek tekintette a Gyermekélelmezési Konyha ajánlatát. Szentes Város Önkormányzata, az ajánlatkérõ intézmény fenntartója és mûködtetõje bekérte a beszerzési eljárás során keletkezett iratokat, és a május 5-i közgyûlésen a "a pályázatot eredménytelennek nyilvánította", utasította a gondozási központ vezetõjét, hogy a döntésnek megfelelõen járjon el.<br>
Ezt követõen nyújtotta be elsõ jogorvoslati kérelmét a kérelmezõ, kérte, hogy a Döntõbizottság utasítsa a Kbt.-ben foglaltaknak megfelelõ eljárásra az ajánlatkérõt. A Döntõbizottság a 92/12/98. számú határozatában a kérelmezõ jogorvoslati kérelmének helyt adott, kötelezte ajánlatkérõt a Kbt. rendelkezéseinek megfelelõ eljárásra. Ajánlatkérõ ezt követõen a június 18-án tartott eredményhirdetésen a közbeszerzési eljárás eredménytelenségét állapította meg arra hivatkozva, hogy kizárólag érvénytelen ajánlatok érkeztek. <br>
A kérelmezõ törvényes határidõn belül, június 29-én újabb jogorvoslati kérelmet nyújtott be a Döntõbizottsághoz.<br>
Kérelmében elõadta, hogy a június 18-án tartott eredményhirdetésrõl készült jegyzõkönyvnek részére történõ megküldése útján értesült arról, hogy ajánlatkérõ a közbeszerzési eljárást eredménytelennek nyilvánította. Álláspontja szerint az eljárásnak ebben a szakaszában ajánlatkérõ már nem vizsgálhatta volna az ajánlatok érvényességének kérdését. Elõadta, hogy ajánlatához becsatolta az ajánlatkérõ által kiadott "Dokumentációs anyaghoz kísérõ levél" iratban elõírt valamennyi iratot, igazolást, így ajánlata érvényes.<br>
Kérte az ajánlatkérõ közbeszerzési eljárást lezáró döntésének megsemmisítését. <br>
Ajánlatkérõ a július 2-i észrevételében kérte a jogorvoslati kérelem elutasítását. Közölte, hogy az ajánlatok érvénytelenségét a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglaltakra tekintettel állapította meg, miszerint azok nem feleltek meg az ajánlati felhívásban, illetve a dokumentációban meghatározott feltételeknek. Kérelmezõ ajánlatához nem csatolta az Útalap, a Vízügyi Alap, a Munkaerõ-piaci Alap, a Nemzeti Kulturális Alap, a Központi Környezetvédelmi Alap és a Központi Nukleáris Alap, – mint elkülönített állami pénzalapok igazolását. Megjegyezte továbbá, hogy ezen túlmenõen kérelmezõ ajánlati ára a Bírálóbizottság álláspontja szerint meghaladja a vonatkozó rendeletben elõírt nyersanyagnormát.<br>
A Gyermekélelmezési Konyha egyéb érdekelt nem terjesztett elõ észrevételt.<br>
A jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívásban foglalt feltételekre. Ezen túlmenõen ajánlattevõ köteles a (2) bekezdés értelmében igazolni az ajánlatkérõ által elõírt módon pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. <br>
A Döntõbizottság megvizsgálta a két ajánlat tartalmát, valamint a július 17-én tartott tárgyaláson nyilatkoztatta kérelmezõt az ajánlati felhívásban megjelölt igazolások becsatolása tárgyában.<br>
A Döntõbizottság megállapította, hogy a kérelmezõ ajánlata nem tartalmazta a Vám- és Pénzügyõrség, valamint a Központi Környezetvédelmi Alap, a Nemzeti Kulturális Alap, a Munkaerõ-piaci Alap és a Vízügyi Alap, mint elkülönített állami pénzalapok igazolását. A Gyermekélelmezési Konyha ajánlatából hiányzott a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. (1</a>) bekezdés b) pontjában elõírt összes igazolás, továbbá az ajánlattevõ fizetõképességének igazolására szolgáló pénzintézet igazolás. Kérelmezõ a július 17-i tárgyaláson elismerte, hogy ajánlata nem tartalmazta az adóhatóság és az egyes elkülönített állami pénzalapok igazolását, közölte, hogy ezeket a közbeszerzési eljárásban az 1998. április 20-i nemlegességi nyilatkozatával kívánta pótolni.<br>
A Döntõbizottság az elkülönített állami pénzalapok igazolásával kapcsolatban az ajánlatkérõ július 2-i észrevételében foglaltakra vonatkozóan megjegyzi, hogy ajánlatkérõ alaptalanul hivatkozott a Központi Nukleáris Pénzügyi Alap igazolásának hiányára, mert ezzel a pénzügyi alappal szemben – lévén annak létrehozása 1998. január 1. – csak 1999. január 1-tõl kezdõdõen állhatna fenn egy évnél lejárt tartozás, ily módon ezen igazolást csak 1999. január 1-tõl kell az ajánlattevõktõl bekérni.<br>
A Döntõbizottság megállapította, hogy ajánlatkérõ jogszerûen járt el, amikor is az ajánlatok érvénytelensége miatt a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelennek nyilvánította.<br>
A Döntõbizottság nem fogadta el kérelmezõ által a jogorvoslati kérelemben és a tárgyaláson elõadottakat, miszerint az ajánlata az ajánlatkérõ által kiadott "Dokumentációs anyaghoz kísérõ levél"-ben foglaltaknak maradéktalanul megfelel, mert a fenti indokolás szerint az ajánlatot az ajánlati felhívásban illetve az ajánlati dokumentációban foglaltak és a Kbt. hivatkozott elõírásai szerint kell benyújtani, az ezekben elõírt tartalmi és formai követelmények meghaladták a kísérõ levélben foglaltakat.<br>
Nem helytálló kérelmezõ azon kifogása sem, hogy ajánlatkérõ az eljárás jelen szakaszában már nem élhet az ajánlat érvénytelenítésének jogával. Ajánlatkérõ az ajánlat érvénytelenítésének jogával a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésében foglalt "illetõleg azt követõen" kitételnek a Kbt. ezen törvényhelyhez fûzött indokolásában foglaltakkal is alátámasztott értelmezése szerint az értékelési szakaszban is mindaddig élhet, amíg az eljárás eredményét ki nem hirdeti.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában foglalt jogkörében eljárva a 88. § (1) bekezdés a) pontja szerint rendelkezett és a jogorvoslati kérelmet mint alaptalant elutasította.<br>
<br>
Budapest, 1998. július 27.<br>
<br>
Dr. Dely Betty s. k.	Dr Csitkei Mária s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>