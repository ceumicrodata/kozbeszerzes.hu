<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5568)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt.sz.: D. 124/6/1998.<br>
<br>
Tárgy: A KVENTA Kft. jogorvoslati kérelme Budapest Fõváros II. kerületi Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KVENTA Kft. (1067 Budapest Podmaniczky F. u. 37. képviseli Némethné Dr. Érdi Hajnalka jogtanácsos a továbbiakban: kérelmezõ) jogorvoslati kérelmét, melyet Budapest Fõváros II. kerületi Önkormányzata (1024 Budapest, Mechwart liget 1. képviseli Dr. Kovács Marianne ügyvéd a továbbiakban: ajánlatkérõ) NAT I-II-III számítástechnikai eszközök beszerzése tárgyában kiírt közbeszerzési eljárása ellen nyújtott be, elutasítja.<br>
A költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 23 db hálózat kiépítése 23 db szerver, 24 db szerverhez kapcsolható lézer printer, 356 db user gép – melyekbõl 31 db lokálisan telepítendõ gép – beszerzése tárgyában meghirdetett nyílt eljárást 1998. április 2-án eredménytelennek nyilvánította. Ezt követõen ajánlatkérõ ugyanezen tárgyban a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> d) pontjára figyelemmel 1998. április 8-án hirdetmény közzététele nélküli tárgyalásos eljárást folytatott le. A felhívás feltételei és a dokumentáció a tárgyalásos eljárásban nem változtak. A közvetlenül megküldött ajánlati felhívás 5. pontjában ajánlatkérõ az ajánlattétel határidejét 1997. április 27-ben jelölte meg, míg a 7. pont szerint a tárgyalás idõpontjaként 1998. május 19-ét. A felhívás 10. pontjában meghatározta az összességében legkedvezõbb ajánlat elbírálásának fontossági szempontjait, melyek a következõk voltak:<br>
<br>
1. Az ellenszolgáltatás mértéke, az ár és teljesítmény viszonya.<br>
<br>
2. Szervizháttér, valamint a szállítás után nyújtott szolgáltatások.<br>
<br>
3. Garancia idõtartama.<br>
<br>
4. Szállítási határidõ.<br>
<br>
5. Referencia, elõzõ 3 év jelentõsebb szállításának felsorolása.<br>
<br>
6. 24 órán belüli hibaelhárítás megkezdése.<br>
Ajánlatkérõ felhívásában lehetõséget adott többváltozatú ajánlattételre is. Az elõírt határidõre a következõ cégek nyújtottak be alapajánlatot: kérelmezõ, Szintézis Kft., Synergon Rt., Delta Kft., Mûszertechnika Rt., Karakter Kft., Macroda Kft.<br>
1998. május 12-én került sor az alapajánlatok tárgyalásos formában történõ módosítására külön-külön az egyes ajánlattevõkkel.<br>
Ajánlatkérõ az 1998. május 19-én tartott nyilvános eredményhirdetésen a Mûszertechnika Computer Rt. "B" változatú ajánlatát bruttó 65 584 250 Ft összegben hirdette ki nyertesnek. A második helyezett a Synergon Rt. "D" változatú ajánlata (bruttó 69 766 750 Ft). Ajánlatkérõ a szállítási szerzõdést a nyertes ajánlattevõvel 1998. május 25-én megkötötte. Kérelmezõ 1998. június 11-én jogorvoslati kérelmet nyújtott be a Döntõbizottsághoz, melyben sérelmezte ajánlatkérõnek az eljárást lezáró döntését. Kérte, hogy a Döntõbizottság a jogsértés megállapítása mellett semmisítse meg ajánlatkérõnek a közbeszerzési eljárást lezáró döntését, kötelezze ajánlatkérõt az eljárási díj és költségek viselésére. Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdését és a Kbt. 59. § (1) bekezdését, mert ajánlata ár szempontjából (62 561 700 Ft) azonos mûszaki tartalom mellett jobb volt a nyertesénél és a második helyezetténél. Hivatkozott még az IDG számítástechnika XIII. évfolyam 19. számában (1998. május 5.) megjelent grafikus értékelésre, mely szerint gépei az ár és teljesítmény relációt tekintve kimagaslóan jobbak az összehasonlításban, mint a nyertes ajánlattevõé. A jogsértõ esemény tudomásszerzési idõpontjaként 1998. május 26-át jelölte meg.<br>
Ajánlatkérõ észrevételében a jogorvoslati kérelem alaptalanság miatt történõ elutasítását kérte. Elõadta, hogy a kérelmezõ által megajánlott számítógépes rendszer nem azonos mûszaki-tartalmú a nyertes ajánlatával. A nyertes ajánlatában valamennyi számítástechnikai eszközre egységesen 36 hónap helyszíni garanciát ajánlott meg, míg kérelmezõ csak 18 hónap helyszíni garanciát vállalt a nyomtatókra. A kérelmezõ által említett szakfolyóirat a nyertes ajánlattevõnek nem a közbeszerzési eljárásban megajánlott gépét, hanem a WISE-Professor típusú gépet hasonlította össze a többi tesztelt számítás-technikai készülékkel (MTC P 200 MMX 64 M típus helyett). Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontjának megfelelõen az ajánlatokat az öszszességében legelõnyösebb ajánlat szempontja alapján bírálta el a közölt fontossági sorrendnek megfelelõen.<br>
Egyéb érdekeltek a jogorvoslati eljárásban észrevételt nem tettek.<br>
A Döntõbizottság a rendelkezésre álló iratokból és a tárgyaláson elhangzottakból megállapította, hogy kérelmezõ jogorvoslati kérelme alaptalan.<br>
Ajánlatkérõnek az eljárás lezáró döntését vizsgálva a Döntõbizottság megállapította, hogy az 1. elbírálási szempont tekintetében a nyertes ajánlattevõ által ajánlott Hewlett Packard HP NET SERVER E 40 6/200 M 2100 típusú Pentium Pro 200 Mhz processzorral felszerelt szerver egyrészt sokkal jobb ár/teljesítmény viszonyú – az ICOMP INDEX 2.0 összehasonlító processzor teljesítménytáblázat szerint –, mint a kérelmezõ által ajánlott Pentium 200 MMX processzorú szerver. Az elõbbi sebességi értéke 220, míg az utóbbié 182, azaz a nyertes gépe teljesítõképesség szempontjából elõnyösebb. Másrészt a mûszaki tartalom szempontjából is jobbnak értékelhetõ a nyertes "márkás" (ún.: Brand name) gépe szemben a kérelmezõ "márka nélküli" (ún.: No name) gépével.<br>
A nyertes által ajánlott user gép az MTC P 200 MMX 16 M és a kérelmezõ KVENTA 5I200 MMX DTK gépe közel azonos mûszaki tartalmúnak tekinthetõ.<br>
Az elsõ bírálati szempontból tehát a nyertes ajánlat lényegesen jobb a kérelmezõ ajánlatánál.<br>
A 2. elbírálási szempontból értékelve az ajánlatokat, a nyertes saját szervizhálózattal rendelkezik, forró drótos telefonos tanácsadói szolgáltatást és karbantartási szerzõdéskötési lehetõséget ajánlott, kérelmezõ pedig tanácsadást, mûszaki bázist, 24 órás üzemmódot. Ezen szempontból a két ajánlat azonosnak tekinthetõ.<br>
A 3. elbírálási szempontból a nyertes mindhárom termékkörre (szerver és user gépek, nyomtatók), 36 hónapos helyszíni garanciát vállalt, míg a kérelmezõ a nyomtatókra csak 18 hónapot ajánlott. Ezen szempontból a nyertes ajánlatajobb mint kérelmezõé.<br>
A 4. elbírálási szempontból a nyertes a szerzõdéskötésbõl számított 40 napos szállítási határidõt jelölt meg ajánlatában, ami optimálisan az eredményhirdetéshez viszonyítva 1998. június 29-nek felel meg, míg kérelmezõ 1998. június 19-ében jelölte meg a szállítási határidõt. Ezen szempontból tehát kérelmezõ ajánlata jobb mint a nyertesé.<br>
Az 5. elbírálási szempontból az ajánlatok kellõ számú és volumenû referenciát jelöltek meg, melyeket a Döntõbizottság azonosnak értékelt.<br>
A 6. elbírálási szempontból vizsgálva az ajánlatokat a nyertes ajánlattevõ a hibajavítás 8 órán belüli megkezdését, 48 órán túli javítás esetén cserekészülék biztosítását, továbbá 10 év alkatrészellátást ajánlott, a kérelmezõ pedig szintén 8 órán belüli hibajavítás kezdést vállalt.<br>
Ezen szempontból a két ajánlatot a Döntõbizottság azonosnak értékelte. Összefoglalva: az elsõ és harmadik elbírálási szempontból a nyertes ajánlata lényegesen jobb volt mint kérelmezõé, a második, ötödik és hatodik szempontból azonosak voltak az ajánlatok és csak a negyedik szempontból volt jobb kérelmezõ ajánlata a nyertesénél.<br>
Fentiek alapján ajánlatkérõ az összességében legelõnyösebb ajánlatot hirdette ki nyertesnek, így kérelmezõ jogorvoslati kérelme nem megalapozott.<br>
A Döntõbizottság hivatalból ideiglenes intézkedést nem hozott, mivel annak törvényi feltételei nem álltak fenn.<br>
Az eljárási díjat és a költséget a felek maguk viselik, mivel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) g) pontja alapján csak a jogsértõt lehet kötelezni ennek megtérítésére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében foglalt jogkörében eljárva a Kbt. 88. § (1) bekezdés a) pontja alapján a jogorvoslati kérelmet, mint alaptalant elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 14.<br>
<br>
Dr. Eke Pekács Tibor s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>