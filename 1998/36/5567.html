<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSAKÖZBESZERZÉSI DÖNTÕBIZOTTSÁG (5567)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-8530<br>
Fax: 355-5082<br>
Ikt.sz.: D.159/7/1998.<br>
<br>
Tárgy: Az ORAKO Kereskedelmi és Szolgáltató Kft. jogorvoslati kérelme a Jász-Nagykun-Szolnok Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
Dr. Vajk Kálmán (1114 Budapest, Bukarest u. 9.) ügyvéd által képviselt ORAKO Kereskedelmi és Szolgáltató Kft (1222 Budapest, Gábor u. 130., a továbbiakban: kérelmezõ) Jász-Nagykun-Szolnok Megyei Önkormányzat (5000 Szolnok, Kossuth Lajos u. 2., a továbbiakban: ajánlatkérõ) Jászapáti Ipari Szakmunkásképzõ Intézet és Szakiskola 12 tantermes iskola, valamint 100 férõhelyes kollégium helyiségeinek bútorzata és berendezése tárgyú közbeszerzési eljárása ellen benyújtott jogorvoslati kérelmének helyt ad, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, figyelemmel az 52. § (2) bekezdésének d) pontjára. Ezért az ajánlatkérõvel szemben a Döntõbizottság 500 000 Ft, azaz ötszázezer forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi továbbá az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság kérelmezõ jogorvoslati kérelme, az ajánlatkérõ írásbeli észrevétele, a tárgyaláson elõadott szóbeli nyilatkozatok, valamint az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ nyílt közbeszerzési eljárást hirdetett meg a Közbeszerzési Értesítõ 1998. április 22. napján megjelent, 16. számában Jászapáti Ipari Szakmunkásképzõ Intézet és Szakiskola 12 tantermes iskola, valamint 100 férõhelyes kollégium helyiségeinek bútorzata és berendezése tárgyában. Ajánlati dokumentációt készített az ajánlatkérõ. Az ajánlati dokumentáció 1. sz. mellékletében pontosan meghatározta, hogy a kollégium vonatkozásában milyen bútorokat, berendezéseket kér, darabszám megjelölésével, valamint eszközöket, ugyanígy meghatározta az iskolai berendezéseket is mennyiségi megjelölés mellett. Ily módon a dokumentációban meghatározottak szerint részajánlat-tételi lehetõséget biztosított az ajánlati felhívás 3. c) pontja alapján.<br>
A teljesítés határidejét mind az ajánlati felhívásban, mind a dokumentációban meghatározta 1998. július 15. napjában, elõszállítási lehetõség mellett.<br>
Elõírta az ajánlattevõ pénzügyi, gazdasági és mûszaki alkalmasságára kért adatokat és tényeket az ajánlati felhívásában, illetõleg a 13. pontjában szabályozta az ajánlatok elbírálási szempontjait, nevezetesen, hogy az öszszességében legelõnyösebb ajánlat szempontja alapján bírálja el azokat, és megadta az elbírálási szempontokat fontossági sorrendben. Ezek a következõk voltak: ajánlati ár, ajánlattevõ referenciái, minõségi, garanciális és szavatossági feltételek, a vállalkozó mûködésére, gazdálkodására, felkészültségére és megbízhatóságára vonatkozó adatok, határidõ.<br>
Egy ajánlaton belül többváltozatú ajánlattétel lehetõségét biztosította az ajánlattevõknek.<br>
1998. június 2-án került sor az ajánlatok bontására. Ajánlatot adott be: X-Ért Kft., Gyulai Bútorgyártó és Értékesítõ Kft., Gyulafa- és Fémbútoripari Szövetkezet, Almuspater Taneszköz- és Intézményellátó Kft., MTA MMSZ Mûszer-, Méréstechnikai Szolgáltató és Kereskedelmi Kft., Mobilian Bútor Rt., Ideáll Szolnok Kereskedelmi Kft., Balaton Bútorgyár Rt., Bau-Vertikál Kft., Techno-Kalderoni Ipari és Kereskedelmi Kft., Artex Nemzetközi Kereskedelmi Kft., Geogép Építõipari Kft. és kérelmezõ.<br>
1998. június 22-én került sor a nyilvános eredményhirdetésre, ahol az iskola vonatkozásában az Almuspater Taneszköz- és Intézményellátó Kft.-t, míg a 100 férõhelyes kollégium vonatkozásában az Ideáll Szolnok Kereskedelmi Kft.-t hirdették ki nyertesnek.<br>
Érvénytelennek nyilvánították a Gyulafa- és Fémbútoripari Szövetkezet, a Mobilian Bútor Rt., a Suliform Kft., a Techno-Kalderoni Kft., Geogép Építõipari Kft. ajánlatát.<br>
A szerzõdést a nyertes ajánlattevõkkel, az Almuspater Taneszköz- és Intézményellátó Kft.-vel 1998. július 23-án, míg az Ideáll Szolnok Kereskedelmi Kft.-vel 1998. július 24-én megkötötték.<br>
A kérelmezõ 1998. július 9-én nyújtott be jogorvoslati kérelmet a Döntõbizottsághoz. Kérte, hogy a Döntõbizottság állapítsa meg a jogsértést, valamint kötelezze ajánlatkérõt az eljárási díj és költségek viselésére, illetõleg ideiglenes intézkedésként a még meg nem kötött szerzõdés megkötésének megtiltását kérte.<br>
Elõadta, hogy az ajánlatkérõ az ajánlati felhívásában és a dokumentációban pontosan meghatározta a teljesítési határidõt 1998. július 15. napjában. Ehhez képest a két nyertes ajánlattevõ közül az Almuspater a teljesítési határidõt a megrendeléstõl számított 4 hétben, míg az Ideáll Szolnok Kft. 1998. augusztus 10-i határnapban állapította meg. Álláspontja szerint egyik ajánlat sem felelt meg az ajánlati felhívásban foglalt, illetõleg a dokumentációban meghatározott feltételeknek, így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen mind a két ajánlat, és nem vehetett volna részt az eljárás további szakaszában. Kifejtette továbbá, hogy az ajánlatkérõ nem az ajánlati felhívásban megállapított elbírálási szempontok szerint értékelte az ajánlatokat, és nem a Kbt. 59. § (1) bekezdése szerint hirdetett nyertest.<br>
Az ajánlatkérõ a jogorvoslati kérelem – alaptalanságra történõ hivatkozással – elutasítását kérte. Álláspontja szerint a teljesítési határidõt ugyan meghatározták az ajánlati felhívásukban és dokumentációjukban, és ugyanakkor elbírálási szempontként is figyelembe vették, de a kiírástól eltérõ határidõ megajánlása véleményük szerint – nem kizáró ok. Figyelemmel arra, hogy az ajánlattevõ a beszerzés tárgyának részére is biztosította az ajánlattételt, így az ajánlatkérõ az egyes ajánlatokból a számára legmegfelelõbbet fogadhatja el. Ennek megfelelõen a nyertes ajánlattevõk ajánlatai nem kerültek teljeskörûen elfogadásra.<br>
A kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A Döntõbizottság ezen törvényi rendelkezést szem elõtt tartva megvizsgálta az ajánlatokat. A rendelkezésre álló ajánlatokból és a bontási jegyzõkönyvbõl megállapítható volt, hogy az ajánlati felhívás és a dokumentáció ellenére nyújtotta be a két nyertes ajánlattevõ az ajánlatát. A korábban megadott 1998. július 15-i szállítási határidõtõl eltérõen állapították meg ajánlatukban a szállítási határidõt, hiszen az Almuspater Kft. a megrendeléstõl számított 4 hét teljesítési határidõt vállalt, míg az Ideáll Szolnok Kereskedelmi Kft. 1998. augusztus 10-ig vállalta a szállítást. Ezzel szemben az ORAKO Kft. a felhívásban és a dokumentációban pontosan meghatározott határnapra vállalta a szállítást.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapíthatja, hogy mely ajánlatok érvénytelenek. Az 52. § (2) bekezdésének d) pontja alapján érvénytelen ajánlat, amely nem felel meg az ajánlati felhívásban, illetõleg a dokumentációban meghatározott feltételeknek, nem vehet részt az eljárás további szakaszában.<br>
Az ajánlatkérõ nem észlelte, hogy a két nyertes ajánlattevõ ajánlata az ajánlati felhívásban és a dokumentációban meghatározott feltételeknek nem felelt meg, és így nem állapította meg – legkésõbb az eredményhirdetéskor –, hogy az ajánlatuk érvénytelen, hanem nyertesnek hirdette ki õket, annak ellenére, hogy az 53. § (2) bekezdése értelmében egyébként az eljárás további szakaszában már nem vehettek volna részt.<br>
Így az ajánlatkérõ a rendelkezõ részben foglalt jogsértést követte el.<br>
Az ajánlatkérõ az ajánlati felhívásától nem térhet el, még akkor sem, hogyha egyébként érvényességi elemet értékelési szempontként is beépítette az ajánlati felhívásában, hiszen a teljesíti határidõ vállalása egy érvényességi követelmény. Ennek megléte az ajánlat beadásának pillanatában szükséges, ezt már nem mérlegelheti még akkor sem, ha az értékelési szempontok között ez szerepel.<br>
A Döntõbizottság észlelte az iratok áttanulmányozása során, hogy az ajánlatok bontásáról készült jegyzõkönyvben részletesen rögzítette az ajánlatkérõ az ajánlati árakat. Így a két nyertes vonatkozásában az Almuspater Kft. tekintetében az ajánlati ár 16 520 775 Ft volt, míg az Ideáll Szolnok Kft. ajánlati ára a bútorokra, berendezésekre 11 444 475 Ft volt, az eszközök vonatkozásában 1 564 463 Ft volt. Ezzel szemben azonban a nyilvános eredményhirdetésrõl készült jegyzõkönyv alapján, illetõleg a becsatolt, megkötött szerzõdésekbõl, megállapítható, hogy nem a megajánlott ajánlati árat fogadta el az ajánlatkérõ, hanem azoknál kevesebben. Az Almuspater Kft. esetében 6 M Ft, míg az Ideáll Szolnok Kft. vonatkozásában 7 300 000 Ft-ban határozta meg a beszerzés értékét.<br>
Az ajánlati kötöttség értelmében az ajánlatkérõ nem teheti meg, hogy idõközben a részajánlat-tételi lehetõség biztosítása mellett, meghatározott mennyiségû bútorokon belül kiválasszon bútordarabokat és így mintegy az ajánlatban szereplõ beszerzési értéket csökkentse, és így hirdessen eredményt.<br>
Figyelemmel arra, hogy a Döntõbizottság elsõdlegesen azt vizsgálta meg, hogy érvényesek-e az ajánlatok, és hogy kizárásról kell-e intézkedni, e körben vizsgálódva megállapította, hogy mind a két nyertes ajánlattevõ ajánlata érvénytelen, így eljárásjogi akadálya van már annak, hogy érvénytelen ajánlatok összehasonlításra kerüljenek, szem elõtt tartva a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
A Döntõbizottság a fentiekre tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének d) pontja alapján, tekintettel a szerzõdés megkötésére, megállapította a jogsértés megtörténtét és a 88. § (1) bekezdésének f) pontja alapján bírságot szabott ki. A bírság kiszabásakor szem elõtt tartotta a 88. § (2) bekezdésének értelmében a közbeszerzés értékét, illetõleg az elkövetés súlyát. A rendelkezõ részben foglalt mértékû pénzbírságot tartotta arányban állónak az elkövetett jogsértés súlyával. A Döntõbizottság a Kbt. 88. § (1) bekezdésének g) pontja alapján kötelezte a jogsértõt a 30 000 Ft igazgatási szolgáltatási díj megfizetésére.<br>
A Döntõbizottság ideiglenes intézkedést nem alkalmazott, tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában megállapított törvényi feltételek nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 10.<br>
<br>
Ruthner Oszkár s. k.	Dr. Deli Betty s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>