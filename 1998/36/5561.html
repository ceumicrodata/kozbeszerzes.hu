<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5561)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 375-9693<br>
Fax: 355-5082<br>
Ikt. sz.: D.84/16/1998<br>
<br>
Tárgy: A Hídépítõ Rt. jogorvoslati kérelme a Fõvárosi Közterület-fenntartó Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hídépítõ Rt. (1138 Budapest, Karikás Frigyes u. 20., képviseli: Dr. Horváth Lajos jogtanácsos, a továbbiakban: kérelmezõ) jogorvoslati kérelmére indult jogorvoslati eljárásban – melyet a ZÁMOR Konzorcium (tagjai: kérelmezõ, – a Swietelsky-Útvasút Kft., 2120 Dunakeszi Székesdûlõ 135., – KEVIÉP Kft., 4125 Debrecen Széchényi út 46.) nevében a Fõvárosi Közterület-fenntartó Rt.-nek (1081 Budapest, Alföldi u. 7., a továbbiakban: ajánlatkérõ) a "Pusztazámori regionális települési szilárdhulladék-lerakó I. ütem fõvállalkozásban történõ megvalósítása" tárgyú elõminõsítési eljárása ellen – ajánlatkérõ döntésének megsemmisítése iránt nyújtott be, elutasítja.<br>
A Döntõbizottság megállapítja, hogy ajánlatkérõ eljárása nem volt jogsértõ. Az eljárásban felmerült költségeiket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ írásbeli észrevétele és a tárgyaláson tett nyilatkozatok, valamint a közbeszerzési eljárás során keletkezett íratok alapján a következõ tényállást állapította meg:<br>
Az ajánlatkérõ nyílt elõminõsítési eljárásról szóló részvételi felhívást tett közzé a Közbeszerzési Értesítõ 1998. április 1-jén megjelent 13. számában. A részvételi felhívás 3. a) pontja a beszerzés tárgyát a Pusztazámori regionális települési szilárdhulladék-lerakó I. ütem fõvállalkozásban történõ teljes megvalósításában határozta meg, így a 2. d) pontban fõvállalkozási szerzõdésre kért ajánlatot.<br>
Az ajánlati felhívás 9. pontja rögzítette a pénzügyi, gazdasági és mûszaki alkalmasság igazolására kért adatok és tények felsorolását:<br>
– a számlavezetõ pénzintézettõl származó nyilatkozat a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése szerint,<br>
– nyilatkozat és igazolások a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdése szerint,<br>
– ajánlattevõ által az elmúlt három évben végzett jelentõsebb hasonló jellegû munkák felsorolása,<br>
– cégbemutatás, cégbejegyzési okmányok és az aláírási címpéldányok másolata,<br>
– ismertetés a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c), d) pontja szerint,<br>
– az ajánlattevõ jelen feladatra vonatkoztatható ISO szerinti minõségbiztosítási tanúsítása (részvételi jelentkezés feltétele) a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés h) pontja szerint.<br>
A felhívásra való jelentkezés határideje a közzététel napját követõ elsõ naptól számított 26. nap 13.00 óra volt.<br>
A részvételi felhívásra tízen jelentkeztek, nevezetesen a Penta Kft. (alvállalkozó bevonásával), az Egri Útépítõ Rt. (alvállalkozó bevonásával), a Magyar Építõ Rt., a ZÁMOR konzorcium (tagjai kérelmezõ, a Switelsky-Útvasut Kft. és a Keviép Kft.), a Vízép Mélyépítõ Kft., az Alterra Kft.–Magyar Aszfalt Kft, konzorcium, a Betonút Rt. (alvállalkozók bevonásával), a Kév-Metró Kft., a Betonútépítõ Rt. és a Strabag Kft. <br>
A jelentkezések felbontásáról 1998. április 27-én jegyzõkönyv készült.<br>
Ajánlatkérõ rögzítette a jegyzõkönyvben, hogy a Penta Kft. alvállalkozójának (Consolid Kft.) hiányzott a helyi adó igazolása, valamint a Betonút Rt. alvállalkozója (Magyar Aszfalt Kft.) nem nyilatkozott a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés d) pontjára vonatkozóan. Ezen hiányok pótlására ajánlatkérõ május 4. 13.00 óráig biztosított lehetõséget, a hiányok pótlása megtörtént.<br>
Ajánlatkérõ a ZÁMOR konzorciumot az eljárás további szakaszában való részvételbõl kizárta azzal az indokolással, hogy a konzorcium tagjai közül csak kérelmezõnek van ISO minõsítése.<br>
Ajánlatkérõ döntése ellen a ZÁMOR Konzorcium nevében annak vezetõje, a Hídépítõ Rt. május 5-én jogorvoslati kérelmet nyújtott be a Döntõbizottsághoz. Kifogásolta, hogy ajánlatkérõ 1998. április 28-án, a bontási jegyzõkönyv, faxon történt megküldésével akként értesítette kérelmezõt, mint a konzorcium képviselõjét, hogy: "A konzorcium tagjai közül csak a Hídépítõ Rt. rendelkezik a részvételi felhívásban a jelentkezés feltételének szabott ISO minõsítéssel, ezért a jelentkezés érvénytelen, jelentkezõ az eljárás további szakaszában nem vehet részt."<br>
Álláspontja szerint elegendõ, ha a konzorcium "vezetõje'' rendelkezik ISO minõsítéssel, miután a kérelmezõ ISO 9001 szerinti minõsítésének feltétele, hogy az általa igénybevett szerzõdésbe vont – közremûködõk (szállító, alvállalkozó, konzorciumi tag, stb.) minõsített teljesítésre alkalmasak legyenek, melynek tényét kérelmezõnek kötelessége folyamatosan vizsgálni. A minõsített alvállalkozóiról becsatolt egy "összesítõ" értékelõ lapot, melyben szerepelt a konzorcium másik két tagja is.<br>
Kérte a jogsértés megállapítását és az ajánlatkérõ döntésének megsemmisítését abból a célból, hogy a konzorciumnak lehetõsége legyen a közbeszerzési eljárás további szakaszában részt venni.<br>
A jogorvoslati eljárásban május 25-én tartott tárgyaláson a kérelmének indokait kiegészítette: miután ajánlatkérõ a részvétel feltételeként kikötötte az ISO minõségbiztosítási tanúsítást, úgy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés h) pontjában foglaltak értelmében ezzel az alvállalkozóknak is rendelkezniük kellett, mivel a Kbt. nem tesz különbséget alvállalkozó, konzorciumi tag vagy bármiféle részvételi minõség között. Nyilatkozott továbbá, hogy a ZÁMOR konzorciumnak a közbeszerzési eljárásban való nyertessége esetén a konzorciumi tagok felhatalmazása alapján a fõvállalkozási szerzõdést kérelmezõ kötné meg az ajánlatkérõvel.<br>
Ajánlatkérõ a május 6-i észrevételében megismételte a kérelmezõnek az eljárásból való kizárása indokaként közölt álláspontját. Álláspontja szerint az is alátámasztja a ZÁMOR konzorcium tagjainak önálló jelentkezõkénti minõségét, hogy egyetemleges felelõsséget vállaltak a mûszaki teljesítésért és a szavatosságot illetõen.<br>
Kérte a jogorvoslati kérelem elutasítását. Nem látja kívánatosnak egy olyan gyakorlat kialakulásának lehetõségét, hogy a közbeszerzés tárgyát képezõ feladat ellátására egyébként alkalmatlan cégek konzorciumot hozzanak létre egy egyetlen olyan cég bevonásával, amelyik alkalmas a feladat ellátására.<br>
A tárgyaláson közölte, hogy "nem örülnek igazán" a kérelmezõ kizárásának, nagyobb "választékuk" lett volna, ha az eljárás további szakaszában kérelmezõ is szerepel ajánlattevõként. A kiírás feltételeihez azonban tartania kellett magát, mivel egy jelentõs – 6 milliárd Ft értékû – beruházásról van szó, melynél nagyon fontos a minõségi feltétel rendszerek betartása.<br>
Az egyéb érdekeltek közül a Vízép Kft., az Egri Útépítõ Rt., a Penta Kft., a Kév-Metró Kft., a Magyar Aszfalt Kft., a Magyar Építõk Rt. és az Alterra Kft. terjesztettek elõ érdemi nyilatkozatot nem tartalmazó észrevételt. Az Alterra Kft. kérte tárgyalás tartását.<br>
A Döntõbizottság a rendelkezésére álló iratanyag és a tárgyaláson elhangzott nyilatkozatok alapján megállapította, hogy kérelmezõ részvételi jelentkezésének elutasítása jogszerû volt.<br>
Az elõminõsítés célja a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése szerint az, "hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt."<br>
Ajánlatkérõ a pénzügyi, gazdasági és mûszaki alkalmasság igazolását a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában meghatározott módon kérheti, a (3) bekezdés értelmében az (1) és (2) bekezdésben foglalt igazolási módok közül (a beszerzés tárgyára korlátozottan) szabadon választhat.<br>
Ajánlatkérõ a 44. § (1) bekezdése szerinti (pénzintézeti nyilatkozat), a (2) bekezdés a) pontja szerinti (elõzõ 3 év hasonló referenciamunkái), a (2) bekezdés c) pontja szerinti (teljesítésbe bevonni kívánt mûszaki szakemberekre vonatkozó ismertetés), a (2) bekezdés d) pontja szerinti (a teljesítésbe 15%-ot meghaladóan bevonni kívánt közremûködõkre vonatkozó ismertetés) és a (2) bekezdés h) pontja szerinti (a beszerzés tárgyára vonatkoztatható ISO szerinti minõségbiztosítási tanúsítás) igazolási módokat választotta és ezek alapján végezte el a részvételi jelentkezések vizsgálatát. Ily módon alkalmatlannak minõsítette a ZÁMOR konzorcium részvételi jelentkezését, mert a konzorcium tagjai közül csak a Hídépítõ Rt. rendelkezett ISO minõségbiztosítási tanúsítással. A konzorcium másik két tagja, – a Swietelsky Útvasút Kft. és a Keviép Kft. – nem rendelkezett ISO-val, ezért a ZÁMOR konzorcium nem felelt meg a részvételi felhívás 9. pontjában foglalt részvételi feltételnek, miszerint az alkalmasság igazolásához szükséges "az ajánlattevõ jelen feladatra vonatkoztatható ISO minõségbiztosítási tanúsítása".<br>
A Döntõbizottság nem fogadta el a kérelmezõ érvelését, miszerint elegendõ, ha a konzorcium vezetõ tagja rendelkezik ISO minõsítéssel, mert konzorciumi formában történõ jelentkezés esetén mindegyik tag jelentkezõnek, az eljárás további szakaszában pedig ajánlattevõnek minõsül. A konzorciumi jelentkezés ugyanis a <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdése szerinti közös ajánlattételnek tekintendõ és a Kbt. nem tartalmaz olyan rendelkezést, ami közös ajánlattevõk között e minõségükben megkülönböztetést tenne lehetõvé.<br>
Téves kérelmezõnek a kérelme megalapozottságának indokaként a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés h) pontjára való hivatkozása is. A h) pontban foglalt rendelkezésnek az "és a teljesítésbe bevonandó mûszaki vagy gazdasági egységek" szövegrésze alatt nem az alvállalkozók, a konzorciumi tagok, stb. értendõk, hanem kizárólag csak az adott ajánlattevõ/jelentkezõ szervezeti egységei. Ez a törvényhely nem értelmezhetõ úgy, hogy az ajánlattevõ/jelentkezõ alvállalkozóinak az ISO minõségtanúsítását is be kell csatolni, tehát ajánlatkérõ jogszerûen járt el, amikor is egységesen csak a jelentkezõk részérõl várta el a tanúsítvány becsatolását és alvállalkozóiktól nem.<br>
Ajánlatkérõ a tárgyaláson elõadta, hogy a döntése meghozatala után ismerte fel, hogy a Magyar Építõ Rt.-nek az ISO minõségbiztosítási tanúsítványa a részvételi jelentkezés benyújtása elõtt, 1998. február 28-án lejárt, ezért a Magyar Építõ Rt. alkalmasságát további vizsgálat tárgyává tette. A tárgyalást követõ napon ajánlatkérõ e kérdésben nyilatkoztatta az Rt.-t, aki május 27-én megküldte a tanúsító szervezet, a Det Norske Veritas Magyarország Kft. állásfoglalását. Az állásfoglalás igazolja, hogy a tanúsítvány megújítására szolgáló audit eljárás az érvényességi idõ lejárta elõtt megkezdõdött, az eljárásban nem tártak fel a megújított tanúsítvány kiadását gátló tényezõt, ezáltal a jogfolytonosság fennáll.<br>
A Döntõbizottság a Magyar Építõ Rt. alkalmasságának vizsgálatánál elfogadta a tanúsító szervezet nyilatkozatát, így ajánlatkérõ döntését e vonatkozásban is jogszerûnek tekinti.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a 88. § (1) bekezdés a) pontja és (2) bekezdése szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
Budapest, 1998. június 18.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>