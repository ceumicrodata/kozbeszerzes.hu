<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5563)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt.sz.: D.99/11/1998.<br>
Tárgy: A Magyar Egészségügyi Közbeszerzési Szakmai Egyesület jogorvoslati kérelme Sátoraljaújhely Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot<br>
<br>
A Magyar Egészségügyi Közbeszerzési Szakmai Egyesület (1089 Budapest, Rezsõ u. 5–7., a továbbiakban: kérelmezõ) jogorvoslati kérelmének, amelyet a Sátoraljaújhely Város Önkormányzata (3980 Sátoraljaújhely, Kossuth tér 5., a továbbiakban: ajánlatkérõ) 1 db GETINGE GEF 459-EK típusú formaldehides sterilizátor és 1 db DEKO-2000 EX mûszermosogató-gép beszerzése tárgyú közbeszerzési eljárása ellen nyújtott be, helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdését, illetve a 40. §-át, ezért ajánlatkérõ tárgyalásos eljárás alkalmazására, illetve az ajánlati felhívás összeállítására, elküldésére vonatkozó döntését megsemmisíti.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat, munkadíjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ hirdetmény közzététele nélküli tárgyalásos eljárást indított 1998. április 27-én. Ajánlatot 1 db GETINGE GEF 459-EK típusú formaldehides sterilizátorra és 1 db DEKO-2000 EX mûszermosogató-gépre kért. A teljesítés helyeként a Sátoraljaújhelyi Erzsébet Kórház került megjelölésre, míg a teljesítési határidõt 1998. július 31-ben határozták meg. A tárgyalásos eljárás alkalmazásának indokaként azt jelölte meg, hogy a forint csúszó leértékelése következtében csak rövid ideig állnak fenn a beszerzés kedvezõ feltételei, a késõbbi beszerzés miatt ugyanis az árnövekedés jelentõs. Ajánlati felhívását április 27-én közvetlenül 4 ajánlattevõnek küldte meg: HOGE Orvosi Mûszer Kft., OMKER Rt., Szamos H Kft., SZÁMÍT Szövetkezet.<br>
A Magyar Egészségügyi Közbeszerzési Szakmai Egyesület 1998. május 21-én jogorvoslati kérelmet nyújtott be a Döntõbizottsághoz, melyben sérelmezte az eljárási fajta megválasztását, továbbá a beszerzés tárgyának konkrét típusban történõ meghatározását. Állítása szerint az ajánlati felhívás sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megfogalmazott esélyegyenlõséget. Egyrészt a közzététel nélküli tárgyalásos közbeszerzési eljárás alkalmazásának jogalapja – a forint csúszó leértékelése – nem áll fenn, ezáltal a nyílt eljárásban biztosított versenyhelyzet feltételei elvesztek. Másrészt a konkrét gyártó és típus megjelölése indokolatlanul korlátozza az ajánlattevõi kört.<br>
Ajánlatkérõ a kérelem elutasítását kérte. Állítása szerint eljárása jogszerû volt. A tárgyalásos eljárás alkalmazásának a csúszó leértékelésen kívül más indokai is voltak. Ezek között hivatkozott a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>b) pontjára – a szerzõdés mûszaki technikai sajátosságok, kizárólagos jogok védelme miatt kizárólag egy meghatározott személy képes teljesíteni –, valamint f) pontra, amely szerint a korábban beszerzett dolog bõvítése miatt is indokolt a tárgyalásos eljárás. Ez utóbbi esetkörrel kapcsolatban hivatkozik arra, hogy új épületrészben kerül kialakításra a sterilizáló, ahova új gépek kerülnek telepítésre. A berendezések közül már beszereztek 1997-ben 1 db GETINGE GEF 459-EK típusú sterilizálót, továbbá a régi sterilizáló helyiségbõl is áttelepítésre kerül egy ugyanilyen típusú berendezés. Az új sterilizáló helyiség egyébként úgy került kialakításra – csatlakozók illeszkedése stb. –, hogy átalakítási munkák nélkül csak ezek a berendezések helyezhetõk el a helyiségben. Ezen túlmenõen más típusú gép vásárlása esetén az ehhez kapcsolódó tartozékokat – szállítókocsi, stb. – is szükséges lenne beszerezni, amely nyilvánvaló többletköltséggel jár. Ezen túl az átalakítási munkák is többletköltséget eredményeznének.<br>
Minderre tekintettel jogszerû volt az is – a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3) bekezdésének c) pontja alapján –, hogy az ajánlati felhívásban és a dokumentációban konkrétan megjelölték a beszerzendõ termék típusát.<br>
A Döntõbizottság az eljárás során megállapította, hogy ajánlatkérõ jogszerûtlenül alapította a tárgyalásos eljárását az ajánlati felhívásban meghatározott okra. A forint csúszó leértékelése nyilvánvalóan nem lehet indoka a tárgyalásos eljárás <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>h) pontja szerinti alkalmazásának. Az idézett törvényhely abban az esetben teszi lehetõvé tárgyalásos eljárás alkalmazását, ha a beszerzés kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna. A törvény szövegébõl egyértelmûen megállapítható, hogy a tárgyalásos eljárás ezen esete akkor alkalmazható, ha a vásárlás kedvezõ feltételei idõben korlátozottan, rövid ideig állnak fenn. A kedvezõ feltételeknek pedig konkrétan mérhetõeknek kell lennie. A forint csúszó leértékelésébõl eredõ esetleges áremelkedés azonban nem tartozik ebbe a körbe. A Kbt. ilyen értelmû kiterjesztése következtében ugyanis gyakorlatilag a törvény célkitûzésének – nyílt eljáráson alapuló széles körû verseny – érvényesülését hiúsítaná meg. Tekintettel arra, hogy ajánlatkérõ a tárgyban szereplõ közbeszerzési eljárását az ajánlati felhívásában a Kbt. 70. § h) pontjára alapította, utóbb nem hivatkozhat arra, hogy esetlegesen más körülmények megalapozzák a tárgyalásos eljárás alkalmazását. A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. A tárgyban szereplõ okra hivatkozva a törvény nem engedi meg tárgyalásos eljárás alkalmazását, ezért ajánlatkérõ eljárása jogszerûtlen.<br>
Ugyancsak megállapította a Döntõbizottság, hogy miután a forint csúszó leértékelésére alapította a tárgyalásos eljárás alkalmazásának indokát, a közbeszerzés tárgyának meghatározása is jogszabálysértõ. A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdése szerint a mûszaki leírást fõszabály szerint csak jogszabályban foglalt, vagy jogszabály alapján kiadott mûszaki elõírásra, illetve nemzeti szabványra hivatkozással lehet meghatározni. A 40. § (3) bekezdése rögzíti a fõszabálytól eltérõ kivételeket. E kivételek alkalmazása esetére is általános érvénnyel rögzíti az (5) bekezdés, hogy a közbeszerzés tárgya nem határozható meg oly módon, hogy egyes ajánlattevõket az ajánlattétel lehetõségétõl kizárnak. Ha pedig a közbeszerzés tárgyának egyértelmû meghatározása szükségessé tesz meghatározott eredetû, típusú dologra való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
Minderre tekintettel a Döntõbizottság ajánlatkérõnek a tárgyalásos eljárás alkalmazására és az ajánlati felhívás összeállítására, elküldésére vonatkozó döntését megsemmisítette a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában foglalt jogkörében eljárva.<br>
A jogkövetkezményként a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének c) pontját alkalmazta a Döntõbizottság.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. június 30.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>