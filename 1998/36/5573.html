<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5573)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.95/11/1998.<br>
<br>
Tárgy: A HUNGAROMEDICAL Kft. jogorvoslati kérelme a Fõvárosi Önkormányzat Uzsoki utcai Kórháza közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A HUNGAROMEDICAL Kft. (1117 Budapest, Budafoki u. 70., képviseli: Dr. Marczingós László ügyvéd, 1051 Budapest, Mérleg u. 2., a továbbiakban: kérelmezõ) jogorvoslati kérelmét, amelyet a Fõvárosi Önkormányzat Uzsoki utcai Kórháza (1145 Budapest, Uzsoki u. 29., a továbbiakban: ajánlatkérõ) a kórház 1998. évi szükségleteit biztosító egyszer használatos mûtéti kesztyûk, egyszer használatos vizsgálókesztyûk, egyszer használatos polietilén kesztyûk beszerzésére kiírt közbeszerzési eljárása ellen nyújtott be, a Döntõbizottság elkésettség miatt elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1998. március 4-i 9. számában tette közzé a kórház 1998. évi szükségleteit biztosító egyszer használatos mûtéti kesztyûk, egyszer használatos vizsgálókesztyûk, egyszer használatos polietilén kesztyûk beszerzése tárgyában ajánlati felhívását.<br>
Az 1998. április 14-i ajánlattételi határidõre a következõ 6 ajánlattevõ nyújtott be ajánlatot: Aphamia Kft. (Szeged), Hartmann-Rico Kft. (Budapest), Hungaro-medical Kft. (Budapest), Semperit Kaucsuk Kft. (Budapest), B. Braun Medical Kft. (Budapest) és Reisinger és Reményi Kft. (Lakihegy).<br>
Az utóbbi kettõ ajánlatát ajánlatkérõ az ajánlati biztosíték be nem fizetése miatt érvénytelennek nyilvánította már a bontás alkalmával.<br>
Ajánlatkérõ a 4 fennmaradt ajánlatot érvényesnek fogadta el, elbírálta, s közülük az 1998. április 29-i eredményhirdetésen a Semperit Kaucsuk Kft.-t nyilvánította nyertesnek. Ugyancsak ezen a napon ajánlatkérõ és a nyertes a szerzõdést aláírta. <br>
A Hungaromedical Kft. 1998. május 15-én jogorvoslati kérelemmel fordult a Döntõbizottsághoz, amelyet azonban D.95/2/1998. számon a Döntõbizottság érdemi vizsgálat nélkül, hivatalból elutasított, mert kérelmezõ elmulasztotta befizetni az igazgatási szolgáltatási díjat. E határozat indokolásában felhívta kérelmezõ figyelmét, hogy "amennyiben kérelmét ismételten – a jogsértõ esemény tudomásra jutásától számított 15 napon belül – hiánytalanul benyújtja, a Döntõbizottság a jogorvoslati eljárást megindítja."<br>
Kérelmezõ 1998. május 20-án ismételten kérelemmel fordult a Döntõbizottsághoz (amelyen már lerótta az igazgatási szolgáltatási díjat), s kérelmében kérte ajánlatkérõ döntésének megsemmisítését, illetve amennyiben a szerzõdést már megkötötték, indítványozta a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (1) bekezdésének d), e) és f) pontjaiban foglalt szankciók alkalmazását. Kérte továbbá ideiglenes intézkedésként a szerzõdés megkötésének megtiltását.<br>
Kérelmének indokolásaként elõadta, hogy ajánlatkérõ nem a legelõnyösebb ajánlatot hirdette ki nyertesnek. A nettó árak tekintetében kérelmezõ ajánlata jobb volt, a bruttó árat figyelembe véve pedig a nyertes ajánlata legfeljebb attól lett elõnyösebb, hogy a megajánlott termékre jogszerûtlenül 12%-os áfa-kulcsot tüntetett fel. Állítása szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdéseiben foglaltakat, amikor "a törvénytelen áfát felszámító és így nyilvánvalóan egyoldalú, tisztességtelen elõnyt szerzõ Semperit Kaucsuk Kft.-t hirdette ki nyertesnek."<br>
Kérelmében és a tárgyaláson elõadottak során a jogsértõ esemény tudomásra jutásának idõpontjaként 1998. május 10-ét jelölte meg.<br>
Ajánlatkérõ és a nyertes ajánlattevõ az eljárás során tett nyilatkozataikban elsõdlegesen elkésettségre hivatkozva kérték elutasítani a jogorvoslati kérelmet, másodlagos kérelmük a megalapozatlanságra irányult.<br>
A Döntõbizottság a rendelkezésre álló iratanyagból és a tárgyaláson tett nyilatkozatokból megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint az eljárás megindítása a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ.<br>
Kérelmezõ az 1998. április 29-i eredményhirdetésen jelen volt, legkésõbb ekkor értesült arról is, hogy a nyertes 12%-os áfa-kulcsot tüntetett fel ajánlatában. Tudomásszerzés minderre tekintettel április 29-ét követõ naptól számítható. Tudata ekkor már átfoghatott minden olyan körülményt, amely az eredmény jogsértõ voltára engedett következtetni. A május 10-i határidõt erre tekintettel tudomásszerzési idõpontként a Döntõbizottság nem fogadta el, ezért a kérelmet elutasította a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A (4) bekezdés ugyanakkor arról rendelkezik, hogy hivatalból történõ eljárás megindítását a Közbeszerzések Tanácsa tagja kezdeményezheti. Ilyen jellegû kezdeményezés a Döntõbizottsághoz nem érkezett, így kérelmezõ azon indítványának, hogy a Döntõbizottság a kérelem elkésettsége miatt hivatalból folytassa le az eljárást, helyt adni nem tud.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. június 17.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>