<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1790)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 155-1337<br>
Fax: 155-5082<br>
Ikt. sz.: D. 240/14/1997.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Laura Ruházati Szövetkezet, 4220 Hajdúböszörmény, Kossuth u. 5. (továbbiakban: kérelmezõ), Budapesti Elektromos Mûvek Rt., Budapest, Váci u. 72–74. (továbbiakban: kérelmezett) munka- és formaruha beszerzésére kiírt közbeszerzési eljárása ellen benyújtott jogorvoslati kérelmének a Döntõbizottság helyt ad és megállapítja, hogy a kérelmezett megsértette a Kbt. 72. § (1) bekezdését, s ezért a kérelmezett részvételi jelentkezésre vonatkozó Közbeszerzési Értesítõ 1997. november 12-i, 44. számában megjelent részvételi felhívására vonatkozó döntését megsemmisíti.<br>
Kötelezi a Döntõbizottság a kérelmezettet, hogy fizesse meg a kérelmezõ részére 30 000 Ft igazgatási, szolgáltatási díjat 15 napon belül.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, a tárgyaláson tett nyilatkozatok, valamint a rendelkezésre álló okirati bizonyítékok alapján az alábbi tényállást állapította meg.<br>
1997 májusában elhatározta a kérelmezett, hogy az egységes megjelenés kialakítása érdekében bevezeti az új formaruhát, munkaruhát és köpenykollekciót. 1997. év augusztusában meghatározta ezek színösszeállítását és logóját, majd 1997 szeptemberében felmérte, hogy az árubeszerzés értéke 12-13 millió forint, s elhatározta, hogy közbeszerzési eljárást indít ezek beszerzésére, cégen belüli egyeztetéseket követõen.<br>
A kérelmezett a Közbeszerzési Értesítõ 1997. november 12. napján megjelent 44. számában tárgyalásos gyorsított eljárásra részvételi felhívást tett közzé munka-, formaruha és köpeny beszerzése tekintetében az alábbi mennyiségben. Legalább 1500 db, de legfeljebb 2800 db munkaruha – legalább 600 fõ, de legfeljebb 1000 fõ díjbeszedõ részére formaruha – legalább 250 fõ, de legfeljebb 450 fõ részére ügyfélszolgálati formaruha, valamint vételi joggal ajánlatot kell tenni az ajánlattevõnek legalább 500, de legfeljebb 900 db nõi köpenyre, legalább 200 db, de legfeljebb 400 db férfiköpenyre. A részvételi felhívásában az eljárásfajta kiválasztása tekintetében megjelöli, hogy a szolgáltatás tárgyának meghatározása nem lehetséges olyan pontossággal, illetõleg egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását. A szállítandó ruházat végsõ formája tárgyalások során alakul ki. Az ajánlatkérõ a munkavállalóknak 1998. évben esedékes munka- és formaruhákat, új egységes megjelenést biztosító ruházatként kívánja kiadni, ezért alkalmazta a gyorsított tárgyalásos eljárást. Az ajánlati dokumentációt 12 cég vásárolta meg: a Kohinor Kft., Fess Ruhagyár Kft., Fressen Nándorné, Hagat Wood Kft., Horváth László, Kübler Konfekcióipari Kft., Laura Ruházati Szövetkezet, Le-Ho-Tex Kft., Kassai Munkaruha Bolt, Pannon-Flax Gyõri Lenszövõ, Soto Bt., Vektor Szövetkezet.<br>
A teljesítés végsõ határidejét 2000. november 20. napjában határozták meg. A részvételi jelentkezés határideje a részvételi felhívás közzétételét követõ 11. nap 10.00 órájáig volt, amikor is a résztvevõknek a pénzügyi, gazdasági alkalmasság, valamint mûszaki képesség igazolására kért adatokat – melyet a 8. pont határoz meg – kellett becsatolni, valamint a mûszaki alkalmasság igazolásához, többek között, mintadarabot kellett biztosítani a részvételi tájékoztatóban meghatározott feltételek szerint.<br>
A kérelmezõ törvényes határidõn belül jogorvoslati kérelmet nyújtott be a Döntõbizottsághoz, melyben kérte, hogy a Döntõbizottság az ajánlatkérõ döntését semmisítse meg, hozzon ideiglenes intézkedést és az eljárást függessze fel, valamint az eljárás során felmerült költségek megfizetésére kötelezze.<br>
Indokaként elõadta, hogy a választott eljárási fajtának nincs meg a törvényben szabályozott indoka. 1998. évben esedékes munka- és formaruha, köpeny új, egységes megjelenését biztosító ruházatként kívánja adni. Ilyen körülmények mellett a részvételi tájékoztatóban írt feltételeket csak az tudja teljesíteni, álláspontja szerint, aki már a felhívás megjelenése elõtt ismerte azok tartalmát és elõre felkészült a pályázat benyújtására. Nézete szerint az ajánlatkérõ cégén belüli belsõ egyeztetések elhúzódása nem lehet indoka a sürgõsségi eljárásnak. A gyorsított eljárásból eredõ részvételi jelentkezésre vonatkozó felhívásban szereplõ határidõk betartása ebbõl fakadóan indokolatlanul rendkívül rövidek.<br>
A kérelmezett a jogorvoslati kérelem alaptalanság címén történõ elutasítását kéri. Indokaként elõadta, hogy 1997. évben átszervezték a céget, amikor is döntöttek egységes forma- és munkaruha, -köpeny bevezetésérõl, ily módon 1998 januárjától jár a dolgozóknak az egységes ruházat. Ettõl kezdõdõen már raktárkészlettel sem rendelkeznek a régi munkaruha tekintetében, és amenynyiben 1998. január 1-jétõl nem kerülhet bevezetésre, úgy ez rendkívüli költségkihatással járna. Ugyanakkor a közbeszerzési eljárás keretében beérkezett munka- és formaruhákat, köpenyeket próbahordásra kell kiadni a dolgozóknak, amely rendkívül idõigényes. Álláspontja szerint nem támasztott olyan követelményeket a részvételi felhívásában, amit 10 nap alatt ne tudna egy olyan cég teljesíteni, akinek ez a profilja. Ezt támasztja alá az a körülmény is, hogy 11 cég kívánta beadni a részvételi jelentkezését. Így tehát nyilvánvaló, hogy ez a részvételi felhívás nem sérthette az ajánlattevõk esélyegyenlõségét, a verseny tisztaságát.<br>
A Döntõbizottság ideiglenes intézkedésként a közbeszerzési eljárást felfüggesztette a D. 240/3/1997. számú határozatával.<br>
A Döntõbizottság intézkedése következtében a részvételi jelentkezéseket 1997. november 24-én kérelmezett nem fogadta be.<br>
Egyéb érdekeltek közül nyilatkozatot tett a Kohinor Szalon Ruházati és Kereskedelmi Kft. és a Küber Konfekcióipari Kft. szintén kifejtették, hogy nagyon rövid a részvételi felhívásban meghatározott határidõ, rendkívül megnehezíti a pályázati feltételek teljesítését.<br>
A kérelmezõ jogorvoslati kérelme megalapozott.<br>
A Kbt. 70. §-a felsorolja azokat az esetköröket, amikor a tárgyalásos eljárás alkalmazható.<br>
A Kbt. 70. § e) pont szerint a szolgáltatás tárgyának meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását.<br>
A Kbt. 72. § (l) bekezdése értelmében az ajánlatkérõ a meghívásos vagy tárgyalásos eljárás során gyorsított eljárást alkalmazhat, ha azt a rendkívüli sürgõsség indokolja. A rendkívüli sürgõsséggel indokolt körülmény nem eredhet az ajánlatkérõ mulasztásából. A Döntõbizottság a becsatolt iratokból megállapította, hogy 1997 májusában a kérelmezett már döntött az egységes kép kialakításáról, és a kollektív szerzõdést ennek megfelelõen módosították. Az igényeket felmérték és árubeszerzési szakbizottság döntött szeptember 22-én arról a szakszervezeti egyeztetést követõen, hogy a közbeszerzési eljárás meghirdetésre kerül. A Döntõbizottság álláspontja szerint nem álltak fenn a gyorsított eljárás törvényi feltételei. A teljesítés végsõ határidejét magában a részvételi felhívásban is 2000. november 20-ában jelölte meg az kérelmezett. Már 1997 májusában eldöntötték, hogy egységes kép kialakítására lesz szükség, így már ezen év májusában, júniusában, ha meghirdetik a közbeszerzési eljárást, akkor megfelelõ határidõ állt volna a rendelkezésükre az egész eljárás lebonyolítására és a Kbt.-ben meghatározott határidõk betarthatók lettek volna. A rendkívül sürgõsségi esetnek a közbeszerzésre irányuló szerzõdés gyors megkötésének és teljesítésének elmaradása a közbeszerzéssel érintettek helyzetében nagymértékû súlyos hátrányt, kárt nem okozhat, hiszen a teljesítés véghatárideje a fentebb említett idõpont volt. A kérelmezett azzal a magatartásával, hogy gyorsított eljárást alkalmazott, annak ellenére, hogy azt a rendkívüli sürgõsség nem indokolta, megsértette a Kbt. 72. § (1) bekezdését és a Döntõbizottság megsemmisítette a Kbt. 88. § (1) bekezdés c) pontja szerint a kérelmezett közbeszerzési eljárás során hozott döntését, az ajánlati felhívását.<br>
A Döntõbizottság a Kbt. 88. § (1) bekezdés g) pontja alapján kötelezte a jogsértõt az eljárási díj, azaz 30 000 Ft igazgatási szolgáltatási díj megfizetésére.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. december 15.<br>
<br>
	Dr. Deli Betty s. k.	Dr. Bíró László s. k.<br>
	közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>