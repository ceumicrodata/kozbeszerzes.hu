<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1794)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 219/9/1997.<br>
<br>
Tárgy: a Glanc Szolgáltató és Takarító Kft. jogorvoslati kérelme a Fõvárosi Önkormányzat Erzsébet Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Glanc Szolgáltató és Takarító Kft.-nek (1131 Budapest, Topolya u. 4–8., a továbbiakban: kérelmezõ) a Fõvárosi Önkormányzat Erzsébet Kórház (1074 Budapest, Alsóerdõsor u. 7., a továbbiakban: ajánlatkérõ) által "a kórház épületeinek napi takarítása, nagytakarítása, üvegtisztítása" tárgyában lefolytatott közbeszerzési eljárásával szemben benyújtott jogorvoslati kérelmét a Döntõbizottság mint alaptalant, elutasítja.<br>
A felek az eljárás során részükrõl felmerült költségeket és díjakat saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Fõvárosi Önkormányzat Erzsébet Kórház a Közbeszerzési Értesítõ (továbbiakban: K. É.) 1997. VIII. 21-én megjelent 32. számában nyílt eljárás keretében ajánlati felhívást jelentetett meg a kórház épületeinek napi takarításának, nagytakarításának, üvegtisztításának vállalkozási szerzõdés keretében történõ elvégzésére.<br>
A fenti tárgykörben öt ajánlattevõ – közöttük kérelmezõ – tett érvényes ajánlatot.<br>
A kiírás értelmében az ajánlatok felbontására 1997. X. 1-jén, az eredményhirdetésre pedig 1997. X. 8-án került sor. A K. É.-nek 1997. X. 9-én megküldött "Tájékoztató az eljárás eredményérõl" c. anyag tanúsága szerint a nyertes ajánlattevõ a KERIT-OFF Bt. (1035. Budapest, Veder u. 10.) lett, a második legkedvezõbb ajánlatot a kérelmezõ tette.<br>
Az eredményhirdetést követõen kérelmezõ a törvényes határidõn belül, 1997. X. 21-én jogorvoslati kérelmet terjesztett elõ, amelyben kifogásolta az ajánlatkérõ kórház vezetésének döntési kompetenciáját. Állítása szerint az Erzsébet Kórház 1997. X. 1-jétõl már nem önálló költségvetési intézmény, így a gazdasági vezetés nem volt jogosult az eljárást lezáró döntés meghozatalára.<br>
Sérelmezte továbbá, hogy az eredményhirdetésen a nyertes ajánlatot követõ ajánlatok rangsorolását csak külön kérésre ismertette ajánlatkérõ, illetve azt, hogy az eredményhirdetési jegyzõkönyvet csak írásos kérelem benyújtását követõen kapták kézhez.<br>
Erre tekintettel kérte az eljárást lezáró döntés megsemmisítését, az ajánlatkérõ új eljárás lefolytatására való kötelezését, valamint ideiglenes intézkedés alkalmazásával a szerzõdéskötés megtiltását.<br>
Az ajánlatkérõ írásbeli nyilatkozatában elõadta, hogy az Erzsébet Kórház csak 1997. XII. 31-én fog jogutóddal megszûnni, ezért jogosult volt az eljárás lefolytatására.<br>
Egyéb érdekelt érdemi észrevételt nem tett.<br>
A Döntõbizottság megállapította, hogy a kérelem nem megalapozott.<br>
A Döntõbizottság a becsatolt iratok, valamint a Budapest Fõváros Önkormányzatától beszerzett 1335/1997. (IX. 25.) sz. Fõvárosi Közgyûlési határozat alapján megállapította, hogy az Erzsébet Kórház jogutóddal (Péterfy Sándor utcai Kórház) való megszûnésére 1997. XII. 31-i hatállyal kerül sor, addig jelenlegi formájában önálló költségvetési intézményként mûködik. Ebbõl következõen a kórházvezetés jogosult volt a közbeszerzési eljárást lezáró döntés meghozatalára, az eredményhirdetésre, illetve a tárgyban 1997. X. 9-én megkötött vállalkozási szerzõdés aláírására.<br>
A Döntõbizottság a rendelkezésre álló iratokból megállapította, hogy ajánlatkérõ az ajánlati felhívás 15. pontjában rögzítette azt a tényt, hogy a nyertes ajánlattevõ visszalépése esetén a következõ legkedvezõbb ajánlattevõvel köt szerzõdést. Ezen ajánlatkérõi felhívásnak megfelelõen az 1997. X. 8-i eredményhirdetésen megjelölte mind a nyertes (Kerit-Off Bt.), mind a nyertest követõ lekedvezõbb ajánlatot tevõt (Glanc Szolgáltató és Takarító Kft.).<br>
A Kbt. 63. § kimondja, hogy:<br>
"(1) Az ajánlatkérõnek az eljárás eredményérõl szóló tájékoztatót legkésõbb annak kihirdetésétõl számított tizenöt napon belül, az 5. számú mellékletben meghatározott minta szerint hirdetményben közzé kell tennie.<br>
(2) Az ajánlattevõt kérelmére, a kérelem kézhezvételétõl számított tizenöt napon belül tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegezés szerinti, illetõleg az elõminõsítési eljárásban alkalmatlanná minõsítésének indokairól és a nyertes ajánlattevõ személyérõl."<br>
Ezen törvényi rendelkezések értelmében járt el ajánlatkérõ, amikor döntését 1997. X. 8-án nyilvánosan kihirdette, ahol kérelmezõ is jelen volt.<br>
A kérelmezõ 1997. X. 10-én kelt kérelmére ajánlatkérõ 1997. X. 13-án, azaz a törvényes határidõn belül, írásbeli tájékoztatást adott az eljárás eredményérõl.<br>
Az indokolásban kifejtettek alapján a Döntõbizottság – a Kbt. 76. §-ában biztosított jogkörében eljárva – a Kbt. 88. § (1) bekezdés a) pontja alapján a jogorvoslati kérelmet, mint alaptalant elutasította.<br>
A Döntõbizottság ideiglenes intézkedést nem alkalmazott, mert a Kbt. 82. §-ában szabályozott törvényi feltételek nem álltak fenn.<br>
A Kbt. 88. § (1) bekezdés g) pontja szerint kell a jogsértõt kötelezni az eljárási díj és költségek viselésére. Mivel azonban jogsértés nem került megállapításra, így a költségek viselésérõl a Döntõbizottság a rendelkezõ részben foglaltak szerint döntött.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. november 17.<br>
<br>
	Divinyi József s. k.	Dr. Deli Betty s. k. <br>
	közbeszerzési biztos	közbeszerzési biztos<br>
 <br>
Hámori András s. k. <br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>