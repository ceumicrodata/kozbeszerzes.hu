<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1792)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 209/10/1997.<br>
<br>
Tárgy: EX-LH Kft. és Dataware Kft. jogorvoslati kérelme a Magyar Országgyûlés Hivatala Országgyûlési Könyvtár integrált könyvtári rendszer szoftver beszerzésére kiírt közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Sziklai János (1093 Budapest, Lónyai u. 11.) ügyvéd által képviselt EX-LH Kft. (1012 Budapest, Attila u. 93. továbbiakban I. számú kérelmezõ), Dr. Dávid Gyula (1026 Budapest, Gárdonyi Géza u. 62.) ügyvéd által képviselt Dataware Kft. (1133 Budapest, Angol u. 34. továbbiakban II. számú kérelmezõ) a Magyar Országgyûlés Hivatala Országgyûlési Könyvtár (1055 Budapest, Kossuth tér 1–3. továbbiakban kérelmezett) integrált könyvtári rendszer szoftver beszerzése tárgyában indult közbeszerzése eljárása ellen benyújtott I., II. számú kérelmezõk jogorvoslati kérelmét a Döntõbizottság elutasítja.<br>
A jogorvoslati eljárás során felmerült díjat és költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság az EX-LH Kft., a Dataware Kft. jogorvoslati kérelme a Magyar Országgyûlés Hivatala Országgyûlési Könyvtár írásbeli észrevétele, a tárgyaláson elhangzott nyilatkozatok, valamint az egyéb okirati bizonyítékok alapján az alábbi tényállást állapította meg.<br>
A kérelmezett a Közbeszerzési Értesítõ 1997. július 30-án megjelent 29. számában tárgyalásos gyorsított eljárást hirdetett meg 1 db integrált könyvtári rendszer szoftver beszerzése tárgyában.<br>
A választott eljárási fajtának indoka az volt, hogy korábban nyílt eljárás ugyanezen közbeszerzés tárgyában eredménytelen volt és az ajánlatkérõ folyamatos tevékenysége érdekében annak sajátos jellege miatt alkalmazta jelen eljárási fajtát.<br>
A részvételi felhívás 6. a) pontjában rögzítették a részvételi jelentkezés határidejét, amely a közzétételtõl számított 11. munkanap, azaz 1997. augusztus 14. napja volt. A 8. pontban meghatározták a résztvevõk pénzügyi, gazdasági és mûszaki alkalmasság igazolására kért adatok és tények körét.<br>
Az ajánlattételi határidõig az ajánlattételre felszólított jelentkezõknek az ajánlattételi felhívás kézhezvételétõl számított 16 napon belül az ajánlatukat a cégjegyzésre jogosultak által cégszerûen aláírva 5 példányban kellett benyújtani.<br>
A kérelmezett kikötötte ajánlati felhívásában, hogy az ajánlatot szerzõdéstervezet formájában is meg kell adni.<br>
Meghatározta továbbá a mûszaki követelményeket oly módon, hogy a szoftver alapkiépítésben egyidejûleg<br>
– 32 adatrögzítés és 80 lekérdezés futtatására alkalmas legyen, de az adatrögzítõ munkahelyek száma szükség esetén késõbb legyen bõvíthetõ. Legalább 1 millió rekord kezelésére legyen alkalmas,<br>
– USMARC, HUNMARC, UNIMARC, Z39.50 szabványok kerüljenek támogatásra,<br>
– on-line rekordletöltés, átemelés Opac-ba a hasonló könyvtári integrált rendszert használó könyvtárakból és CD ROM-ról a fenti szabványok alkalmazása révén,<br>
– interneten lekérdezhetõ grafikus Web Opac, grafikus és alfanumerikus interface lekérdezésére és adatvitelre egyaránt alkalmas legyen,<br>
– bármely mezõ indexelhetõ legyen,<br>
– egyedi változtatások teljesítése a könyvtár igényeinek megfelelõen,<br>
– az ajánlattevõnek a pályázatban vállalkoznia kell arra, hogy nyertessége esetén külön költségelszámolása nélkül a könyvtár HUNPAK és retrospektív adatbázisait az integrált rendszerbe konvertálja.<br>
– Kérelmezett az ajánlattételi felhívásában pontosan meghatározta az ajánlatok elbírálási szempontjait, amelyek az alábbiak voltak:<br>
– minõség,<br>
– könyvtári szabványok és adatcsere-formátumok alkalmazása,<br>
– humán könyvtári referenciák Magyarországra,<br>
– ár, és az árkedvezmények, üzemeltetési költségek,<br>
– megjelenés az interneten.<br>
Felhívta az ajánlattevõk figyelmét, hogy az árakat áfával együtt bruttó árként forintban kell megjelölni, és a szerzõdéses teljesítés összes költségeit, valamint a nyújtandó különbözõ kedvezményeket tartalmaznia kell az árnak. <br>
A kérelmezett felhívására ajánlatot nyújtott be az IQ Soft Rt., a Dataware Kft. és az MTI Informatika.<br>
A tárgyalásra 1997. szeptember 19-én, illetõleg 1997. október 1. napján került sor. Ezen tárgyalásokról jegyzõkönyvet az ajánlatkérõ nem készített. A szeptember 19-i tárgyaláson képviseltette magát mind a két kérelmezõ cég. Ezen alkalomkor tájékoztatatták arról az EX-LH Kft.-t, hogy kizárták a közbeszerzési eljárás további szakaszaiból, tekintettel arra, hogy a felhívással ellentétesen jelölte meg az árat nevezetesen dollár/nett formában, illetõleg más volt a szerzõdéstervezetben megjelölt szerzõdõ fél, mint az ajánlattevõ, azaz Ex-Libris luxemburgi céghelyû szoftverfejlesztõ cég a szerzõdõ fél.<br>
Az EX-LH Kft. 1997. szeptember 22-én kelt levelében ajánlata módosítására kért lehetõséget a kizárási okok megszüntetése miatt, melyre 1997. szeptember 29-én válaszolt a kérelmezett és írásban is megerõsítette a fenti okokra tekintettel a kizárást.<br>
1997. október 1. napján a kérelmezett tárgyalt az IQ Soft-tal, illetõleg a Dataware-rel és az MTI Informatikai Kft.-vel. Ezen a napon felhívták õket az ajánlatok pontosítására, nevezetesen a végsõ ajánlati árak, illetõleg az adatbáziskezelõ szoftver verziók rendszerkövetése és a kapcsolódó konverziós feladatok tekintetében. Ezen szolgáltatást válaszában a nyertes ajánlattevõ ingyenesen vállalta, míg a II. számú kérelmezõ 1,5 millió forintért.<br>
Az ajánlatok értékelésére 1997. október 2-án került sor egy öttagú bírálóbizottság segítségével, mely értékelésrõl jegyzõkönyvet készített a kérelmezett. Nyertesként az IQ Soft Rt.-t hirdették ki. A bírálóbizottság súlyozta az elbírálási szempontokat, mégpedig oly módon, hogy az elsõ elbírálási szempont a minõség vonatkozásában 36%, második 34%, harmadik 25%, negyedik 5%-os súlyozást kapott. Így a Dataware Kft. az elsõ elbírálási szempont vonatkozásában 25, másodikra 34, harmadikra 18, negyedikre 5, tehát mindösszesen 82 pontot kapott, az IQ Soft az elsõre 36, másodikra 30, harmadikra 25, negyedikre 5, azaz 96 pontot kapott.<br>
Az EX-LH Kft. 1997. október 10-én nyújtott be jogorvoslati kérelmet (továbbiakban: 1. sz. kérelem), míg a Dataware Kft. 1997. október 13-án (továbbiakban: 2. sz. kérelem).<br>
Az I. számú kérelmezõ kérte, hogy a Döntõbizottság semmisítse meg az ajánlatkérõ jogsértõ azon döntését, hogy kizárta õt a közbeszerzési eljárásból, valamint az eljárást lezáró döntését is semmisítse meg, továbbá kérte a jogsértés megállapítását, 30 000 Ft igazgatási szolgáltatási díj, valamint 30 000 Ft ügyvédi munkadíj megállapítását. Indokaként elõadta, hogy jogszabálysértõen járt el a kérelmezett akkor, mikor formai okok miatt közbeszerzésekrõl szóló 1995. évi XL. törvény (a továbbiakban: Kbt.) 52. §-a szerint kizárta az eljárásból. Egyrészt jogsértést követett el, mert errõl jegyzõkönyvet kellett volna készítenie, és ezt a jegyzõkönyvet az ott jelen lévõ képviselõknek kézjegyével el kellett volna látni. Figyelemmel arra, hogy õk erre vonatkozóan írásbeli közlést nem kaptak, abban bíztak, hogy az ajánlatukat még a késõbbiek során pontosíthatják. Ehhez képest 1997. szeptember 29. napján kelt levélben, melyet 30-án kaptak kézhez, az ajánlatkérõ arról tájékoztatta õket már írásban megerõsítve, hogy kizárták õt a közbeszerzési eljárás további szakaszából. Ily módon a jogsértõ esemény tudomásra jutásának napját 1997. szeptember 30-ban határozta meg.<br>
Nem vitatta az a kérelmezõi megállapítás, mely szerint nem forint bruttó árú ajánlatot tettek, hiszen az ajánlatok 6/3. pontja, illetõleg az összefoglaló táblázat 01. 02. 03. pontjában egyértelmûen forint bruttó árban adták meg az ajánlati árat. Tévedés folytán elírásra került a szerzõdéstervezet és a szerzõdõ felekre vonatkozó pontja, és így kerülhetett arra sor, hogy külföldi képviselõjüket jelölték meg szerzõdéskötõ félnek, illetõleg hogy ott a szerzõdésben dollár árfolyamon jelent meg az ár. Álláspontjuk szerint a tárgyalásos eljárásban nem érvényesül az ajánlati kötöttség, tehát a tárgyalás folyamán ezen tudtak volna még változtatni, és a tárgyalás során lehetõség lett volna a szerzõdéstervezet végleges formába öntésére, ezt támasztja alá azon körülmény is, hogy nem az eredményhirdetésre egyidejûleg kellett megkötöttnek tekinteni a szerzõdést, hanem 7 nap állt a rendelkezésre a szerzõdés megkötésére. Álláspontja szerint ahol a tárgyalásos eljárás során külön nem rendelkezik a Kbt., ott a nyílt eljárás szabályait kell alkalmazni. Kérelmezett 1. számú kérelemmel kapcsolatban kérte elsõdlegesen elkésettségre való hivatkozással, míg másodlagosan alaptalanság címén elutasítani.<br>
Indokaként elõadta, hogy 1997. szeptember 9-i tárgyalási napon közölték azt az I. számú kérelmezõvel, hogy érvénytelen ajánlatot tett, tehát a jogsértõnek tartott esemény már ekkor a tudomására jutott, így kérelme elkésett. Álláspontja szerint egyébként jogszerû volt a kizárása, hiszen az ajánlati felhívástól eltérõen adta meg ajánlatát. Elismerte, hogy az ajánlati kötöttség valóban nem érvényesül a tárgyalásos eljárásban, de ez csak a hirdetmény keretein belül történhet. Tehát nem lehetett elírás a szerzõdõ fél személyére vonatkozó szerzõdési kitétel, hiszen a részvételi jelentkezést a kérelmezett nem a luxemburgi cégnek, hanem az I. számú kérelmezõnek küldte el és õ el is fogadta azt. Amennyiben egyetértene az I. számú kérelmezõ álláspontjával, akkor tulajdonképpen egy új ajánlatot kellett volna kérniük a luxemburgi székhelyû cégtõl, és ez új ajánlatnak minõsülne, erre pedig a Kbt. nem ad jogi lehetõséget.<br>
A Kbt. tárgyalásos eljárás során nem írja elõ kötelezõen, hogy jegyzõkönyvet kellene készíteni a kizárásról, ezért nem jártak el jogszabálysértõen, amikor nem készült jegyzõkönyv errõl a tényrõl.<br>
A II. számú kérelmezõ jogorvoslati kérelmében kérte, hogy a Döntõbizottság állapítsa meg a jogsértést, és marasztalja kérelmezettet a felmerült költségekben, ami 30 000 Ft igazgatási szolgáltatási díj, 100 000 Ft ügyvédi munkadíj.<br>
Indokaként elõadta, hogy álláspontja szerint magát az egész tárgyalásos eljárás folyamatát jogsértõnek tartja, abból az okból, hogy álláspontjuk szerint nem tárgyalt a kérelmezett minden ajánlattételre felhívott ajánlattevõvel, illetõleg nem ugyanazon kérdéseket tette fel minden ajánlattevõnek, valamint álláspontja szerint nem bírált megfelelõen, mert nem ismeretes, hogy az elsõ elbírálási szempont tekintetében mit vizsgált, és hogy hasonlította össze az ajánlatokat. Valamint az õ ajánlata jobb volt, mint a nyertes ajánlattevõ ajánlata, ily módon tehát nem a legjobb ajánlattevõt hirdette ki nyertesnek a kérelmezett. Így sérültek álláspontja szerint a Kbt. 24. § (1), (2) bekezdésében foglalt alapelvek.<br>
A kérelmezett a 2. számú kérelem elutasítását kérte alaptalanságra hivatkozással, arra tekintettel, hogy eljárása során jogszabálysértést nem követett el, hiszen õ az elõre közölt szempontok szerint bírált, és az összességében legelõnyösebb ajánlatot tevõt hirdette ki nyertesnek.<br>
A Döntõbizottság külön-külön tette vizsgálat tárgyává az 1. számú, illetõleg a II. számú kérelmet.<br>
Az I. számú kérelem az alábbiak szerint megalapozott. A Döntõbizottság elsõdlegesen azt vizsgálta, hogy törvényes határidõn belül nyújtotta-e be jogorvoslati kérelmét az I. számú kérelmezõ, azaz mikor és milyen körülmények között szereztek tudomást a jogsértõ eseményrõl. Ami nem más, mint a jogorvoslati eljárásból való kizárás. A beszerzett iratok és a tárgyaláson tett nyilatkozatok alapján megállapítható volt kétséget kizáróan, hogy a kizárás tényérõl 1997. szeptember 29. napján kelt levélbõl – melyet 1997. szeptember 30. napján vettek kézhez –, amit Németh Ágoston részére küldött az Országgyûlési Könyvtár Ambrus János aláírásával. A tudomásszerzés idõpontjának a Döntõbizottság ezt fogadta el, azért mert 1997. szeptember 9. napján megtartott tárgyaláson tájékoztatták ugyan szóban a kizárásáról I. számú kérelmezõt, de tekintettel arra, hogy tárgyalásos eljárásról volt szó, õ megkísérelhette érvényessé tenni ajánlatát, hiszen erre gyakorlatilag lehetõsége volt a Kbt. szerint, mivel az ajánlati kötöttség ezen eljárási fajtában nem érvényesül. Az 1997. szeptember 29. napján kelt kérelmezetti válaszlevélbõl azonban kiderült, hogy nem kívánnak vele már a továbbiakban tárgyalni, így a tudomásszerzés idõpontja ettõl a naptól kezdõdõen számítható.<br>
Ezt követõen a Döntõbizottságnak vizsgálnia kellett azt a kérdést, hogy jogszerûen járt-e el akkor az ajánlatkérõ, amikor a kérelmezõt kizárta a közbeszerzési eljárás további szakaszából. A Kbt. 26. § (6) bekezdésében kimondja, hogy a meghívásos és tárgyalásos eljárásra egyébként, ha a törvény másképp nem rendelkezik, a nyílt eljárás szabályait kell megfelelõen alkalmazni. A tárgyalásos eljárás szabályozásánál nem rendelkezik külön a Kbt. a kizárásról, így a nyílt eljárás szabályai kerülnek alkalmazásra. Tehát helyesen alkalmazhatta a kérelmezett a kizárás jogintézményét. Ezt követõen a Döntõbizottság azt vizsgálta, hogy jogszerûen történt-e a kizárása az I. számú kérelmezõnek.<br>
A tárgyalásos eljárás lényege az, hogy az ajánlatkérõ az általa kiválasztottakkal szabadon tárgyal a szerzõdés feltételeirõl, így nincsenek ennek során a felek kötve a törvény 50. §-ban meghatározott módon a szerzõdés tartalmára vonatkozóan ajánlataikhoz. Ebbõl az következik, hogy a tárgyalásos eljárás lehetõséget ad arra, hogy az ajánlatok bizonyos fogyatékosságait a felek a tárgyalások keretében orvosolhassák. A Döntõbizottság úgy értékelte, hogy az ajánlati felhívásban megjelent ajánlati árra vonatkozóan valóban eltérõ ajánlatot adott az I. számú kérelmezõ azzal, hogy nem magyar Ft-ban és nem bruttó módon, ez azonban orvosolható a tárgyalásos eljárás keretében, annak jellegébõl következõen. Azonban az a hiányossága az ajánlatnak, mely szerint egyrészt az eljárás tárgyát nem képezõ megbízási szerzõdésre vonatkozóan vállalkozik és lényegében a közbeszerzés tárgyát képezõ szerzõdés alanya nem a tényleges ajánlattevõ, hanem az EX-LH luxemburgi cég, ez tárgyalásos eljárás keretében sem orvosolható hiányossága az ajánlatnak, amely megalapozza a kizárást. Ezt támasztja alá az iratokban fellelhetõ valamennyi igazolás, valamennyi nyilatkozat nem a szerzõdést kötõ félre, hanem az ajánlattevõre vonatkozik. Így elfogadta azt a kérelmezõi álláspontot, mely szerint az EX Libris luxemburgi céget új ajánlattevõnek kell tekinteni, akinek vonatkozásában viszont nincsenek az ajánlati felhívásban meghatározott igazolások, hatósági igazolások, illetõleg cégadatok becsatolva. Annál is inkább új ajánlatkérõnek kellene tekinteni, mivel a szerzõdés a felek akaratának kölcsönös és egybehangzó kifejezésével jöhet létre. A szerzõdés csak azok között jöhet létre, aki egyrészt adja az ajánlatot, illetõleg, aki azt elfogadja. Jelen esetben ez az I. számú kérelmezõ. A Kbt. 52. § (1) bekezdése kimondja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek és így érvénytelen az ajánlat, ha d) pont szerint az nem felel meg az ajánlati felhívásban, illetõleg a dokumentációban meg<br>
határozott feltételeknek. Tehát ezen pont alapján nyilvánította helyesen érvénytelenné az 1. számú kérelmezõ ajánlatát a kérelmezett. A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetõleg, akit az eljárásból kizártak. S így ennek megfelelõen helyesen nem tárgyalt tovább a kérelmezett az I. számú kérelmezõvel.<br>
A korábban kifejtettek szerint a sérelmezett jogsértõ esemény 1997. szeptember 29. napján történt. Az 1997. szeptember 9. napján megtartott tárgyaláson a kizárásról szóló szóbeli közlést a kérelmezõ maga sem tekintette – az ajánlati kötöttség érvényesülésének hiánya miatt – véglegesnek. Erre tekintettel kísérelte meg ajánlatát módosítani. Ezt a módosító nyilatkozatot a kérelmezett nem fogadta el, és írásban tájékoztatta a kizárás tényérõl és indokáról.<br>
A Kbt. 54. §-a értelmében az ajánlatok felbontásáról, ismertetésérõl az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készíteni. A fentebb kifejtett kérelmezetti tájékoztatás nem jegyzõkönyvi formában történt, de tartalmában megfelelt a fenti törvényhelyben meghatározott törvényi elõírásoknak.<br>
Mindezekre tekintettel a Döntõbizottság a rendelkezõ részben foglaltak szerint I. számú kérelmezõ kérelmét a Kbt. 88. § (1) bekezdés a) pontja alapján mint megalapozatlant utasította el.<br>
Ezt követõen a Döntõbizottság megvizsgálta a 2. számú kérelmet. Kifogásolta a II. számú kérelmezõ, hogy nem ugyanazon tartalommal történtek a tárgyalások az egyes ajánlattevõk és a kérelmezett vonatkozásában. A Döntõbizottság rámutat arra, hogy a tárgyalásos eljárásnak éppen az a lényege, hogy a szerzõdés feltételeirõl a felek szabadon tárgyalhatnak, aminek során nincsenek kötve az ajánlati kötöttségre vonatkozó törvényi rendelkezéshez. Nyilvánvaló, hogy az ajánlatok, amelyek az ajánlati felhívás szerint benyújtásra kerültek, eltérõ kidolgozottságúak lehetnek, és ennek következtében más-más kérdéseket intézhet az ajánlatkérõ az ajánlattevõk felé, azért hogy azonos szintre emelje az ajánlatokat.<br>
Az a becsatolt iratokból megállapítható volt, hogy mindegyik ajánlattevõvel, akiket nem zárt ki az eljárásból, ugyanazokon a napokon tárgyalt, és ezzel biztosította az esélyegyenlõséget, a verseny tisztaságának elvét ezzel biztosította. Ebbõl következik, hogy nem törvényi követelmény a tárgyalásos eljárásban, hogy minden egyes ajánlattevõtõl ugyanazt kérdezze az ajánlattevõ, hiszen ez következik az eltérõ ajánlatok színvonalából.<br>
A Döntõbizottság kihangsúlyozza azt, hogy természetesen az ajánlati felhívás keretein belül tárgyalhat csak szabadon. Az ajánlatkérõ nemcsak köteles, hanem jogosult is meghatározni a közbeszerzés tárgyával kapcsolatos valamennyi igényét. Hiszen õ tudja pontosan és konkrétan azt, hogy milyen specifikációkkal rendelkezõ beszerzésre van szüksége. Természetesen az ajánlatkérõt az igényeinek és az elvárásainak meghatározása során nem illeti meg korlátlan szabadság. Az ajánlatkérõi szabadságnak a Kbt. 24. § (2) bekezdésében meghatározott alapelv, az esélyegyenlõség elve, amelyet a Kbt. egyéb konkrét rendelkezése is alátámaszt, korlátot szab. Az ajánlati felhívás tartalmára vonatkozó Kbt. 33. § (1) bekezdése is alátámasztja a fentiekben hivatkozott alapelvet, amikor kimondja, hogy az ajánlatkérõ az ajánlati felhívás tartalmát úgy köteles meghatározni, hogy annak alapján az ajánlattevõk egyenlõ eséllyel megfelelõ ajánlatot tudjanak tenni. A Kbt. 40. § (1) bekezdése szerint az ajánlatkérõ köteles az ajánlati felhívásában, illetve a dokumentációban a közbeszerzés tárgyára vonatkozó részletes mûszaki leírást, különösen mûszaki és minõségi (különösen a mûszaki és minõségi követelményeknek, a megfelelõség tanúsítása és ellenõrzése, a minõségbiztosítási rendszer tanúsítása) adni. Tehát a fentebb idézett rendelkezések értelmében az ajánlatkérõ az esélyegyenlõség biztosítása által emelt keretek között jogosult az igényeihez, feladataihoz igazodóan a beszerzés tárgyával kapcsolatos mûszaki követelményt meghatározni. A részvételi felhívásában a kérelmezett pontosan meghatározta azt, hogy mit kér az ajánlattevõktõl. Sõt azt is meghatározta, hogy milyen elbírálási szempontok szerint fogja elbírálni az ajánlatokat. Ily módon ezt az ajánlattevõk tudomásul vették, hiszen ennek megfelelõen tették meg az ajánlatukat és sem a beszerzés tárgyára vonatkozó paramétereket, sem pedig az elbírálás szempontjait a tudomásszerzéstõl számított 15 napon belül nem kifogásolták. Tehát az abban foglaltakat, azt magukénak elfogadták. Azt a Döntõbizotts<br>
ág már az eljárás ebben a szakaszában nem vizsgálhatja, hogy azok a paraméterek, illetõleg az elbírálási szempontok objektíve alkalmasak az ajánlatok összehasonlításánál, hanem azt kell vizsgálni a Döntõbizottságnak, hogy az ajánlati felhívás és a dokumentációban foglaltaknak megfelelõen történt-e az ajánlatok összehasonlítása.<br>
A Döntõbizottság megvizsgálta, hogy az elsõ értékelési szempont, a minõség vonatkozásában mit vizsgált a kérelmezett. Figyelemmel arra, hogy az elbírálási szempontok körében nem határozta meg, hogy azokon belül mit értékel és azt a becsatolt értékelési jegyzõkönyvbõl sem lehetett megállapítani, ennek érdekében felhívta a Döntõbizottság kérelmezettet, hogy munkálja ki azt, hogy ténylegesen mit vizsgált az elsõ elbírálási szempont értékelésekor. A "Szakmai összegzése" címû okiratából a Döntõbizottság megállapította, hogy a kérelmezett vizsgálta a minõség vonatkozásában az:<br>
– hardver és szoftver platformok, a platformok lehetõségei;<br>
– a platformok múltja, fejlõdési lehetõségei, a fejlõdés biztosítékai, trendjei;<br>
– a platformok skálázhatósága, az erõforrás növelése lehetõségeinek ár-teljesítmény viszonya;<br>
– múltreferenciák, a fejlõdés lehetõségei, biztosítékai, trendjei;<br>
– hazai és nemzetközi pozicionálás;<br>
– háttérfejlesztõ bázis;<br>
– támogatás, a támogatás színvonala, tervezhetõsége, jövõbeli garanciái;<br>
– a támogatást végzõ szervezet referenciái, múltja, struktúrája, mögöttes szervezetei, probléma exka-lációs lehetõségek;<br>
– az alkalmazott megoldás és a szakmai élenjáró megoldások viszonya, szakmai hírnév;<br>
– ár–teljesítmény viszony;<br>
– speciális, az Országgyûlés már üzemelõ más rendszerével kapcsolatos illeszkedési, együttmûködési kérdések; az ajánlattevõ mint informatikai, piaci szereplõ általános megítélése elsõsorban a befektetés biztonsága szempontjából.<br>
A benyújtott ajánlatok a fenti szempont szerinti értékelésének áttekintését követõen a Döntõbizottság megállapította, hogy a nyertes ajánlattevõ adatbázis-kezelõ szoftverjének elterjedtsége, illetõleg annak az Országgyûlési Könyvtár rendszerében való illeszthetõsége kedvezõbb, mint II. számú kérelmezõé, mivel az általa ajánlott OLIB könyvtárkezelõ szoftver az ORACLE adatbázis-kezelõre épül, amely általánosan elterjedt az Országgyûlési Hivatal informatikai rendszerébe. Ezzel szemben a Dataware által ajánlott Voyayer rendszer INGRES adatbázis-kezelõre épül, amely inkompatibilitási kérdéseket eredményezhet a meglévõ informatikai rendszer vonatkozásában. A kérelmezett az értékelés során figyelembe vette azt a tényt, hogy az ORACLE rendszer követése megoldott, tehát biztonsággal lehet arra számítani, hogy licensz szerzõdés alapján az újabb javított verziók átvezetésre kerülnek. Az INGRES esetében ugyanakkor ez a rendszerkövetés bizonytalan, továbbfejlesztés lehetõségeit az adott eljárásban a kérelmezett nem látta tisztázottnak. Megállapítható az is, hogy a könyvtárkezelõ programrendszer konverziója szempontjából sem megnyugtató a II. számú kérelmezõnek a Voyayer rendszer ORACLE adatbázis-kezelõre történõ átírásra vonatkozó ajánlata, mivel a programfejlesztésre, tesztelésre és beüzemelésre igen rövid idõ áll rendelkezésre (1997. december 31.). Ily módon esetlegesen kétséges lehet a zökkenõmentes mûködés.<br>
A fenti legfontosabb értékelési szempont figyelembevételével a Döntõbizottság megállapította, hogy a nyertes ajánlata elégítette ki leginkább a kérelmezett igényeit, így a nyertes ajánlatra adott pontszámok (36), illetve Dataware ajánlatára adott pontszámok (25) reálisan tükrözik a minõség fogalomkörébe vont feltételek eltérõ voltát, tekintettel az ajánlatkérõi elvárásra.<br>
Ily módon tehát megállapítható, a döntése során az ajánlatkérõ az ajánlati felhívás, illetõleg az elbírálás szempontjainak megfelelõen hozta meg döntését. Minderre tekintettel a Döntõbizottság a II. számú kérelmezõ kérelmét a Kbt. 88. § (1) bekezdés a) pontja alapján mint alaptalant utasította el.<br>
A Döntõbizottság a költségek viselésérõl a rendelkezõ részben foglaltak szerint határozott, mivel a Kbt. 88. § (1) bekezdés g) pontja szerint csak akkor határozhat a felmerült díj és költségek megfizetésérõl, ha a jogsértés megállapításra kerül.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. november 25.<br>
<br>
	Dr. Deli Betty s. k.	Divinyi József s. k.<br>
	közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>