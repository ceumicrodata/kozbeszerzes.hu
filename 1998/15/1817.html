<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1817)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 273/8/1997<br>
<br>
Tárgy: Junior Vendéglátó Rt. jogorvoslati kérelme a Kiss János Általános Iskola és Középiskola közbeszerzési eljárás ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1077 Budapest, Király u. 85., a továbbiakban, kérelmezõ) jogorvoslati kérelme alapján, amelyet a Kiss János Általános és Középiskola (1126 Budapest, Kiss János altábornagy u. 31. képviseli: dr. Varga Marietta ügyvéd, 1082 Budapest, Baross u. 109. és dr. Papp Géza ügyvéd 1053 Budapest, Kecskeméti u. 6. továbbiakban: ajánlatkérõ) "az iskola tanulói és alkalmazottai étkeztetésének biztosítása" tárgyú közbeszerzési eljárása ellen nyújtott be, a Döntõbizottság megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 51. § (3) bekezdésében, a Kbt. 52. § (2) bekezdés d) pontjában és Kbt. 53. § (1) bekezdés a) pontjában foglalt törvényi rendelkezést. A Döntõbizottság felhívja az ajánlatkérõt, hogy a törvény szabályainak megfelelõen járjon el, azaz az érvénytelen ajánlatot benyújtó ajánlattevõt zárja ki az eljárásból.<br>
A Döntõbizottság kötelezi az ajánlatkérõt, hogy az eljárás során felmerült 30 000 Ft, azaz harmincezer forint, igazgatási szolgáltatási díjat 30 napon belül fizesse meg az ajánlatkérõ részére.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt közbeszerzési eljárásban ajánlati felhívást tett közzé a rendelkezõ részben megjelölt szolgáltatásra a Közbeszerzési Értesítõ 1997. november 12-én megjelent 44. számában. Az ajánlati felhívás 6. a) pontjában az ajánlattételi határidõt a hirdetmény közzétételét követõ 41. napban jelölte meg, amely 1997. december 23. napja. A felhívás 7. b) pontja szerint az ajánlatok felbontásának idõpontja a benyújtással azonos idõpont. A 7. a) pontja rögzítette, hogy az ajánlatok felbontására az ajánlattevõket a felhívással hívja meg az ajánlatkérõ. Az ajánlati felhívás 11. pontjában ajánlatkérõ meghatározta, hogy az ajánlattevõk pénzügyi, gazdasági és mûszaki alkalmasságuk igazolását milyen módon kötelesek ajánlatukban megtenni. Ennek értelmében az ajánlattevõ köteles csatolni: a 30 napnál nem régebbi cégkivonatát, a fizetõképességérõl szóló pénzintézeti nyilatkozatot, a Kbt. 46. § (1) bekezdésében foglalt cégszerûen aláírt nyilatkozatot, hogy az a) és a c), e) pontok, mint kizáró feltételek az ajánlattevõ esetében nem állanak fenn, továbbá az ugyanezen szakasz (1) bekezdés b) pontjában meghatározott igazolásokat, és megelõzõ 3 év hasonló jellegû szállításainak ismertetését. A 15. pontban az ajánlatkérõ elõírta, hogy az ajánlatokat két példányban kell benyújtani. Az ajánlati felhívás alapján a bontás határidejére kérelmezõ és a Gonzales Bt. (1103 Budapest, Noszlopy u. 1.) nyújtotta be ajánlatát.<br>
Kérelmezõ 1997. december 31-én benyújtott kérelme és 1998. január 16-án tartott tárgyaláson tett nyilatkozata szerint az ajánlatok bontása jogsértõ volt, mivel az ajánlatkérõ elfogadta a Gonzales Bt. telefonon történt kimentési kérelmét a bontási eljáráson való részvétele alól, a bontáskor a Gonzales Bt. ajánlata csak egy példányban került bemutatásra, a boríték fel volt bontva. Az ajánlatkérõ az ajánlatok adatait nem ismertette teljeskörûen, csupán az ajánlattevõk nevét közölte. Az ajánlatkérõ az ajánlatok bontásának törvényben meghatározott aktusáról nem akart jegyzõkönyvet felvenn,i azt csak és kizárólag a bontási eljáráson jelenlévõ kérelmezõ képviselõjének határozott követelésére tette meg. A jegyzõkönyv szintén csak a két beérkezett ajánlat benyújtójának a nevét tartalmazza, a többi, a törvényben megkövetelt adat ismertetését nem rögzíti. Az ajánlatok bontásán észlelt ajánlatkérõ által megvalósított törvénysértést és hiányosságokat a kérelmezõ képviselõje a jegyzõkönyvhöz fûzött írásbeli észrevételében rögzítette, amikor a jegyzõkönyvet aláírta. Kérelmezõ állítása szerint a Gonzales Bt. ajánlata nem tartalmazta az ajánlati felhívásban is elõírt és a törvény által megkövetelt hatósági igazolásokat, errõl azonban azért nem tudott a bontás során meggyõzõdni, mert az ajánlatot ilyen részletességgel neki be nem mutatták, azt kérésére megvizsgálás érdekében át nem adták, illetve ezen fontos ajánlattevõi ajánlatrészek ismertetését ajánlatkérõ elmulasztotta.<br>
A fentiek alapján kérte, hogy a Döntõbizottság a Kbt. 88. § (1) bekezdés d) pontja alapján állapítsa meg a jogsértést az ajánlatok szabálytalan bontása miatt, valamint vizsgálja meg az ajánlatok érvényességét, továbbá kötelezze ajánlatkérõt a Kbt. 88. § (1) bekezdés g) pont szerint az igazgatási szolgáltatási díj megfizetésére.<br>
Az ajánlatkérõ észrevételében és tárgyaláson tett nyilatkozatában a kérelem elutasítását kérte, mivel állítása szerint nem sértette meg a Kbt. 51. § (2) bekezdését azzal, hogy a Gonzales Bt. távollétében bontotta fel – állítása szerint a lezárt – borítékokat. Írásbeli nyilatkozatában és a tárgyaláson is állította: mindkét ajánlatnak a Kbt. 51. § (3) bekezdésében elõírt adatait ismertette, ezt azonban nem kívánta jegyzõkönyvbe rögzíteni, csak az elbírálást követõen. Elismerte a tárgyalási nyilatkozatában is, hogy a Gonzales Bt. ajánlatának csak az egyik példánya volt a bontás helyszínén, továbbá azt, hogy a bontási jegyzõkönyv nem tartalmazza a törvényben kötelezõen elõírt adatokat. Az ajánlatok felhívás szerinti érvényességét csak az értékelés során szándékozott vizsgálni. Megítélése szerint jogosan tagadta meg, hogy kérelmezõ a Gonzales Bt. ajánlatába betekintsen, s annak érvényességét a hatósági igazolások tekintetében megvizsgálja. Kérte továbbá, hogy a Döntõbizottság hívja fel õt, mint ajánlatkérõt a Kbt. 88. § (1) bekezdése b) pontja szerint a megfelelõ eljárásra, amelynek alapján esetleg lehetõsége nyílna arra is, hogy a jegyzõkönyvet is a törvény elõírásainak megfelelõen kijavítsa.<br>
A Döntõbizottság a D. 273/2/1997. december 31-i keltû határozatával a Kbt. 82. § (2) bekezdése a) pontja alapján a közbeszerzési eljárást felfüggesztette, mert az akkor rendelkezésre álló adatok alapján úgy ítélte meg, hogy a közbeszerzés tisztasága megsértésének veszélye fennállt.<br>
A Döntõbizottság a kérelmezõ által benyújtott, az ajánlatkérõ által becsatolt dokumentumok és a tárgyaláson elhangzott nyilatkozatok alapján az alábbiakat állapította meg:<br>
A Kbt. 51. § (3) bekezdése értelmében az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
A Kbt. 54. §-a tartalmazza, hogy az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.<br>
Miután az ajánlatkérõ írásban elõterjesztett nyilatkozata, továbbá 1998. január 16-án jegyzõkönyvbe foglalt nyilatkozata szerint is nem kívánt a bontási eljárásról a bontás idõpontjában jegyzõkönyvet készíteni, így nem lehet vitás az, hogy a törvény fentiekben idézett rendelkezéseit megsértette. Végül a kérelmezõ jelenlévõ képviselõjének kifejezett kérése alapján jegyzõkönyvet vett fel az ajánlatkérõ, ez azonban nem felel meg maradéktalanul a Kbt. idézett rendelkezése kogens elõírásainak. A Döntõbizottság kísérletet tett arra, hogy egyértelmûen és vitathatatlanul tisztázásra kerüljön az a tény, vajon ismertetésre került-e valamennyi, a törvényben elõírt ajánlattevõi tény és adat, és esetleg csak ennek megfelelõ jegyzõkönyvi rögzítése maradt-e el, vagy ténylegesen nem is került az ajánlattevõ nevén túlmenõen más adat ismertetésre és ezért nem is tartalmazza azt a felvett jegyzõkönyv. Ez a törekvés nem vezetett teljeskörû eredményre, az mindenesetre egyértelmûen megállapítást nyert, hogy a jegyzõkönyv – amelyet az akkor jelenlévõ dr. Varga Marietta ügyvéd készített – nem tartalmazza a törvény által megkövetelt tényeket és adatokat, csak a két ajánlattevõ nevét.<br>
A kérelmezõ állította azt, hogy az ajánlat bontási eljáráskor a Gonzales Bt. ajánlati borítékja már elõre fel volt bontva, és abból a nyitott borítékból csak néhány össze nem fûzött papírlapot vett ki az ajánlatkérõ és arról ismertette az ajánlattevõ nevét. Ezzel szemben azt állította az ajánlatkérõ, hogy az ajánlatok bontásának során egy tollal bontotta fel a lezárt borítékot a helyszínen, abból nem néhány lapot vett ki, hanem a Döntõbizottság rendelkezésére álló mûanyag spirállal összefûzött Gonzales Bt. ajánlatát. Ezt a tényt a Döntõbizottsági tárgyaláson jelen lévõ és nyilatkozó ajánlatkérõi képviselõk egyértelmûen tanúsították. A bontási eljárásról felvett jegyzõkönyvhöz a kérelmezõ képviselõje által fûzött írásbeli észrevétel azt tartalmazza "a jkv. kiegészítése" részben, hogy "Jegenyei István a Junior Rt. képviseletében bejelenti, hogy a Gonzales Bt. ajánlata egy példányban került felbontásra..." Ez pedig expressis verbis egyértelmûen támasztja alá a felbontásnak a bontási eljárásban való megtörténtét, tehát az ezzel ellentétes kérelmezõi állítás semmilyen módon nem került hitelt érdemlõen bizonyításra, következésképp a Döntõbizottság ezt a kérelmezõi állítást nem fogadta el.<br>
A Kbt. 52. § (1) bekezdése az ajánlatkérõ számára kötelezõen elõírja, hogy az ajánlatok felbontásakor, illetõleg azt követõen állapítsa meg, hogy mely ajánlatok érvénytelenek. A Kbt. 52. § (2) bekezdés d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A tárgyi ügyben rendelkezésre álló két oldal terjedelmû, kézzel írott jegyzõkönyv az elsõ oldal utolsó kettõ és második oldal elsõ kettõ sorában azt tartalmazza: "... a bizottság megállapítja, hogy mindkét pályázat formailag érvényes. Mindkét cég a szükséges mellékleteket becsatolta, a pályázat a szükséges mellékleteket tartalmazza". A Döntõbizottság az ajánlatkérõ által felszólításra megküldött ajánlatok részletes vizsgálata alapján megállapította, hogy a jegyzõkönyvbe foglalt fenti megállapítás pontatlan, nem a valóságot tartalmazza. Az ajánlatok részletes felülvizsgálata során ugyanis kétséget kizáró módon meg lehetett állapítani, hogy a kérelmezõ (Junior Rt.) ajánlatában azt fogalmazta meg, hogy az ajánlatkérõ részére a 26. számú Junior üzem (1117 Budapest, Baranyai u. 16–18.) fogja teljesíteni a közbeszerzési eljárásban foglalt étel-elõállítást, illetve helyszínre történõ kiszállítást, ugyanakkor az ajánlat a Junior Budapest XII. kerületben mûködõ fõzõkonyhájával kapcsolatban tartalmaz ÁNTSZ szakvéleményt (3158/1997, 1997. június 6.). Nyilvánvaló és egyértelmû tehát, hogy az ajánlattevõ ajánlatában szereplõ (és e vonatkozásban kötelezõen csatolandó) ÁNTSZ szakvélemény nem arra az egységre tartalmaz megállapítást, mint amely egység az adott közbeszerzésben a szolgáltatásban részt vesz. Következésképpen ez az igazolás nem alkalmas, és ezt az ajánlatkérõnek észlelnie kellett volna, s ebbõl le kellett volna vonnia azt a következtetést, hogy a megnevezett ajánlattevõ ajánlata nem felel meg az ajánlati felhívásban, illetve dokumentációban meghatározott feltételeknek, tehát a Kbt. 52. § (2) bekezdés d) pontja szerint azt érvénytelennek kellett volna nyilvánítania.<br>
Ugyanakkor a Döntõbizottság azt is megállapította, hogy a Gonzales Bt. ajánlatában, a cégkivonatban nem szerepel a "gyermekétkeztetésre" vonatkozó tevékenységi kör és annak TEÁOR-száma sem, holott létezik a TEÁOR-ban ilyen megjelölés (5523 = diákétkeztetés) és ennek a jelen ügyben kiemelkedõ jelentõsége van, éppen a gyermekétkeztetésnél fokozottan érvényesülõ hatósági ellenõrzés miatt. Továbbá a megnevezett ajánlattevõ a Kbt. 46. § (1) bekezdés b) pontjában foglalt kötelezõen elõírt igazolások helyett csupán a saját aláírásával ellátott "nyilatkozatot" csatolt, márpedig egyértelmû, hogy ez a nyilatkozat nem pótolhatja az arra jogszabály által följogosított szervek és hatóságok által kiadott hivatalos igazolást. Ezt a tényt is meg kellett volna állapítania ajánlatkérõnek az ajánlatok érvényességi vizsgálatának körében, ezt nem tette meg, nem észlelte ezeket a hiányosságokat, sõt a jegyzõkönyv tanúsága szerint ezzel homlokegyenest ellenkezõt rögzített a jegyzõkönyvben, következésképp megvalósította a törvény e szabályának megsértését. A fenti hiányosságokra tekintettel a törvény kötelezõ rendelkezése alapján a Gonzales Bt. ajánlatát a Kbt. 53. § (1) bekezdés a) pontja alapján az ajánlatkérõnek a további eljárásból ki kellett volna zárnia.<br>
A Döntõbizottság álláspontja szerint mindkét ajánlat érvénytelen volt. Az ajánlati felhívás egyik elbírálási szempont azon elõírását, amely szerint "a pályázó cég termelõegységei közül az ÁNTSZ szabálysértés miatt adott termelõegység mûködését nem szüneteltette, illetve nem szüntette meg" a kérelmezõ a Budapest XII. kerületi ÁNTSZ tiszti fõorvos szakvéleményét csatolta ajánlatához a XII. kerületben üzemeltetett termelõegységeire vonatkozó pozitív igazolással, miközben ajánlata szerint a Budapest XI. kerület konyháját jelölte meg az igényelt közétkeztetés kiszolgálására. Ez nem tekinthetõ az ajánlatkérõ által elválr közegészségügyi szempontból minden igényt kielégítõ elvárási feltétel igazolásának.<br>
A felhívásra jelentkezõ másik ajánlattevõ, a Gonzales Bt. a legalapvetõbb eredeti hatósági igazolásokat (állami pénzalapok, adóhatóság, társadalombiztosítás) saját nyilatkozatával "igyekezett pótolni", valamint az ajánlathoz ugyancsak csatolandó 30 napnál nem régebbi cégkivonatból hiányzik – a beszerzés tárgyára vonatkozó – 5523 TEÁOR Gyermekélelmezés tevékenységi kör. A Gonzales Bt. – az ajánlatkérõ által elvárt, az ÁNTSZ szakvéleményét a termelõegység mûködésének megfelelõségére – vonatkozó igazolások helyett – konyhája feltételekhez kötött üzembe helyezésének jegyzõköny-vét, valamint az üzembevételre vonatkozó határozatot csatolta be, ezek 1997. januári, illetve februári keltûek. Nyilvánvaló tehát, hogy ezek az igazolások nem felelnek meg az ajánlatkérõ által közzétett elvárásnak, és ezt az ellentmondást és hiányosságot feltétlenül észlelnie kellett volna az ajánlatkérõnek.<br>
Miután a Döntõbizottság mind a kérelmezõ által, mind a Gonzales Bt. által benyújtott ajánlat tekintetében a fentieket megállapította, így az ajánlatkérõnek az általa meghirdetett közbeszerzési eljárást eredménytelennek kell nyilvánítania, hiszen nem vitás a fent kifejtettek miatt, hogy jelen tárgyi ügyben megvalósult a Kbt. 60. § (1) bekezdés b) pontjában írott feltétel, azaz ebben a közbeszerzési eljárásban "kizárólag érvénytelen ajánlatok érkeztek". Ebbõl fakadóan pedig a törvény cogens rendelkezése folytán az ajánlatkérõ köteles a Kbt. 60. § (1) bekezdés b) pontja szerint eljárni.<br>
A Döntõbizottság álláspontja szerint az ajánlatkérõ a közbeszerzési eljárás ajánlatbontási szakaszában olyan jogsértéseket követett el, amelyeket eljárás folytatása esetén sem lehetett volna pótolni. Az ajánlatok felbontása olyan eljárás, amely az ajánlati felhívásra adott ajánlatokra vonatkozóan, a megadott határidõben elvégzett és megismételhetetlen cselekmény.<br>
A fentiekben rögzített ténybeli és jogi okfejtésre figyelemmel a jelen közbeszerzési eljárásban benyújtott mindkét ajánlat olyan hiányosságokban szenved, amelyek miatt a törvény már idézett rendelkezései folytán azt érvénytelen ajánlatnak kell tekinteni, ebbõl pedig az következik, hogy az ajánlatkérõnek a már hivatkozott 60. § (1) bekezdés b) pontja alapján az általa meghirdetett közbeszerzési eljárást eredménytelennek kell nyilvánítania.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 23.<br>
<br>
	Dr. Monory Bulcs s. k. 	Dr. Deli Betty s. k.<br>
	közbeszerzési biztos	közbeszerzési biztos<br>
<br>
Ruthner Oszkár s. k. <br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>