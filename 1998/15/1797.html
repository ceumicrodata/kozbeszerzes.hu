<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1797)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 10/9/1998.<br>
<br>
Tárgy: az Antarktisz Kft. és a Genex Rt. jogorvoslati kérelme a Szent-Györgyi Albert Orvostudományi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Antarktisz Hûtõgépgyártó és Javító Kft. (6727 Szeged, Benczúr Gy. u. 62., képviseli: dr. Lovász Éva ügyvéd, 6721 Szeged, Szilágyi u. 2., továbbiakban: I. r. kérelmezõ) kérelmét, amelyet a Szent-Györgyi Albert Orvostudományi Egyetem (6701 Szeged, Tisza Lajos krt. 107., képviseli: dr. Nagymihály Tamás jogi fõelõadó, 6701 Szeged, Pf. 427, továbbiakban ajánlatkérõ) klíma- és szellõzõberendezések karbantartása, javítása, üzemeltetése tárgyában kiírt közbeszerzési eljárása ellen nyújtott be, a Döntõbizottság elutasítja, a Genex Rt. (1145 Budapest, Laky Adolf u. 36., továbbiakban II. r. kérelmezõ) által ajánlatkérõ fenti tárgyú közbeszerzési eljárása ellen indított jogorvoslati eljárást a Döntõbizottság megszünteti.<br>
A Döntõbizottság megállapítja, hogy a felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárásról szóló felhívást tett közzé a Közbeszerzési Értesítõ 1997. október 29-i számában. A beszerzés tárgya és mennyisége a SZOTE telepített klíma- és szellõzõberendezések karbantartása, javítása, üzemeltetése, 48 db klímaberendezés, 34 db szellõzõ-berendezés.<br>
Az ajánlati felhívás 13. pontja szerint az ajánlatok elbírálásának szempontja az összességében legelõnyösebb ajánlat, amelyben a szempontok fontossági sorrendje a következõ volt:<br>
– mûszaki alkalmasság,<br>
– ajánlatkérõ területére munkacsoport telepítésének vállalása,<br>
– legrövidebb üzemzavar-elhárítási idõ vállalása,<br>
– legkedvezõbb vállalási ár.<br>
Az ajánlati felhívásra öt ajánlattevõ nyújtotta be ajánlatát: Déli Farm Kft. és CLH Kft. közösen, Ferroép Rt., Klima-Európa Kft. (továbbiakban: nyertes) I. r. kérelmezõ és II. r. kérelmezõ. Az ajánlattételi határidõ, s egyben az ajánlatok felbontásának idõpontja 1997. december 9-e volt. Ajánlatkérõ 1997. december 12-én telefax útján felhívást küldött az ajánlattevõknek, amelyben a Kbt. 57. § alapján a II. r. kérelmezõtõl felvilágosítást a Kbt. 56. §-ra hivatkozva a Déli Farm Kft-tõl, a CLH Kft-tõl, a Klíma Európa Kft-tõl és a II. r. kérelmezõtõl különbözõ igazolásokat kért 1997. december 17-ig. Ajánlatkérõ ugyancsak e felhívásában a Kbt. 56–57. §-ára, illetve a Környezetvédelmi és Területfejlesztési Minisztérium 22/1993. (VII. 20.) KTM r., valamint a 19/1996. (VI. 28.) KTM r. rendeleteire hivatkozva felhívta az ajánlattevõk figyelmét, hogy a szerzõdésszerû teljesítéséhez az alábbiakkal kell rendelkezniük:<br>
<br>
1. A hûtõgázok méregtevékenységi engedélye a területileg illetékes (Csongrád megyei) ÁNTSZ-tõl (ajánlati felhívás 11.6.).<br>
<br>
2. Nagyteljesítményû lefejtõ-töltõ készülék (ajánlati felhívás 11.5.).<br>
<br>
3. Környezetvédelmi tanfolyamot végzett (zöldkártyával rendelkezõ) kettõ fõ hûtõgépszerelõ szakmunkás (aki végzi az ellenõrzéseket és javításokat) (ajánlati felhívás 11. 6.)<br>
<br>
4. A telephelyen 1 fõ alapfokú közegészségügyi ismerettel rendelkezõ személy foglalkoztatása, aki a freongázok kezelésével kapcsolatos közegészségügyi feladatokat ellátja (ajánlati felhívás 11.6.).<br>
Végezetül kérte ajánlattevõk nyilatkozatait elõbbiek tudomásulvételérõl. Ajánlattevõk közül a CLH Kft. és a Ferroép Kft. 1997. XII. 15-én, a Klíma Európa, valamint I. és II. r. kérelmezõ 1997. XII. 16-án – szintén faxon keresztül – megküldte nyilatkozatát.<br>
Az eredményhirdetésre 1997. december 19-én került sor, amikor ajánlatkérõ nyertesként a Klíma-Európa Kft-t jelölte meg, második helyezettként pedig I. r. kérelmezõt. Ajánlatkérõ a szerzõdést 1998. január 7-én megkötötte a nyertessel.<br>
I. r. kérelmezõ 1998. január 13-án jogorvoslati kérelmet nyújtott be a Döntõbizottsághoz, amelyben – az 1998. január 27-ei tárgyaláson tett módosítást követõen – elõadta, hogy 1998. elsõ hetében jutott tudomására, hogy a nyertes ajánlattevõ döntõen alvállalkozókkal kívánja a felhívásban megjelölt munkát elvégeztetni, noha ajánlatában nem jelölt meg alvállalkozót. Továbbá a nyertes ajánlattevõ nem rendelkezett az Állami Népegészségügyi és Tisztiorvosi Szolgálat területileg illetékes szervétõl a hûtõgázokkal kapcsolatos munkák méregtevékenységi engedélyével. Miután az a tevékenység, amelyre a közbeszerzési eljárás irányult, engedélyhez kötött, a nyertes ajánlattevõ gyakorlatilag érvénytelen ajánlatot tett. Megítélése szerint ajánlatkérõ megsértette a Kbt. 24. § (2) bekezdését is azzal, hogy az ajánlattevõk közötti esélyegyenlõséget sértette az ajánlatok bontását követõen kibocsátott hiánypótlási felhívásával, annak is nevezetesen azon tartalmával, amiben pontosan erre a méregtevékenységi engedély létére hívja fel a figyelmet és teszi tulajdonképpen a dokumentációban kötelezõvé.<br>
Sérelmezte továbbá kérelmezõ, hogy tudomása szerint a nyertes ajánlattevõ az egészségügy területén referenciamunkákkal, továbbá szegedi telephellyel nem rendelkezik, így alkalmassága is megkérdõjelezhetõ, valamint ajánlatkérõ nem a legelõnyösebb ajánlatot tevõt hirdette ki nyertesnek.<br>
Továbbá kifogásolta és jogsértésként kérte megállapítani ajánlatkérõ azon magatartását, mely szerint a közbeszerzési eljárása során a kérelmezõ által benyújtott ajánlatban az érvénytelenséget bizonyító hiányosságot észrevételeznie kellett volna és érvénytelenné kellett volna nyilvánítani a késõbbi nyertes ajánlatát, ezt nem tette meg és ennek a jogsértésnek a megállapítását is kérte a Döntõbizottságtól. Kérte a jogsértések megállapítását, valamint a 30 000 Ft eljárási költség megtérítését.<br>
II. r. kérelmezõ 1998. január 15-én jogorvoslati kérelmet nyújtott be a Döntõbizottsághoz, melyben kifogásolta az ajánlatkérõ közbeszerzési eljárást lezáró döntését. A kérelmezõ 1998. január 27-én, az ugyanazon napra kitûzött tárgyalás elõtt kérelmét visszavonta.<br>
Ajánlatkérõ észrevételében elõadta, hogy az ajánlatok bontása után kibocsátott hiánypótlási felhívása nem sértette a Kbt.-t, ez összhangban volt a Kbt. elõírásaival. Azt vizsgálta, hogy az ajánlattevõk a méregtevékenységre vonatkozóan tesznek-e nyilatkozatot vagy nem, a nyilatkozat tartalmát nem vizsgálta. Az engedély létét vagy nem létét a szerzõdésszerû tevékenység elvégzése miatt vette figyelembe azzal, hogy abban az esetben, hogy ha méregtevékenységi engedélyhez kapcsolódó munkák elvégzésére kerül sor és az nem éri el az ajánlat 15%-os értékét akkor ajánlatkérõnek nem volt kötelessége megjelölni alvállalkozót. Miután a nyertes nem jelölt meg alvállalkozót ajánlatában, ezért azt nem is vizsgálta. Elõadta továbbá, hogy a döntés eredményét elõsegítõ szakmai értékelést a döntést meghozó bizottság szubjektívnek ítélte, azaz a bírálati szempontok egyenkénti mérlegelése során, illetve ennek végén összességében legelõnyösebb ajánlatra tett javaslat szubjektív pontozáson alapult, ezért ezt a döntéshozó felülvizsgálta és felül is bírálta. Ez fontossági szempontról szempontra történt, így az elsõ három fontossági szempont tekintetében, nevezetesen a mûszaki alkalmasság, a munkacsoport felállítása, valamint a gyors hibaelhárításra vonatkozó tekintetben az I. r. kérelmezõ és a nyertes ajánlatát egyenértékûnek tekintette. A döntést végsõ soron összességében a 4. szempont eredményére alapozta, nevezetesen 3 millió forint plusz áfával olcsóbb, azaz számára kedvezõbb volt a nyertes ajánlata, mint kérelmezõé.<br>
A fentiek alapján kérte Döntõbizottságot, hogy a kérelmet a Kbt. 88. § (1) bekezdés a) pontja alapján, mint alaptalant utasítsa el.<br>
Egyéb érdekeltként a Klíma Európa Kft. elõadta, hogy nem alvállalkozókkal kívánja a közbeszerzés tárgyában megjelölt tevékenységeket elvégeztetni. Elismerte, hogy ajánlatának benyújtása idõpontjában nem rendelkezett méregtevékenységi engedéllyel, azonban ez nem volt az ajánlattételnek feltétele. Bejelentette, hogy 1998. január 20-án megkérte a méregtevékenység ellátására vonatkozó engedély kiadását a Csongrád Megyei ÁNTSZ-tõl. A referencia hiányával kapcsolatban becsatolta a SOTE Karbantartási Osztályának 1998. január 16-i, a SOTE Orthopaediai Klinika 1997. június 25-i, a SOTE NET 1997. június 25-i referencianyilatkozatait, valamint egy 53 címbõl álló referencialistát. Kérte a jogorvoslati kérelem elutasítását.<br>
A Döntõbizottság a becsatolt iratok tartalma és a tárgyaláson elhangzottak alapján megállapította, hogy I. r. kérelmezõ kérelme elkésett.<br>
A Kbt. 79. § (5) bekezdése kimondja, hogy az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A Döntõbizottság megállapította, hogy a tárgyi közbeszerzési eljárás keretében ajánlatkérõ 1997. december 12-én hiánypótlási és nyilatkozattételi felhívással fordult ajánlattevõkhöz, amit I. r. kérelmezõ 1997. december 12-én faxon kézhez vett. A Döntõbizottság azt is megállapította, hogy e felhívásra I. r. kérelmezõ 1997. december 16-án válaszul megküldte az ÁNTSZ szegedi intézetének 1997. február 13-i (összesen 700 kg) freon vásárlásához és felhasználásához szükséges tevékenységi engedélyt, amely érvényessége 1998. február 24-ig szólt; az Alsó-Tisza vidéki Környezetvédelmei Felügyelõség 1997-re szóló szakhatósági állásfoglalását (összesen 1100 kg freon beszerzéséhez és felhasználásához); az újabb tevékenységi engedély iránti kérelem (ÁNTSZ által 1997. XII. 15-i) átvételének igazolását; a Hûtõ- és Klímatechnikai Vállalkozások Szövetségével 1997. január 6-án megkötött (1 db lefejtõ- és 1 db szûrõkészülék) használatba adási szerzõdés másolatát; Tóth János 2 db szakmunkás-bizonyítványának és 3 db tanfolyami bizonyítványának másolatát; Harcsás György 1 db szakmunkás-bizonyítványának és 2 db tanfolyami bizonyítványának másolatát; Katona András és Kahr Csaba tanfolyami bizonyítványának másolatát. I. r. kérelmezõ tehát ajánlatkérõ által kibocsátott felhívásról és annak tartalmáról 1997. december 12-én tudomást szerzett, valamint arra 1997. december 16-án válaszolt. A kérelem ajánlatkérõ hiánypótlására vonatkozó tudomásszerzés idõpontja 1997. december 12-e volt. I. r. kérelmezõ jogorvoslati kérelmét azonban csak 1998. január 13-án 14.56 órakor faxon továbbította a Döntõbizottság felé, mely kérelem azután 1998. január 15-én levélként is megérkezett.<br>
A Döntõbizottság elõbbiek alapján megállapította, hogy a kérelem az ajánlatkérõ által kibocsátott hiánypótlási felhívás jogszerûségére vonatkozó része a jogvesztõ határidõn (1997. XII. 27.) túl, 17 nappal késõbb került benyújtásra, ezért a kérelem ebben a vonatkozásban elkésett.<br>
Döntõbizottság megállapította továbbá, hogy ajánlatkérõ 1997. december 19-én 10.00 órakor eredményt hirdetett. Az eredményhirdetésen – többek között – jelen volt I. r. kérelmezõ is, akinek ekkor jutott tudomására ajánlatkérõ azon döntése, mely szerint a közbeszerzési eljárás nyertese a Klíma Európa Kft. lett. A döntés kihirdetésének pillanatában tehát a nyertes kizárására vonatkozó döntés hiánya már ekkor tudomására jutott az I. r. kérelmezõnek, amit sérelmezett, így a jogorvoslat kezdeményezésére nyitva álló szubjektív és objektív határidõ a következõ naptól, 1997. december 20-tól kezdõdik.<br>
Az elõbbiekben idézett Kbt. 79. § (5) bekezdése alapján I. r. kérelmezõnek az ajánlatkérõ közbeszerzési eljárást lezáró döntése ellen legkésõbb 1998. január 3-ig, illetve mert 1998. év elsõ munkanapja január 5-ére esett, így e határideig volt lehetõsége arra, hogy jogorvoslati kérelmet terjesszen elõ. I. r. kérelmezõ ezt nem tette, hanem 1998. január 21-én megkereste faxon az ÁNTSZ Csongrád Megyei Intézetét információt kérve nyertes Csongrád megyére vonatkozó, vitatott engedélyének megléte tárgyában. E hatóság már 1998. január 23-án tájékoztatta I. r. kérelmezõt arról, hogy a nyertes 1998. január 5-ig nem kért és nem kapott méregtevékenységi engedélyt.<br>
A Döntõbizottság álláspontja szerint az I. r. kérelmezõ nem hosszabbíthatta meg a döntés meghozatala után nyitva álló és a Kbt. 79. § (5) bekezdésében szabályozott jogvesztõ határidõt a fentebb részletezett aktusával, hanem a döntéssel kapcsolatos vélt vagy valós sérelmére alapozott jogorvoslati kérelmét csak a Kbt.-ben szabályozott határidõn belül nyújthatta volna be.<br>
A Döntõbizottság az elõbbiekben kifejtett indokok alapján megállapította, hogy I. r. kérelmezõ kérelmének azon része is elkésett, amely nyertes alkalmasságára, ajánlatának érvényességére, illetve ajánlatkérõ döntésére vonatkozott, mert az a jogvesztõ határidõn túl, nyolc nappal késõbb került elõterjesztésre.<br>
Fentiekben kifejtettek alapján a Döntõbizottság az I. r. kérelmezõ jogorvoslati kérelmét érdemben nem vizsgálta, hiszen annak eljárásjogi akadálya volt, így a rendelkezõ részben foglaltak szerint határozott, figyelemmel a Kbt. 79. § (5) bekezdésére.<br>
A közbeszerzésekrõl szóló 1995. évi XL. törvény 79. § (2) bekezdése értelmében a Döntõbizottság eljárása kérelemre vagy hivatalból indul. Továbbá a Kbt. 79. § (1) bekezdése szerint a Döntõbizottság eljárására, ha a Kbt. másként nem rendelkezik, az államigazgatási eljárás általános szabályairól szóló 1957. évi IV. törvény (továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése értelmében, ha az ügyfél az eljárás megindítására vonatkozó kérelmét visszavonja, az eljárást meg kell szüntetni. Így a fentiekre tekintettel a Döntõbizottság a rendelkezõ részben foglaltak szerint határozott és a jogorvoslati eljárást a II. r. kérelmezõ kérelmére megszüntette. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 27.<br>
<br>
	Hámori András s. k. 	Dr. Deli Betty s. k.<br>
	közbeszerzési biztos	közbeszerzési biztos<br>
<br>
Dr. Farkas Gyöngyi s. k. <br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>