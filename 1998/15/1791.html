<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1791)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 155-1337<br>
Fax: 155-5082<br>
Ikt. sz.: D. 242/7/1997.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Szcenika Kft., Budapest, Várna u. 5. (továbbiakban: kérelmezõ) Budapest XVI. Kerületi Önkormányzat, 1163 Budapest, Havashalom u. 43. (továbbiakban: kérelmezett) Erzsébet-ligeti Kultúr Centrum színpad-világítási és -hangosító berendezésének beszerzése, üzembe helyezése tárgyú közbeszerzési eljárása ellen benyújtott jogorvoslati kérelmének a Döntõbizottság részben helyt ad, és megállapítja, hogy a kérelmezett megsértette a közbeszerzésekrõl szóló 1995. XL. törvény (továbbiakban: Kbt.) 61. § (1) bekezdését, míg ezt meghaladóan a jogorvoslati kérelmet elutasítja.<br>
A Döntõbizottság kötelezi a kérelmezettet, hogy a határozat kézhezvételétõl számított 30 napon belül a kérelmezõ részére 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az 1997. december 12-én megtartott tárgyaláson tett nyilatkozatok, a kérelmezett írásbeli észrevétele és a közbeszerzési eljárás során keletkezett iratok alapján az alábbi tényállást állapította meg.<br>
A kérelmezett önkormányzat az Erzsébet-ligeti Kultúr Centrum épületét kormányrendelettel megkapta kulturális célú hasznosításra, amely épület színházteremmel is rendelkezik. Mûszakilag azonban nem felelt meg a magyar szabványoknak és egyéb mûszaki, tûzvédelmi, egészség- és munkavédelmi elõírásoknak, ezért szükségessé vált ennek az ingatlannak az átalakítása, felújítása.<br>
1996. évben az önkormányzat megállapodást kötött a P. Mobil Bt.-vel, hogy 1996. október 23-ig elvégzi a hang- és fénytechnikai berendezések tervezését, építését és felszerelését, bruttó 3 millió Ft összegben, ami megvalósításra is került.<br>
Ezt követõen a kérelmezett megkérte a kultúrcentrum átalakításához szükséges építési engedélyt, melyet 1997. június 2-án kaptak meg, majd beszerezték a kiviteli terveket, mely pontosan meghatározta, hogy milyen színháztechnikai berendezések beszerzésére van szükség. 1997. június 5. napján újabb árajánlatot adott a P. Mobil Bt. a színházterem hangosítására vonatkozó további munkálatok elvégzésére, amelynek a bruttó összege 4 821 563 Ft volt a kérelmezett részére.<br>
A Kulturális és Sport Bizottság 243/97. (VI. 25.) KSB-határozatában úgy határozott, hogy színház-hangtechnikai fejlesztésére vonatkozó 1997. június 5. napján adott árajánlatát a P. Mobil Bt.-nek elfogadja. Ezt követõen 1997. július 2-án mégis úgy döntött a kérelmezett, hogy közbeszerzési eljárást folytat, errõl értesítették a P. Mobil Bt.-t. A kérelmezett külön-külön közbeszerzési eljárást folytatott le az építési beruházás és a színháztechnikai berendezések beszerzésére.<br>
1997. július 4. napján hirdetmény közzététele nélküli tárgyalásos gyorsított eljárást indított a kérelmezett a Kbt. 70 § d) pontjára figyelemmel. Az eljárás tárgya az Erzsébet-ligeti Kultúr Centrum színpadvilágítási és -han-gosító berendezéseinek beszerzése, üzembe helyezése volt. A részvételi felhívást megküldték az alábbi cégeknek: Szcenika Kft., Ágota János vállalkozó, Lighting System Stúdió, P. Mobil Bt., Lobs Kft., Stenger és Vajda Kft., Rent Á-Sport Kft. Dokumentációt is készített a kérelmezett. A "részvételi jelentkezés ajánlatok leadása és bontásának határideje" 1997. július 18. 9.00 órájában határozta meg a kérelmezett. Az ajánlatok elbírálása tekintetében úgy rendelkezett, hogy az eredményhirdetés napját az ajánlatok felbontásakor szóban közli. Ez az idõpont legkésõbb az ajánlati felhívástól számított 5 munkanap. Részajánlat-tételi lehetõséget biztosított a fény- és a hangtechnikai berendezésekre külön-külön is. 1997. július 16. napján kelt levelében az ajánlattételi határidõt meghosszabbította, s annak idõpontját 1997. július 23. 9.00 órájában határozta meg, melyrõl egyidejûleg értesítette az érdekelteket. A bontásra 1997. július 23-án 9.00 órakor került sor. Részvételi jelentkezést, illetõleg ajánlatot adott be a Rent Á-Sport Kft., Lisys Fényrendszer Stúdió, Stenger és Vajda Kft., míg a hangtechnika vonatkozásában Szcenika Kft. 2 db alternatív ajánlatot adott, 9 656 250 Ft, valamint 5 932 500 Ft értékben. A kérelmezett 1997. augusztus 22. napján jelezte az ajánlatot beadóknak, hogy az eredményhirdetés elhúzódása várható, a pontos határnapot nem közölte. E körben a Kulturális és Sport Bizottság 267/1997. (IX. 10.) számú határozatában megállapította, hogy a közbeszerzési eljáráson kívül megbízza a P. Mobil Bt.-t, a korábbi 1997. június 2-án kelt ajánlatára tekintettel. 1997. november 28-án történt az ajánlatok elbírálása. Ennek során érvénytelennek nyilvánította az eljárást a hangtechnikai berendezések beszerzése tárgyában, míg fénytechnikai berendezések beszerzése tárgyában a Rent Á-Sport Kft.-t hirde<br>
tte ki nyertesnek. 1997. december 1. napján értesítette az ajánlattevõket az eljárás eredményérõl, de mindezt megelõzõen már a P. Mobil Bt. a korábbi ajánlatának megfelelõen leszállította, illetõleg beszerelte a berendezéseket 1997. szeptember 25. napján.<br>
A kérelmezõ jogorvoslati kérelmet nyújtott be a Döntõbizottsághoz 1997. november 26. napján. Sérelmezte, hogy olyan céggel kötötte meg a kérelmezett a közbeszerzési eljárás tárgyát képezõ szerzõdést, aki nem is vett részt az eljárásban, illetõleg, hogy a jogorvoslati kérelem benyújtásáig nem tájékoztatta õt a közbeszerzési eljárás eredményérõl és informális csatornák útján szerzett arról tudomást, hogy a szerzõdés már megkötésre került.<br>
Kérte, hogy a Döntõbizottság állapítsa meg, hogy jogsértõen járt el a kérelmezett akkor, amikor szerzõdést kötött, illetõleg megsértette a Kbt. 55. § (1) és (2) bekezdését azzal, hogy túllépte az eredményhirdetésre vonatkozó törvényben megállapított határidõket. Kérte továbbá a költségeiben való marasztalását a kérelmezõnek és ideiglenes intézkedésként a közbeszerzési eljárás felfüggesztését.<br>
Kérelmezett elsõdlegesen elkésettségre, míg másodlagosan alaptalanságra történõ hivatkozással kérte a jogorvoslati kérelem elutasítását. Indokaként elõadta, hogy álláspontja szerint jogszerûen járt el a kérelmezett, amikor a Kbt. 55. § (4) bekezdésére figyelemmel eredménytelennek tekintette a közbeszerzési eljárást. Így álláspontja szerint az objektív jogvesztõ határidõ letelt, hiszen már szeptember 23-án tudomással bírt arról a kérelmezõ, hogy eredménytelennek fogja nyilvánítani a kérelmezett az eljárást, illetõleg a törvény elõbb hivatkozott rendelkezése lehetõséget ad a határidõk eredménytelen eltelte miatt az eljárás eredménytelenné nyilvánítására.<br>
A kérelmezõ jogorvoslati kérelme az alábbiak szerint részben megalapozott. A Döntõbizottságnak azt kellett megvizsgálnia elsõdlegesen, hogy a jogorvoslati kérelmek a törvényben meghatározott határidõben érkeztek-e.<br>
A Kbt. 79. § (5) bekezdése szerint az eljárás megindítása az e törvény szabályait sértõ esemény tudomására jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetõleg kezdeményezhetõ.<br>
A kérelmezett által becsatolt 234766, 234768 számú 1997. szeptember 25. napján kelt számlák alapján megállapítható volt, hogy létrejött a kérelmezett és a P. Mobil Bt. között a jogorvoslati kérelem tárgyát képezõ megállapodás. Tehát a kérelmezõ által jogsértõnek tartott magatartás ezen napon történt. A jogvesztõ objektív 60 napos határidõ ettõl a naptól kezdõdik, melynek letelte 1997. november 24. napja volt. A kérelmezõ eddig a napig terjeszthette volna elõ az elõbbiekben kifejtett jogsértõ magatartással kapcsolatos jogorvoslati kérelmét. Tévesen értelmezte a határidõ számítását a kérelmezõ akkor, amikor úgy vélte, hogy az általa megjelölt 1997. november 24-i tudomásra jutás idõpontjától még 15 nap áll a rendelkezésére a jogorvoslati kérelem benyújtására. A fentebb kifejtett 60 napos határidõ, jogvesztõ határidõ, annak leteltét követõen elõterjesztett jogorvoslati kérelem vizsgálatára nincs törvényi lehetõség az eljárásjogi akadályra tekintettel. A Döntõbizottság a jogorvoslati kérelem ezen részét tehát elkésettségre figyelemmel a rendelkezõ részben foglaltak szerint utasította el.<br>
Észlelte azonban a Döntõbizottság a becsatolt iratok alapján, hogy fény- és hangtechnika vonatkozásában beszerezni kívánt érték elérte a 12 millió forintot. A Kbt. 1. § a) pontja szerint kiterjed a törvény személyi hatálya és a 2. § (1) bekezdése szerint a Kbt. tárgyi hatálya a kérelmezõre, hiszen helyi önkormányzat, és a 7. § (2) bekezdése szerint a beszerzése árubeszerzésnek minõsül, mert a dologgal együtt járó szolgáltatás igénybevétele is árubeszerzés, ha a szolgáltatás értéke nem haladja meg a dolog értékét.<br>
A kérelmezett szem elõtt tartotta a Kbt. 5. § (2) bekezdését, akkor, amikor közbeszerzési eljárást indított meg a fenti tárgyú közbeszerzési eljárás vonatkozásában.<br>
A Kbt. 5. § (2) bekezdése kimondja, ha azonos tárgyú közbeszerzésre – az (1) bekezdésében foglaltak megsértésével – egyidejûleg vagy egy költségvetési éven belül külön részekre bontva kerül sor és a részek együttes értéke eléri az értékhatárt, akkor e törvényt az ilyen, részekre bontott közbeszerzésre is alkalmazni kell. Maga a kérelmezett is úgy ítélte meg, hogy azonos tárgyú a beszerzés és ezért alkalmazott közbeszerzési eljárást. A közbeszerzési eljárást lefolytatta, de még a döntését megelõzõen a becsatolt iratok tanúsága szerint szerzõdést kötött hangtechnika vonatkozásában a P. Mobil Bt.-vel és a közbeszerzési eljárás erre vonatkozó részét eredménytelennek nyilvánította a Kbt. 60. § (1) bekezdés e) pontja szerint figyelemmel a Kbt. 55. § (4) bekezdésére arra hivatkozással, hogy az 55. § (1), (2) bekezdésében elõírt határidõn belül az ajánlatokat nem bírálta el.<br>
Észlelte a Döntõbizottság, hogy azzal a magatartásával a kérelmezett, hogy a közbeszerzési eljárás mellõzésével kötötte meg hangtechnika vonatkozásában a szerzõdést, nem a törvény szabályainak megfelelõen járt el, de az objektív jogvesztõ határidõ miatt érdemben vizsgálódást nem folytathatott.<br>
A Kbt. 55. § (1) bekezdés szerint az ajánlatokat a lehetõ legrövidebb idõn belül, de legkésõbb felbontástól számított 30 napon belül kell elbírálni. Az ajánlatkérõ (2) bekezdés szerint az elbírálási határidõt – indokolt esetben – egy alkalommal, legfeljebb 30 nappal meghosszabbítja. A (4) bekezdés értelmében az (1), illetve (2) bekezdésében meghatározott határidõ elmulasztása esetén az eljárás eredménytelen. A kérelmezõ közzététel nélküli gyorsított tárgyalásos eljárást folytatott le ugyan, de a Kbt. 26. § (6) bekezdés szerint, ha a törvény másképp nem rendelkezik, nyílt eljárás szabályait kell megfelelõen alkalmazni. Így tehát a kérelmezettnek a közbeszerzési eljárását le kell zárnia. A lezáró döntést a Kbt. 61. § (1) bekezdésére tekintettel nyilvánosan ki kell hirdetni és a Kbt. 63. § (1) bekezdés szerint az eljárás eredményérõl szóló tájékoztatót legkésõbb annak kihirdetésétõl számított 15 napon belül hirdetményben közzé kell tenni. A kérelmezett a részvételi felhívásában úgy rendelkezett, hogy az ajánlatok benyújtását követõen tájékoztatja az ajánlattevõket az eredményhirdetés idõpontjáról, amennyiben ezt nem teszi, úgy a bontástól számított 5 napon belül dönt. Megállapítható volt a becsatolt iratokbó,l 1997. július 23. napján megtörtént az ajánlatok bontása. Nem közölte az eredményhirdetés idõpontját ekkor, hanem augusztus 22-én tájékoztatta az ajánlattevõket, hogy az eredményhirdetést elhalasztja, de ennek pontos idõpontját nem jelölte meg. Tehát a felhívása szerint július 28-án döntenie kellett volna, a határidõt azonban az Kbt. 55. § (2) bekezdésében foglaltak szerint meghosszabbította 30 nappal, azonban ezen határidõ leteltét követõen nem rendelkezett az ajánlatok elbírálásáról szem elõtt tartva a Kbt. 60. §-ban foglaltakat. A Kbt. 55. § (4) bekezdésben rögzített rendelkezés nem mentesíti a kérelmezettet a törvény erejénél fogva attól, hogy döntsön a közbeszerzési eljárás lezárásáról. Tehát jogszabálysértõen járt el a kérelmezett, amikor a törvény által fent kifejtett szabályozott határidõ leteltét köve<br>
tõen nem döntött az eljárás eredményérõl, hanem jóval késõbb a kérelmezõ jogorvoslati kérelmének benyújtását követõen a megfogalmazott jogsértésre tekintettel 1997. november 28-án hozta meg a közbeszerzési eljárást lezáró döntését, s errõl 1997. december 1. napján értesítette kérelmezõt. Ezekre tekintettel a Döntõbizottság a kérelem ezen részét megalapozottnak találta és a rendelkezõ részben foglaltak szerint a Kbt. 88. § d) pontja alapján megállapította a jogsértést.<br>
A Döntõbizottság a 88. § (1) bekezdés g) pontja alapján kötelezte a kérelmezettet a jogsértés megállapítására tekintettel a jogorvoslati eljárás során felmerült 30 000 Ft igazgatási, szolgálgatási díj megfizetésére.<br>
A Döntõbizottság ideiglenes intézkedést a jogorvoslati eljárásban nem hozott, tekintettel arra, hogy a Kbt. 82. §-ban meghatározott törvényi feltételei nem álltak fent.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. december 18.<br>
<br>
	Dr. Deli Betty s. k.	Ruthner Oszkár s. k.<br>
	közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>