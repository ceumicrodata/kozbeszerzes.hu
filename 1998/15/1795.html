<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1795)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.12/8/1998.<br>
Tárgy: a Képtechnika Kft. jogorvoslati kérelme a Budapest II. kerületi Önkormányzat Polgármesteri Hivatal közbeszerzési eljárás ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Képtechnika Kft. (1061 Budapest, Andrássy út 32., a továbbiakban: kérelmezõ) jogorvoslati kérelme tárgyában – amely a Budapest Fõváros II. ker. Önkormányzat Polgármesteri Hivatal (1024 Budapest, Frankel Leo út 7–9., képviseli: dr. Kovács Marianna ügyvéd, 1065 Budapest, Bajcsy-Zsilinszky u. 29., továbbiakban: ajánlatkérõ) által közzétett "egészségügyi gép-mûszerek beszerzése" címû közbeszerzési eljárása ellen került benyújtásra – a jogorvoslati eljárást megszünteti. A határozat ellen fellebbezésnek helye nincs.<br>
<br>
INDOKOLÁS<br>
<br>
Ajánlatkérõ nyílt eljárásra szóló ajánlati felhívást tett közzé a Közbeszerzési Értesítõ (továbbiakban: K. É.) 1997. XI. 5-i 43. számában.<br>
A beszerzés tárgya: különféle egészségügyi gép-mûszerek beszerzése (többek között: I. képdigitalizáló rendszer, II. röntgengenerátor).<br>
Az ajánlati felhívás 3. c) pontjában ajánlatkérõ elõírta, hogy mûszercsoportonként részajánlat tehetõ, a 13. pontban pedig megadta az összességében legelõnyösebb ajánlat elbírálásának szempontjait súlyozott pontértékekkel, mégpedig: orvosszakmai megfelelés és mûszaki színvonal 50 pont; ár és kereskedelmi feltételek 30 pont; garanciális feltételek, szervizszolgáltatás 15 pont; referenciák 5 pont.<br>
Az ajánlatok beadásának határideje 1997. december 16. volt.<br>
Az I. és II. mûszerkategóriákban kérelmezõ és az OREL Kft. tett ajánlatot.<br>
Az eredményhirdetés 1997. december 20-án történt, ahol az I. és II. kategóriában ajánlatkérõ az OREL Kft. ajánlatát hirdetette ki nyertesként, a szerzõdés aláírására 1997. december 22-én került sor.<br>
Kérelmezõ 1998. január 14-én jogorvoslati kérelmet nyújtott be a Döntõbizottsághoz.<br>
Kérelmében elõadta, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 63. § (2) bekezdésében foglaltakat, mivel ajánlatuk elutasításának indokait nem közölte velük idõben.<br>
Sérelmezte továbbá, hogy ajánlatkérõ megsértette a Kbt. 62. § (1) bekezdés b) pontját azzal, hogy a nyertes ajánlattevõvel megkötötte a szerzõdést, mielõtt még az eredményhirdetési jegyzõkönyvet minden elutasított ajánlattevõnek megküldte volna.<br>
Sérelmezte azt is, hogy összességében nem a legelõnyösebb ajánlatot választotta ki ajánlatkérõ, hiszen az õ ajánlatuk 13 millió forinttal jobb volt mint a nyertesé, legalább ugyanolyan mûszaki tartalom mellett.<br>
Kérelmezõ az elõzõek alapján kérte a Döntõbizottságot, hogy kötelezze ajánlatkérõt a Kbt. szabályainak megfelelõ eljárásra.<br>
Ajánlatkérõ a jogorvoslati kérelemre tett észrevételében a kérelem elutasítását kérte elsõdlegesen elkésettség, másodlagosan alaptalanság címén.<br>
Egyéb érdekeltek érdemi észrevételt nem tettek.<br>
A Döntõbizottság a kérelmezõ kérelmére az ügyben 1998. február 4-én tárgyalást tartott, amelyen a kérelmezõ jogorvoslati kérelmét teljes terjedelmében visszavonta.<br>
A Döntõbizottság a Kbt. 79. § (1) bekezdésére figyelemmel, az államigazgatási eljárás általános szabályairól szóló, többször módosított 1957. évi IV. törvény (továbbiakban: Áe.) 14. §-a alapján az eljárást megszüntette.<br>
A szóban kihirdetett határozat elleni kereset benyújtási lehetõségrõl – nyilatkozatuk szerint – a kérelmezõ és az ajánlatkérõ lemondott, erre tekintettel a határozat jogerõs.<br>
Tekintettel arra, hogy a tárgyaláson kihirdetett határozattal szemben a kérelmezõ és az ajánlatkérõ nem jelentett be kereset benyújtására vonatkozó igényt, ezért a Döntõbizottság rövidített indokolással készítette el a határozatot.<br>
A Döntõbizottság által alkalmazott jogszabályok: Kbt. 79. § (1) Áe. 14. § (1) bekezdés és 43. § (2) bekezdés.<br>
<br>
Budapest, 1998. február 9.<br>
<br>
	Divinyi József s. k. 	Dr. Monory Bulcs s. k.<br>
	közbeszerzési biztos	közbeszerzési biztos<br>
 <br>
Hámori András s. k. <br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>