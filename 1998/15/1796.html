<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1796)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 246/25/1997<br>
<br>
Tárgy: a Digital Equipment Magyarország Kft. és a Samsung Co. kérelme, továbbá a Közbeszerzések Tanácsa tagjának hivatalból történt eljáráskezdeményezése a Magyar Posta Rt. Integrált Posta Hálózatának megvalósítása tárgyában folytatott közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszer zések Tanácsa nevében meghozta az alábbi<br>
<br>
HATÁROZAT-ot:<br>
<br>
A Digital Equipment Magyarország Kft (1124 Budapest, Németvölgyi u. 97., képviseli: dr. Egri Károly ügyvéd, 1125 Budapest, Tündér u. 12., a továbbiakban: I. r. kérelmezõ) és a Samsung Co. (1039 Budapest, Lehel u. 15–17., képviseli: dr. Ormai Gabriella ügyvéd, 1944 Budapest, Bank Center Szabadság tér 7., a továbbiakban: II. r. kérelmezõ) kérelme, továbbá a Közbeszerzések Tanácsa tagjának hivatalból történt eljáráskezdeményezése alapján egyesített jogorvoslati eljárásban, amely a Magyar Posta Rt. (1540 Budapest, a továbbiakban: ajánlatkérõ) "Integrált Posta Hálózatának megvalósítása" tárgya közbeszerzési eljárása ellen indult, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 26. § (1) bekezdésére figyelemmel a 70. § e) pontját, ezért ajánlatkérõnek a tárgyalásos eljárás kiírására vonatkozó – a Közbeszerzési Értesítõ 1997. október 8-i keltû, 39. számában megjelent – döntését, részvételi felhívását megsemmisíti. <br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a tárgyalásos eljárásra részvételi felhívást tett közzé a Közbeszerzési Értesítõ 1997. október 8-án megjelent, 39. számában 200 db front office rendszerû és 1000 db háttérben gépesített posta Integrált Posta Hálózat (a továbbiakban: IPH) rendszerének megvalósítására.<br>
A részvételi felhívásra kilencen (Bull Magyarország Kf.t, Digital Equipment Magyarország Kft., IBM Hungary Kft, ICL Hungary Kft, NCR Hungary Kft, Olivetti Hungary Kft., Samsung Co., Siemens Nixdorf, Unisys Magyarország) nyújtottak be jelentkezést, amelyek bontására 1997. november 10-én került sor. Ajánlatkérõ a jelentkezéseket az 1997. november 17-i jegyzõkönyvben foglaltak szerint értékelte, az I. r. kérelmezõ jelentkezését az elõírt hatósági engedélyek hiányos voltára, a II. r. kérelmezõ jelentkezését pedig a becsatolt referenciaanyag nem magyar nyelvû részére tekintettel érvénytelennek minõsítette.<br>
Ajánlatkérõ eljárása ellen határidõn belül az I. r. és a II. r. kérelmezõ jogorvoslati kérelmet nyújtott be, továbbá a Közbeszerzések Tanácsa tagja hivatalból kezdeményezte az eljárás lefolytatását az eljárási fajta jogalapja tekintetében.<br>
A fenti három ügyben a jogorvoslati eljárást a Döntõbizottság egyesítve folytatta le.<br>
I. r. kérelmezõ 1997. november 27-én nyújtotta be jogorvoslati kérelmét, amelyben kéri a Döntõbizottságot, hogy ideiglenes intézkedéssel kötelezze az ajánlat- kérõt, hogy kérelmezõt ajánlattevõként az eljárásba vonja be, illetõleg rendelje el az eljárás felfüggesztését. Sérelmezte, hogy a jelentkezésében megjelölt IDOM Rt. alvállalkozója hiányosan becsatolt hatósági igazolásai miatt ajánlatkérõ annak ellenére nyilvánította érvénytelennek a jelentkezését, hogy utólag az 1997. november 19-i levelében nyilatkozott, amely szerint mindegyik alvállalkozója 15% részesedés alatti, így a Kbt. 44. § (2) bekezdésének d) pontja elõírásait nem vonatkoztatták ezekre. Alvállalkozóik megjelölésén túl a rendelkezésükre álló hatósági igazolásokat csak az ajánlatkérõ bõvebb tájékoztatása céljából csatolták be. A hiányzó igazolások pótlását ajánlatkérõ kizárta és ezért – megítélése szerint –ezzel a közbeszerzés tisztasága sérült. Továbbá az ügyben tartott tárgyaláson már vitatták a közbeszerzési eljárási fajta megválasztásának indokoltságát is.<br>
II. r. kérelmezõ 1997. november 27-én érkezett kérelmében elõadta, hogy a részvételi tájékoztató 1.4.3. pontja ugyan rögzítette, amely szerint a részvételi jelentkezések nyelve magyar, azonban az általa becsatolt – Kínában végzett postai – angol nyelvû referenciaanyag formai okból való kizárása indokolatlan. Véleménye szerint a becsatolt referenciaanyagban szereplõ, idegen nyelvû, nemzetközileg elfogadott számítástechnikai szakszavak szerepelnek, amelyek megértése a szakemberek számára nem jelenthet gondot.<br>
Sérelmezte továbbá, hogy a részvételi tájékoztató 1.2.2.3.3. pontjában komplex vizsgálati módszert írt elõ ajánlatkérõ, nem pedig egymástól elszigetelt, formai követelmények szerinti értékelést, illetve arra alapított kizárást.<br>
A Közbeszerzések Tanácsa tagja 1997. december 5-én benyújtott eljárást kezdeményezõ iratában kifogásolja, hogy a Kbt. 70. § e) pontjára való hivatkozással kerül lebonyolításra az eljárás, amely szerint "a szolgáltatás tárgyának meghatározása nem lehetséges olyan pontossággal, illetve egyértelmûséggel, mely lehetõvé teszi nyílt vagy meghívásos eljárásban a legkedvezõbb ajánlat kiválasztását". Álláspontja szerint az IPH megvalósítása esetében a beszerzés tárgya egyértelmûen meghatározható.<br>
A Döntõbizottság D. 246/3/1997. számú, 1997. november 28-i keltû határozatával a közbeszerzési eljárást felfüggesztette, mert a rendelkezésre álló adatok alapján úgy ítélte meg, hogy a közbeszerzés tisztasága megsértésének veszélye fennáll. <br>
Ajánlatkérõ észrevételében a kérelmek, illetve a Közbeszerzések Tanácsa tagjának kezdeményezõ iratában foglaltak megalapozatlanság miatti elutasítását kérte a Döntõbizottságtól. Mivel az I. r. és II. r. kérelmezõk a felhívás és a részletes részvételi tájékoztató vonatkozó elõírásait nem tartották be, ezért formai és tartalmi szempontból nem feleltek meg a feltételeknek, azok érvénytelenné nyilvánítását jogosan tette meg.<br>
A hivatalból eljárást kezdeményezõ irat kifogásával kapcsolatban ajánlatkérõ álláspontja az volt, hogy az IPH megvalósítására vonatkozóan nem lehet az ajánlat tárgyát a Kbt. 40. § (1) bekezdése szerinti részletes mûszaki leírással meghatározni, mivel nincsenek erre vonatkozó, a (2) bekezdésben elõírt jogszabályok, mûszaki elõírások, nemzeti szabványok, ezért ezek hiányában választotta a Kbt. 70. § e) pontja alapján a tárgyalásos eljárást. Ennek alátámasztására a tárgyban 1997. december 29-én tartott tárgyaláson becsatolt – az IPH (Front Office) rendszer megvalósítása c. elõkészítõ iratában – ismertette, hogy 1985. óta folyamatosan történik a postai szolgáltatások technológiai folyamatainak gépesítése, de a gazdaságos megoldást – külföldi tapasztalatok alapján is – csak a teljes körû informatikai támogatás képes teljesíteni.<br>
A külföldi rendszerek átvétele nem célszerû, mivel nincsen olyan megoldás, amely a széles körû tevékenységet végzõ hazai postai igényeket kielégítené. Ezért vált szükségessé saját rendszer kialakítása, amely nemcsak az összes postai folyamat technológiájának, hanem a belsõ rendszerek (vezetõi információs rendszer, személyzeti, pénzügyi, stb.) informatikai támogatását is biztosítja. Jelen közbeszerzési eljárásban a részvételi felhívásra jelentkezõ ajánlattevõktõl részletes rendszerkoncepciót és a koncepciónak megfelelõ teljes rendszer megvalósítását várta (technológia, informatikai környezet, a hardver és szoftver elemek stb. komplex rendszerét), valamint egy PILOT rendszer telepítését a helyes döntés megalapozásához. <br>
Egyéb érdekeltként az NCR Hungary Kft., az ICL Hungary Kft. és a Bull Magyarország Kft észrevételeiben a Közbeszerzések Tanácsa tagjának kezdeményezõ iratában felvetett jogsértéssel kapcsolatban úgy nyilatkoztak, hogy az IPH rendszernek a hazai postai szolgáltatásokban történõ megvalósítására nincs kész megoldás, nem lehet és nem is célszerû teljes pontossággal és egyértelmûen meghatározni, ezért véleményük szerint a nemzetközi gyakorlatnak megfelelõen és helyesen járt el az ajánlatkérõ, hogy a  lehetõségek feltárására a tárgyalásos eljárást választotta.<br>
A Döntõbizottság a felek kérelmére 1997. december 29-én lefolytatott tárgyaláson elhangzottakat, valamint a rendelkezésre álló iratokat megvizsgálta és az alábbiakat állapította meg:<br>
Elsõdlegesen eldöntendõ kérdés, hogy ajánlatkérõ jogszerûen alkalmazott-e tárgyalásos eljárást. Fõszabály szerint az ajánlatkérõ nyílt eljárás lefolytatására köteles a Kbt. 26. § (1) bekezdése alapján. Tárgyalásos eljárás alkalmazására csak akkor van mód, ha a törvény ezt kifejezetten lehetõvé teszi. A tárgyalásos eljárás alkalmazásának eseteit a Kbt. 70. §-a kimerítõen felsorolja. Ezek között az e) pont kimondja, hogy tárgyalásos eljárás alkalmazható, ha a szolgáltatás tárgyának meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt, vagy meghívásos eljárásban a legkedvezõbb ajánlat kiválasztását. A tárgyalásos eljárás alkalmazhatóságát e rendelkezés tehát ahhoz a negatív feltételhez köti, hogy a szolgáltatást ne lehessen egyértelmûen meghatározni. Ennek következtében minden olyan esetben kizárt a tárgyalásos eljárás alkalmazása, amikor a szolgáltatás tárgya a nyílt eljárás szabályainak megfelelõ mértékben (szinten) meghatározható. Erre figyelemmel irányadónak azt kell tekinteni, hogy a Kbt. nyílt eljárásra vonatkozó szabályai a beszerzés tárgyának (szolgáltatás) meghatározását miként írják elõ. A Kbt. 33. § (1) bekezdése szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. Ezzel kapcsolatban közelebbrõl a Kbt. 40. §-a tartalmaz rendelkezést, amikor kimondja, hogy az ajánlatkérõ az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást – különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása – köteles adni.<br>
A beszerzés tárgyának törvényi rendelkezéseknek megfelelõ meghatározása értelmezésünk szerint azt jelenti, hogy olyan szintû információkat, követelményrendszert kell rögzíteni a mûszaki leírásban, amelyek alapján az ajánlattevõk képesek lesznek a szerzõdéses érdekek kielégítésére alkalmas ajánlatot tenni. E körben azt kellett vizsgálni, hogy a beszerzés tárgyával kapcsolatban lehetséges e olyan követelményrendszer felállítása amely alapján az ajánlattevõk – az esélyegyenlõség biztosítása mellett – képesek az ajánlatkérõ szükségleteit kielégítõ ajánlatot tenni.<br>
Az ajánlatkérõ részvételi felhívásának 3. a) pontja szerint a Magyar Posta Rt. Integrált Posta Hálózat megvalósítására kért ajánlatot, konkrétan 200 db Front office (ügyfélszolgálati) rendszerre és 1000 db háttérben gépesített postarendszerre. Gyakorlatilag az ajánlatkérõ már ehelyütt kellõ konkrétsággal meghatározta a beszerzés tárgyát. A szerzõdéses érdekek kielégítésére alkalmas ajánlat elkészítéséhez jelen esetben – álláspontunk szerint – a Posta feladatát képezõ folyamatok felmérése, az ezzel kapcsolatos információk, változtatások meghatározása, mûködési alapelvek rögzítése, alap- és üzleti tevékenységeinek meghatározása szükséges. Ennek alapján ugyanis az ajánlattevõk képesek elkészíteni egy rendszerkoncepciót, illetve ezek konkrét megvalósítására vonatkozó javaslataikat, amely a rendelkezésre álló dokumentáció szerint végsõ soron a feladatuk lenne. A beszerzés tárgyával kapcsolatos elvárások rögzítése azonban nem azonos a feladatok megvalósítására vonatkozó konkrét technológiák elõírásával.<br>
Nem szükséges, hogy az ajánlatkérõ meghatározza a megvalósítás konkrét módját. Ha ugyanis ez lenne az elvárás, gyakorlatilag az ajánlatkérõnek kellene a rendszertervet elkészítenie, holott éppen ez az egyik feladata az ajánlattevõknek. <br>
Az ajánlatkérõ gyakorlatilag azzal indokolta a Kbt. 70. § e) pontjának alkalmazását, hogy a beszerzés tárgyával kapcsolatosan nincsenek szabványok, amelyek alapján azt meghatározhatta volna. Az erre történõ hivatkozás téves. A 40. § (2) bekezdése elõírja, hogy elsõsorban jogszabályba foglalt, vagy jogszabály alapján kiadott mûszaki elõírásra, illetve nemzeti szabványra hivatkozással történhet a mûszaki leírás meghatározása. Ettõl azonban a (3) bekezdés szerint is el lehet térni, amikor is nem a fentiek szerint, hanem más módon kell a beszerzés tárgyát meghatározni. A szabványok hiánya nem jelenti azt, hogy a beszerzés tárgya nem meghatározható, csak azt, hogy más módon történõ meghatározása is megengedett, így ez a Kbt. 70. § e) pontjának alkalmazását önmagában nem alapozza meg.<br>
Fenti indokok alapján a Döntõbizottság megállapította, hogy a Magyar Posta Rt., mint ajánlatkérõ azzal a magatartásával, hogy a tárgyalásos eljárás jogalapját arra alapította, mely szerint a szolgáltatás tárgyának meghatározása nem lehetséges olyan pontossággal, amely lehetõvé teszi a nyílt vagy meghívásos eljárásban a legkedvezõbb ajánlat kiválasztását, megsértette a Kbt. 70. § e) pontját és ezért a Döntõbizottság megsemmisítette a Kbt. 88. § (1) bekezdésének c) pontja szerint az ajánlatkérõnek a közbeszerzési eljárás során hozott döntését, a részvételi felhívását.<br>
Ennek során figyelembe vette azt a nemkívánatos tendenciát, amely a tárgyalásos eljárások számának rendkívül nagy mértékben történõ emelkedését eredményezte. A Kbt. elismerve a tárgyalásos eljárások alkalmazásának szükségességét, azt rendkívül szûk körben, csak a törvényben taxatíve felsorolt esetekben teszi alkalmazhatóvá. Ez az eljárási fajta – különösen egy ilyen több milliárd forintos project esetében – szolgálja ugyanis legkevésbé a Kbt. által kitûzött célok megvalósítását, nevezetesen, a közpénzek felhasználásának átláthatóságát, a versenyen alapuló piacgazdaság fejlõdését, a közpénzek hatékony felhasználását. Tekintettel a tárgyalásos eljárás jogalapjának hiányára, a Döntõbizottság ezt követõen az I. r. és II. r. kérelmezõk kérelmét érdemben már nem vizsgálta.<br>
Rámutat azonban a Döntõbizottság arra, hogy az eljárási fajta jogszerû megválasztása esetén az I. r. és II. r. kérelmezõket ajánlatkérõ jogosan zárta volna ki az eljárás további menetébõl.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. január 15.<br>
<br>
	Divinyi József s. k. 	Ruthner Oszkár s. k. <br>
	közbeszerzési biztos	közbeszerzési biztos<br>
<br>
Dr. Bíró László s. k. <br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>