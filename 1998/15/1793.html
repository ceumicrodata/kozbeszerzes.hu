<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1793)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 155-1337<br>
Fax: 155-5082<br>
Ikt. sz.: D. 19/12/1998.<br>
<br>
Tárgy: Dorogi Környezetvédelmi Egyesület, valamint Reinger Recycling und Ensorgung kérelme a Budapesti Vegyimûvek Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Bencze László Tamás, 1126 Budapest, Nárcisz u. 10. ügyvéd által képviselt Dorogi Környezetvédelmi Egyesület, Dorog, Esztergomi u. 1. (továbbiakban I. sz. kérelmezõ), Kovács József, 7621 Pécs, Tímár u. 2. által képviselt Reinger Recycling und Ensorgung, D–79793. Wutschingen, Industrie str. 4. (továbbiakban II. sz. kérelmezõ), a dr. Szenczi Géza, 1193 Budapest, Lónyay u. 54. ügyvéd által képviselt Budapesti Vegyimûvek Rt., 1476 Budapest, Illatos út 19–23. (továbbiakban: kérelmezett) "környezetvédelmi feladatok kárelhárítás, lokalizáció és kárfelszámolás ellátására BNRT Garéj, Szalánta, Bosta térségben található tetra-klór-benzol (TCB) gyártási desztillációs üstmaradékot tároló garéi tárolótelepre és területen kívül mintegy 50 hektár területen" tárgyában kiírt közbeszerzési eljárás ellen benyújtott jogorvoslati kérelmét a Döntõbizottság elutasítja.<br>
A Döntõbizottság megállapítja, hogy az eljárás során felmerült költséget a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, írásbeli észrevételek, a tárgyaláson elhangzott nyilatkozatok és egyéb okirati bizonyítékok alapján az alábbi tényállást állapította meg.<br>
A 2320/1997. (X. 15.) Kormányhatározat végrehajtásával a Budapesti Vegyimûvek Rt. (továbbiakban: BV Rt.) számára megteremtõdtek a feltételek a garéi hulladéktárolóban található veszélyes klór-benzol-hulladék által okozott környezeti károk kármentesítésével kapcsolatos munkálatok elvégzéséhez és 1998. december 31-i határidõvel történõ végrehajtásához. A kormány határozatának megfelelõen a pénzügyi források 1,8 Mrd Ft BV Rt. által felvehetõ banki hitel és a Központi Környezetvédelmi Alap (KKA) által biztosított 0,9 Mrd Ft viszsza nem térítendõ támogatás formájában állnak rendelkezésre. A banki hitelre a kormány vállalt garanciát, kamatait a KKA fedezi.<br>
A BV Rt. a kormányhatározatban, valamint a Dél-dunántúli Környezetvédelmi Felügyelõség 17.010-70/1997. sz. határozatában foglalt kárelhárítási feladatok – mintegy 5000 tonna veszélyes hulladék – az erõsen szennyezett talaj ártalmatlanítása, mintegy 11 000 tonna hulladék átcsomagolása, a tároló és környezete talajának folyamatos tisztítása a teljes ártalmatlanításig – végrehajtásához, a közbeszerzésekrõl szóló 1995. évi XL. törvény (továbbiakban: Kbt.) figyelembevételével a munkafolyamatok elvégzésére hirdetmény közzététele nélküli tárgyalásos eljárást hirdetett meg a Kbt. 70. § d) pontjára alapítva.<br>
A részvételi felhívásában a beszerzés tárgyát az alábbiak szerint határozta meg: vállalkozási szerzõdés – környezetvédelmi feladatok – kárelszállítás, lokalizáció és kárfelszámolás – ellátására a BN Rt. (Garé, Szalánta, Bosta térségben található) tetra-klór-benzol (TCB) gyártási desztillációs üstmaradékot tároló garéi tárolótelepre és területén kívül mintegy 50 hektár területen. Ezen komplex tevékenységen belül a felhívás az alábbi részajánlattétel tárgyát képezõ – részfeladatokat határozta meg:<br>
<br>
4.1. pont a kárelhárítás keretén belül<br>
a) A tároló területén földtakarás nélkül deponált hulladékból – a jelenlegi csomagolóeszközökkel együtt – és a hordókból kifolyt hulladékkal erõsen szennyezett talajból akkora mennyiség (5000, de minimum 2000 tonna) elszállítása és ártalmatlanítása, amely biztosítja a kárelhárítás után a tároló területén maradó hulladék további környezetszennyezést kizáró módon történõ elhelyezéséhez szükséges terület kialakítását. Ennek keretében feladat:<br>
– szállításra elõkészítés a helyszínen az átvétel mennyiségi elszámolását biztosító hídmérleg (50 tonnás) telepítésével,<br>
– szállítás az ártalmatlanítás helyére,<br>
– ártalmatlanítás.<br>
b) A tároló területén – átmenetileg – maradó hulladék tervezett elhelyezési területén a szennyezett talaj ártalmatlanítása<br>
– a határérték felett szennyezett talaj (földtani közeg) kitermelése,<br>
– tisztítása.<br>
A kérelmezett elõírta, hogy amennyiben a b) szerinti szennyezett talaj tisztítása (részben vagy egészben) a helyszínen történik, a kezelõ munkaterület helyigényét az a) és b) szerinti feladatokhoz tartozó mennyiségmeghatározásoknál figyelembe kell venni.<br>
<br>
4.2. pont lokalizáció keretén belüli tevékenységet szabályozta:<br>
a) A késõbb ártalmatlanításra kerülõ hulladék és a helyszínen azonnal nem kezelhetõ, erõsen szennyezett talaj átcsomagolása a környezeti elemek veszélyeztetésének, szennyezésének kizárásával úgy, hogy azokat az ártalmatlanításig a környezetszennyezés kizárásával lehessen tárolni és az ártalmatlanítás keretében esetleg szükséges elszállítás ne igényelje a csomagolás bontását.<br>
b) Az a) szerinti feladatok végrehajtásához megfelelõ csomagolóeszköz biztosítása (gyártás, beszerzés, helyszínre szállítás stb.). Követelmény, hogy a csomagolóeszköz:<br>
– a hulladék anyagának és a külsõ hatásoknak oly mértékben álljon ellen, hogy min. 10 évig megõrizze folyadék- és légzáróságát,<br>
– ne korlátozza semmilyen potenciális ártalmatlanítási technológia alkalmazhatóságát,<br>
– biztosítsa – szükség esetén – a hulladék további átcsomagolás nélküli szállíthatóságát.<br>
c) Az átcsomagolt hulladékot határértéket meg nem haladó szennyezettségû, illetve a már megtisztított területeken kell elhelyezni, oly módon, hogy a kialakítandó depónia a hulladék kémiai hatásainak ellenálló, folyadékzáró padozatú, ellenõrzõ szivárgóval ellátott legyen.<br>
d) A lerakó területén a c) szerinti depónia kialakításához szükséges területen 2–7 m mélységig szennyezett talaj (földtani közeg) szennyezettségtõl függõ ártalmatlanítása, illetve megtisztítása (talaj kitermelése, átmeneti deponálása a folyamatosan végrehajtandó tisztításig).<br>
e) Az átcsomagolás végrehajtása a környezet veszélyeztetése, szennyezése nélkül és az átcsomagolt hulladék c) szerinti depóba rakása.<br>
f) A tároló területén kívüli szennyezett terület ártalmatlanítása a megadott határértékig.<br>
A terület nagysága kb. 50 ha, ennek pontos lehatárolása folyamatban van.<br>
<br>
4.3 pont kárfelszámolás területén elvégzendõ feladatokat rögzítette<br>
a) A tároló területén – a 4.1 és 4.2 feladat végrehajtást követõen megmaradó teljes hulladékmennyiség ártalmatlanítása, továbbá a szennyezett talaj (földtani közeg) határértékig történõ megtisztítása.<br>
b) A tároló és a tárolón kívüli terület teljes kármentesítése, rekultivációja.<br>
<br>
4.4 pontban elõírta a kérelmezett, hogy az ajánlattevõ a 4.1.–4.3. pontokban megadott alkalmazandó megoldásoktól eltérõ feladat végrehajtására is pályázhat, a kitûzött célállapot, továbbá a tárgyra vonatkozó összes jogi szabályozás betartása mellett.<br>
A résztvevõk pénzügyi, gazdasági és mûszaki alkalmassága, valamint a mûszaki képessége igazolására adatokat kért a kérelmezett az alábbiak szerint.<br>
Pénzügyi és gazdasági alkalmasságának igazolására:<br>
– mérlegadatok az elõzõ 2 évre vonatkozóan, az 1997. évi nyitómérleg,<br>
– pénzintézeti nyilatkozat a fizetõképességrõl,<br>
– 30 napnál nem régebbi cégkivonat,<br>
– nyilatkozat a Kbt. 43. § (1) bekezdése szerint,<br>
– hatósági igazolások arról, hogy nincs a Kbt. 46. § (1) b) pontjában meghatározott köztartozása,<br>
– nyilatkozat arról, hogy vele szemben nem áll fenn a Kbt. 46. § (1) a), c), d) és e) pontjaiban foglalt kizáró ok,<br>
– nyilatkozat arról, hogy a cégben a magyar tulajdon és munkaerõ aránya mekkora.<br>
Mûszaki alkalmasság igazolása<br>
– a Kbt. 44. § (2) bekezdésének a), b), és d) pontjai szerint.<br>
– a veszélyes hulladékok kezelésére, szállítására vonatkozó engedélyek (igazolások), továbbá nyilatkozat arról, hogy az alkalmazni javasolt technológiához, kármentesítési eljáráshoz kapcsolódó magyar, illetve külföldi engedélyeket beszerzi a teljesítési határidõ betartása mellett.<br>
A kérelmezett meghatározta felhívásában az ajánlatok elbírálásának szempontjait oly módon, hogy a részvételi felhívásban és a dokumentációban meghatározott feltételeknek megfelelõ ajánlatokat az összességében legelõnyösebb ajánlat szempontja alapján bírálja el és egyben meghatározta az értékelési szempontokat fontossági sorrendben.<br>
– Az ajánlat szakmai tartalma, megvalósíthatósága, kidolgozottsága.<br>
– Az ajánlattevõ szervezet, valamint a munkában részt vevõ szakértõk felkészültsége, referenciák.<br>
– Az ajánlat szerinti megoldások költséghatékonysága.<br>
– Az ajánlattevõ pénzügyi megbízhatósága a beküldött anyag alapján.<br>
Többváltozatú ajánlattételi és rész-ajánlattételi lehetõséget biztosított és tájékoztatást adott arról, hogy a meghívott ajánlattevõkkel tárgyalást kíván folytatni.<br>
A kérelmezett 50 céget kért fel ajánlat benyújtására. Tizennégy ajánlat érkezett, melybõl 11 ajánlatot értékelt érvényesnek. Az érvényes ajánlatot beadó cégekkel 1998. január 13-án és 1998. január 14-én tárgyalt. Az eredményhirdetésre 1998. január 19-én került sor.<br>
Az ajánlatkérõ döntését az alábbiak szerint hozta meg:<br>
A 4.4. a 4.1–4.3 pontokban megadott, valamint a 4.1+4.2 pontjára vonatkozóan nem ítélt elfogadhatónak egyetlen pályázatot sem, ezt eredménytelennek nyilvánította.<br>
A 4.1 pontban szereplõ 3000 tonna magas klórtartalmú hulladék ártalmatlanítása tekintetében nyertes a Betonút Rt. által vezetett TCB Konzorcium 199 E Ft/t vállalási árral.<br>
A 4.1. b) 8500 tonna szennyezett talaj értékhasznosítására adott ajánlatok alapján legjobb és így nyertes a CEVA Kft. 15 E Ft/t vállalási áron, második EL-GOSCAR Kft., harmadik a PORR Kft.<br>
A 4.2. pontban meghatározott 25 100 tonna magas klórtartalmú hulladékra és szennyezett talajra vonatkozóan nyertes a AGM Betonelemgyártó Rt. 64 500 Ft/t vállalási áron, míg második helyezett a PORR Kft.<br>
A 4.2. pontban meghatározott maximum 6000 tonna alacsony szennyezõanyag-koncentrációjú talaj (3000 ppm alatt) ártalmatlanítása tevékenység tekintetében nyertes a BIO-FERMENTA Kft. és Facultator Kft. alkotta konzorcium 9460 Ft/t vállalási áron, a második az ELGOSCAR Kft., a harmadik a PORR Kft.<br>
A Betonút Rt. által vezetett TCB konzorcium megbízást kapott a végrehajtandó kárelhárítási és lokalizációs munkálatok koordinálására. Dorogi Környezetvédelmi Egyesület l. sz. kérelmezõ 1998. január 26-án nyújtotta be jogorvoslati kérelmét.<br>
Kérte annak megállapítását, hogy a kérelmezett eljárása során jogsértõen járt el, semmisítse meg az eljárást lezáró döntést, kötelezze az igazgatási szolgáltatási díj megfizetésére, valamint kérte, hogy a Döntõbizottság tiltsa meg a szerzõdés megkötését.<br>
Indokaként elõadta, hogy a Kbt. 24. § (1) bekezdés szerint az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
Nem biztosította az ajánlatkérõ az eljárás lezáró döntésével a verseny tisztaságát, mert olyan ajánlatot nyilvánított nyertesnek, amely nem teljesítette maradéktalanul a részvételi felhívásban foglalt feltételeket. Betonút Rt. alvállalkozója, a Dorogi Hulladékégetõ Rt. nem igazolta a pénzügyi, mûszaki, gazdasági alkalmasságát és a 14.2. pontban meghatározott mûszaki alkalmassági feltételeknek álláspontja szerint nem tud eleget tenni. A kérelmezett közbeszerzési eljárást lezáró döntése veszélyezteti a város egészséges környezetét, a város lakóinak egészségét, amelyhez való jogot az Alkotmány 18. § és 70/D § deklarál.<br>
II. sz. kérelmezõ 1998. január 30-án terjesztette elõ jogorvoslati kérelmét, melyben kérte a közbeszerzési eljárást lezáró döntés megsemmisítését, valamint ideiglenes intézkedésként a szerzõdéskötés megtiltását, valamint 30 000 Ft igazgatási szolgáltatási díj megfizetésre kötelezését kérelmezettnek. Indokaként elõadta, hogy álláspontja szerint nem lett volna lehetõsége a kérelmezettnek a részajánlatok elbírálására, hanem komplexen bírálhatta volna el az ajánlatokat. Álláspontja szerint az õ ajánlata teljes körû volt és a legelõnyösebb, az általuk vállalt tevékenység költségessége is kedvezõbb volt, külföldön történõ égetésre vonatkozó engedéllyel is rendelkeznek.<br>
Sérelmezte továbbá, hogy a felhívás 4.1. pontja 5000–3000 tonna között mennyiség hulladék ártalmatlanításának feladatát tartalmazta és egyéb mennyiségi mutatókra még csak utalás sem történt. Álláspontja szerint kérelmezett lényeges információkat visszatartott.<br>
Kérelmezett érdemi észrevételében a jogorvoslati kérelmek elutasítását kérte alaptalanságra hivatkozással. Álláspontja szerint jogszerûen került lefolytatásra a közbeszerzési eljárás.<br>
Nem sértette meg a Kbt. 24. §-át, hiszen legszélesebb körben hirdette meg az eljárást, 50 céget meghívott és döntését is a jogszabálynak megfelelõen hozta meg, szem elõtt tartva a felhívását és dokumentációt.<br>
Betonút Rt. által vezetett konzorcium mûszaki alkalmasságát megfelelõen igazolta. Döntésük során az öszszességében legelõnyösebb ajánlatot választották ki jogszerûen.<br>
Egyéb érdekelt Betonút Rt. I. sz. kérelem elutasítását kérte elsõdlegesen ügyféli minõség hiánya miatt, másodlagosan alaptalanság címén.<br>
Álláspontja szerint Kbt. 73. § (3) bekezdésére figyelemmel nem igazolta, hogy jogát vagy jogos érdekét sérti jelen ügyben hozott döntés.<br>
A nyertes nem a Betonút Rt., hanem az általa vezetett TCB Kárelhárító Konzorcium, tagjai Geohidroterv Kft., Terszal Szövetkezet, Dorogi Hulladékégetõ Kft.<br>
Álláspontja szerint a döntést a bírálóbizottság, akiknek tagjai a Környezet és Területfejlesztési Minisztérium, Országos Közegészségügyi Intézet, Budapesti Vegyimûvek Rt. képviselõi voltak, jogszabálynak megfelelõen hozták meg.<br>
Ártalmatlanítást végzõ Égetõmû rendelkezik az illetékes környezetvédelmi hatóság H-42571-5/97. sz. határozattal meghosszabbított H-10456-5/94 engedélyeivel.<br>
A Dorogi Hulladékégetõ-mû részére kiadott környezetvédelmi hatóság H 42531-6/97 sz. határozathoz engedélyezett kapacitás évi 25 000 t/év. A megsemmisítendõ mennyiség 3000 t. Megfelelõ megsemmisítõ kapacitással rendelkezik, ezt alátámasztja a szakértõi bizottság értékelése is.<br>
A Pyrus KTM Kft. írásbeli nyilatkozatában maga is vitatta az eljárást lezáró döntés jogszerûségét.<br>
A Döntõbizottság megállapította, hogy mind az I-es, mind a II-es számú kérelmezõ jogorvoslati kérelme megalapozatlan.<br>
A Döntõbizottságnak elsõdlegesen azt kellett vizsgálnia, hogy jogosult volt-e I. sz. kérelmezõ a jogorvoslati kérelem benyújtására, azaz rendelkezett-e ügyféli képességgel. A Kbt. 79. § (3) bekezdése szerint a kérelmet az ajánlatkérõ, az ajánlattevõ, vagy az olyan egyéb érdekelt (továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti. Jelen esetben ugyan a kérelmezõ nem ajánlatkérõ és nem ajánlattevõ, de jogát vagy jogos érdekét érinti jelen közbeszerzési eljárás, hiszen a Környezetvédelmi Egyesületnek a gondjaikra bízott érdekek, azaz a környezetvédelmi érdekek hatékony védelme a feladata és így a környezethez való jog, az egészséghez való jog, ezen közbeszerzési eljárást lezáró döntés az általuk védett érdeket érinti. A törvény egyébként sem határozza meg pontosan az egyéb érdekeltek kategóriáját, ezért ezt a jogi technológiát igen tágan szükséges értelmezni.<br>
A Döntõbizottság álláspontja szerint I. sz. kérelmezõ rendelkezik ügyfélképességgel, tehát benyújthatta jogorvoslati kérelmét.<br>
Ezt követõen a Döntõbizottság vizsgálata tárgyává tette a I. sz. kérelmet. E körben megvizsgálta, hogy a 4.1. a) pontban nyertes Betonút Rt. és közös ajánlattevõ a Dorogi Hulladékégetõ Rt. rendelkezik-e a felhívás 14.1. és 14.2. pontjában szereplõ pénzügyi és gazdasági, valamint mûszaki alkalmasság igazolására kért nyilatkozatokkal, engedélyekkel.<br>
A 102/1996. (VII. 12.) Korm. rendelet, a veszélyes hulladékokra, valamint az azokkal kapcsolatos tevékenységekre, valamint a veszélyes hulladékok tulajdonosaira és birtokosaira terjed ki. Ezen jogszabály 14. § (1) bekezdése kimondja, hogy a veszélyes hulladék tulajdonosa a veszélyes hulladékok kezelését csak a környezetvédelmi hatóság engedélyével végezheti. A környezetvédelmi hatóság jogosult a kezelési technológia ellenõrzésére, és a kezelési engedélyben foglaltaktól történõ jelentõs eltérés esetén köteles a kezelés folytatását határozatban felfüggeszteni. Döntõbizottság a jelen jogszabály szerint megvizsgálta, hogy a nyertes ajánlat rendelkezik-e ezen tevékenységhez szükséges hatósági engedélyekkel.<br>
Magát a hulladékégetést közös ajánlattevõk egyike, a Dorogi Hulladékégetõ Kft. végzi. A becsatolt cégkivonatból megállapítható, hogy bejegyzett gazdasági társaság, akinek tevékenységi körébe többek között bejegyzésre került a veszélyes hulladékok kezelése is.<br>
Az Észak-dunántúli Környezetvédelmi Felügyelõség H-42531-6/97. sz. határozatában – 1997. november 12. – a Dorogi Hulladékégetõ Kft. részére engedélyt adott veszélyes hulladékoknak a Kft. székhelyével megegyezõ telephelyén történõ átvételére és kezelésére, valamint veszélyes hulladékok ártalmatlanítására az összeg, veszélyes hulladék mennyiségét 25 000 tonna/évben határozta meg.<br>
Rögzítette továbbá határozatának mellékletében azoknak az anyagoknak a körét; melyekre az engedély vonatkozik, így a klórbenzolok tartalmú hulladékokat is.<br>
Dorog Város Jegyzõje 3694/6/97. sz. határozatában megadta a Dorogi Hulladékégetõ Kft.-nek mint építtetõnek a salaktároló medencék töltésmagasítására vonatkozó használatbavételi engedélyt véglegesen.<br>
A Kbt. 33. § (2) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását. A kérelmezett ezt a fenti jogszabályhelyre figyelemmel megfelelõen elõírta és nyertes ajánlattevõ ezen alkalmasságát megfelelõen igazolta.<br>
A fentiekre tekintettel tehát mindazokkal az érvényes hatósági engedélyekkel rendelkezett a Dorogi Hulladékégetõ, amelyek megléte alapján ezen tevékenység folytatására alkalmasnak kellett tekinteni. Ezen túlmenõen egyéb engedélyek meglétét nem írta elõ a kérelmezett és jogszabály sem írta elõ kötelezõ erõvel. A hatósági engedély az égetési technológiára tartalmaz elõírásokat, de az elégetésre kerülõ szennyezõanyag komponenseinek arányára nem tartalmaz megkötöttségeket. Ugyanakkor a hulladékégetés technológiai kibocsátásáról jogszabály rendelkezik. A 11/1991. (V. 16.) KTM rendelet 2. § (1) bekezdése alapján a hulladékégetés technológiai kibocsátási határértékeit e rendelet melléklete határozza meg. <br>
Ezt követõen a Döntõbizottság megvizsgálta, hogy a nyertes ajánlattevõ ajánlata mennyiben felelt meg az elsõ elbírálási szempont, azaz az ajánlat szakmai tartalma megvalósíthatósága és kidolgozottsága tekintetében.<br>
A becsatolt ajánlatokból megállapítható volt, hogy 1996. évben garéi hulladék tekintetében a Dorogi Hulladékégetõ Kft. telephelyén próbaégetéseket végeztek. Ennek során a kft. a garéi hulladék bekeverési arányát változtatva végezte az égetést és a kibocsátási értéket a hatóság mérte.<br>
A kísérleti égetés programja a következõ volt:<br>
– alapállapot-mérés a hulladék input max. 2 tömeg % klórtartalma mellett,<br>
– hulladék input 6 tömeg % klórtartalommal (ezen belül 4% klórbenzol hulladék),<br>
– hulladék input 8 tömeg % klórtartalom (ezen belül 6% klórbenzol hulladék),<br>
– hulladékinput 12 tömeg % klórtartalommal (ezen belül 10% klórbenzol hulladék).<br>
A füstgáz vizsgálatának eredménye az egyes szennyezõ anyagokra az alábbiak szerint foglalható össze:<br>
– a sósavtartalom a normál üzemi állapotban még 12%-os klórinput mellett is az 50,0 meg/Nm3-es határérték alatt volt,<br>
– a dibenzo-dioxin és dibenzo furán tartalom nagyságrenddel határérték alatti volt,<br>
– a klórinput növelése nem volt hatással a távozó szén-monoxid, kén-dioxid hidrogén-fluorid tartalomra,<br>
– a nitrogén-oxidok és egyéb szennyezõ anyagok tartalma határérték alatt maradt,<br>
– a füstgáz szilárd anyagtartalma a 6 és 8%-os klórinput mellett az alapálláspontnak megfelelõ volt, a 12%-os klórinput mellett azonban jelentõsen (határérték fölé) emelkedett.<br>
A kísérleti égetés eredményeként úgy döntöttek, hogy zsákos porleválasztót létesítenek, amelyre a Dorog Város Jegyzõje az Észak-dunántúli Környezetvédelmi Felügyelõség az elsõ fokú tûzvédelmi hatóság és az ÁNTSZ Dorog Városi Intézete szakhatósági hozzájárulása mellett 5962/2/96. számmal 1996. július 3-án építési engedélyt adott ki a zsákos porleválasztó berendezés megvalósításához. Ennek megvalósítására 1996. év második felében került sor. A próbaégetés bizonyította, hogy zsákos porleválasztó berendezés beépítése elõtti idõszakban, 1996. évben 8 tömeg százalékos klórbetáplálással egyéb klórtartalmú hulladékok égetése mellett az égetõmûben 200 tonna/hónap mennyiségû garé klórbenzol hulladék ártalmatlanítása lehetséges. A zsákos porleválasztó berendezés beépítése utáni idõszakban alkalmassá válik 4800-5000 tonna/év klórbenzol hulladék fogadására. Ez a mennyiség több, mint amire az ajánlata vonatkozott, ugyanis aszerint 3000 tonna garéi hulladék fogadását vállalta. Tekintettel a korábbi próbaégetésre és az idõközben végrehajtott mûszaki fejlesztésére a Dorogi Égetõmû Kft. 1997. évtõl – saját nyilatkozata szerint – 4800-5000 tonna klórbenzol hulladékot tud fogadni. A mérési adatokat és a hatósági engedélyeket becsatolta, ennek alapján nem merült fel a vizsgálat során adat arra vonatkozóan, hogy ezeket valósnak nem lehet elfogadni. Így olyan adat sem merült fel, amely kétségbe vonná azt a vállalását, mely szerint 3000 tonna garéi hulladék elégetésére képes. Az érvényben lévõ jogi szabályozás értelmében a veszélyes hulladék égetõ tevékenységét a hatóság folyamatosan ellenõrzi, így ha valamilyen szabálytalanságot észlel, nyilván megteszi a szükséges intézkedését, melynek során felfüggesztheti az égetõmû tevékenységét.<br>
A Döntõbizottság nem tudta elfogadni a kérelmezõ által Lábody József szakértõ által becsatolt "szakvéleményt", mivel az egyébként sem mond ellent a kérelmezett eljárást lezáró döntéséhez alapul szolgáló mûszaki véleménynek.<br>
Ily módon tehát a kísérleti égetés eredményei bizonyították, hogy a 4 tömegszázaléknál magasabb klórinput mellett teljesíteni tudja az égetést a Dorogi Hulladékégetõ, tehát ezekbõl az adatokból megállapítható, hogy az ajánlati felhívás dokumentációban szereplõ paramétereknek megfelelõ ajánlatot nyújtott be alvállalkozóként a Dorogi Hulladékégetõ Kft.<br>
A Döntõbizottság a fentiekre tekintettel az I. sz. kérelmet a Kbt. 88. § (1) bekezdés a) pontja alapján, mint alaptalant utasította el.<br>
A Döntõbizottság ezt követõen vizsgálata tárgyává tette a II. sz. kérelmet a közbeszerzési eljárást lezáró döntés vonatkozásában.<br>
Az ajánlatkérõ hirdetmény közzététele nélküli tárgyalásos közbeszerzési eljárást hirdetett meg. Ezen eljárás- fajtát figyelembe véve a Kbt. 71. § (5) bekezdése szerint a hirdetmény közzététele nélküli tárgyalásos eljárás során az ajánlatkérõ az általa kiválasztottakat közvetlenül hívja meg a tárgyalásra. A Kbt. 26. § (5) bekezdése értelmében a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltéte-leirõl. Ennek során a felek nincsenek kötve a Kbt. 50. §-ban meghatározott módon a szerzõdés tartalmára vonatkozó ajánlataikhoz. Ha a törvény másképp nem rendelkezik, ezen eljárási fajtára is a nyílt eljárás szabályait kell egyebekben alkalmazni.<br>
Az ajánlatkérõ biztosította a részvételi felhívásában a rész-ajánlattételi lehetõséget. Így ennek figyelembevételével nemcsak joga, hanem kötelezettsége is volt, hogy a rész-ajánlattételi lehetõségre figyelemmel a részajánlatok vonatkozásában az ajánlatokat összehasonlítsa.<br>
A Kbt. 60. § (1) bekezdése szerint eredménytelen az eljárás, ha a d) pont szerint: az egyik ajánlattevõ sem tett az ajánlati felhívásban foglaltaknak, az ajánlatkérõ részére megfelelõ ajánlatot.<br>
A becsatolt iratokból megállapítható volt, hogy a II. sz. kérelmezõ komplex ajánlatot tett a közbeszerzési eljárás tárgyának egészére, majd pedig a szóbeli tárgyaláson 4.1. a) részre elkülönítetten is tett részajánlatot.<br>
Az ajánlatkérõ elbírálási szempontonként megvizsgálta mindösszességében a 4.4 pontra és részekre figyelemmel is az ajánlatokat. Mind az egyes részekre, mind a komplex feladatra vonatkozóan megállapította, hogy ki adta összességében a legkedvezõbb ajánlatot, illetõleg ki adta a második legkedvezõbb ajánlatot. Ezt követõen az ellenszolgáltatás teljes összege szerint is megvizsgálta az ajánlatokat a döntéshozó. Egymás mellé rendelte az adatokat és megállapította a rangsort ajánlati ár és pontszám szerint végkövetkeztetéseivel.<br>
Megállapítható volt, hogy a rendelkezésre álló pénzügyi forrás korlátozott volt, így komplexitásában megállapíthatta a 4.4 pontra figyelemmel a Kbt. 60. § (1) bekezdés d) pontjára az eljárás eredménytelenségét. Egyébként a rangsorba állított ajánlatok mindegyikének költségvonzata meghaladta a rendelkezésre álló forrás mértékét.<br>
A 1998. január 13.–14. napokon megtartott tárgyaláson fajlagos ár megállapítását kérték az ajánlattevõktõl a 4.1. a) pontban meghatározott tevékenységre. Ezen fajlagos árat vizsgálták a 3. elbírálási szempont, azaz az ajánlat szerinti megoldások költséghatékonysága körében. A fedezet szempontjából történt vizsgálódás eredménye az volt, hogy olyan magas összegeket jelöltek meg az ajánlattevõk, amelyek nem voltak elfogadhatók a fedezet szempontjából. Tény, hogy az elbírálási szempontok összessége szerint a II. sz. kérelmezõ volt jobb, de az õ megadott ajánlati bekerülési költsége olyan mértékû volt, amelyre figyelemmel a kérelmezett nem rendelkezett elegendõ fedezettel.<br>
A becsatolt bírálati dokumentációból megállapítható volt az is, hogy a Kbt. 60. § (1) bekezdés d) pontja alapján nyilvánította az ajánlatkérõ eredménytelennek az ajánlati felhívás 4.4 pontja, illetõleg a 4.3 pontja, a 4.1 és a 4.2 pontja tekintetében az ajánlatokat. Mint ahogy már korábbiakban kifejtette a Döntõbizottság, lehetõsége volt és egyben kötelessége is a kérelmezettnek ezt követõen a részajánlatok összehasonlítására. Így a Döntõbizottság megvizsgálta a kérelmezett 4.1. a) pontban meghatározott II. sz. kérelmezõ tevékenységével kapcsolatos döntését és megállapította, hogy helyes volt a kérelmezett döntése, amikor második helyre rangsorolta II. sz. kérelmezõt.<br>
A Kbt. 38. § (1) bekezdése szerint az ajánlattevõ – a dokumentáción kívül további tájékoztatást kérhet írásban az ajánlattételi határidõ lejárta elõtt. A rendelkezésre álló iratokból megállapítható volt, hogy a fenti törvényi lehetõségén kívül még konzultációs lehetõséget is biztosított a kérelmezett, az ajánlattevõk részére tehát ezen alkalomkor, illetõleg a tárgyaláson is lehetõsége lett volna ajánlatának pontosítására, illetõleg módosítására, valamint információ kérésére. Nem fogadható el azon II. sz. kérelmezõ állítása, hogy lényeges információkat visszatartott volna ajánlatkérõ, hiszen a fentebb kifejtett lehetõségek álltak rendelkezésére, azok megszerzésére.<br>
A szóbeli tárgyaláson meg kellett adni fajlagos árral kapcsolatos ajánlatot, tehát itt tisztázhatóvá váltak a tevékenységgel kapcsolatos pontos paraméterek.<br>
A fentiekre tekintettel a Döntõbizottság a II. sz. kérelmezõ kérelmét is a Kbt. 88. § (1) bekezdés a) pontja alapján mint alaptalant elutasította.<br>
A Döntõbizottság a Kbt. 88. § (1) bekezdés g) pontja alapján a jogsértõt kötelezheti eljárási díj és költségek viselésére. Miután azonban jogsértés megállapítására nem került sor, így az eljárás során felmerült költséget a felek maguk viselik.<br>
A Döntõbizottság ideiglenes intézkedést nem alkalmazott, tekintettel arra, hogy annak Kbt. 82. § (1) bekezdésben foglalt törvényi feltételei nem álltak fent.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 20.<br>
<br>
	Dr. Deli Betty s. k.	Kalmárné Diósy Ildikó s. k.<br>
	közbeszerzési biztos	közbeszerzési biztos<br>
<br>
Dr. Farkas Gyöngyi s. k. <br>
a Döntõbizottság elnöke<br>
 <br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>