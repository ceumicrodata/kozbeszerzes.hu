<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1818)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.253/13/1997.<br>
<br>
Tárgy: Medicor Kft. jogorvoslati kérelme az Ajka Város Önkormányzat Polgármesteri Hivatal közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Medicor Orvosi Kézimûszer Gyártó és Forgalmazó Kft. (4027 Debrecen, Füredi út 98., továbbiakban: kérelmezõ) kérelmére, melyet a Veszprémi Beruházási Vállalkozási és Befektetési Rt. (8200 Veszprém, Radnóti tér 2/A) által képviselt Ajka Város Önkormányzat Polgármesteri Hivatal (8400 Ajka, Szabadság tér 12., a továbbiakban: ajánlatkérõ) orvosi eszközök beszerzésére kiírt közbeszerzési eljárása ellen nyújtott be, a Döntõbizottság megállapítja, hogy az ajánlatkérõ megsértette a Kbt. 52. § (2) bekezdés d) pontjára figyelemmel a Kbt. 59. § (1) bekezdés elsõ fordulatának rendelkezését, ezért vele szemben 500 000 Ft, azaz ötszázezer forint bírságot szab ki.<br>
A Döntõbizottság kötelezi az ajánlatkérõt, hogy a bírságot a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 bankszámlájára fizesse be, és ugyanezen határidõn belül a kérelmezõ részére összesen 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, írásbeli észrevételek, a tárgyaláson elhangzott nyilatkozatok és egyéb okirati bizonyítékok alapján az alábbi tényállást állapította meg.<br>
Ajánlatkérõ Ajka Város Önkormányzat Polgármesteri Hivatala nyílt közbeszerzési eljárást indított a Közbeszerzési Értesítõ 1997. október 1-én megjelent 38. számában. A beszerzés tárgya és mennyisége az alábbiak szerint került meghatározására:<br>
1 db sebészeti képerõsítõ, 1 db mûtõasztal, 1 db altatógép, 3 db õrzõ monitor, 3 db sebészeti szívó, 1 db nagy frekvenciás vágó, 1 db mennyezeti mûtõlámpa, 2 db vizsgálólámpa, 1 db ágytálmosó, különbözõ kézi mûszerek.<br>
Az ajánlatkérõ lehetõséget adott a részajánlat-tételre is.<br>
Az ajánlati felhívásában, illetõleg a dokumentációjában meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, amelyek a következõk voltak:<br>
<br>
1. három hónapnál nem régebbi cégkivonat, vagy ennek hiányában a cégjegyzék bíróság által hitelesített példánya,<br>
<br>
2. számlavezetõ pénzintézet nyilatkozata az ajánlattevõ fizetõképességérõl,<br>
<br>
3. a Kbt. 46. § (2) bekezdésében foglaltak szerinti hatósági igazolások és nyilatkozatok,<br>
<br>
4. a Kbt. 44. § a) és d)–f) pontjaiban meghatározott igazolások a teljesítés alkalmasságára vonatkozóan,<br>
<br>
5. ORKI-engedélyek.<br>
Rögzítette továbbá az ajánlatkérõ az ajánlatok elbírálási szempontjait oly módon, hogy összességében a legelõnyösebb ajánlat alapján választja ki a nyertes ajánlatot, megadta az elbírálási szempontok fontossági sorrendjét is, melyek a következõk voltak:<br>
<br>
1. mûszaki tartalom,<br>
<br>
2. beszerzési ár,<br>
<br>
3. teljesítési határidõ,<br>
<br>
4. garancia és szervizfeltételek,<br>
<br>
5. üzemeltetési költségek,<br>
<br>
6. referenciák.<br>
Az ajánlatok felbontására az ajánlati felhívásban meghatározott idõpontban 1997. november 18-án került sor, ahol kézi mûszerek vonatkozásában ajánlatot adott be az Aphamia Kft., Biomedical Kft., Medicor Kft., Heim Kft., Mediszer Kft., AESCULAP Medical Kft., Allegro Kft.<br>
Az ajánlatkérõ 1997. november 18-án eredményt hirdetett és M01-81 kézi mûszerekre a Mediszer Kft-t hirdette ki nyertesnek. Az eredményhirdetésen a kérelmezõ nem jelent meg az õ számára 18-án az eredményhirdetésrõl szóló jegyzõkönyvet megküldte az ajánlatkérõ, melyet kérelmezõ 1997. november 21-én vett kézhez.<br>
Az ajánlatkérõ a nyertes ajánlattevõvel a szerzõdést megkötette.<br>
A kérelmezõ 1997. december 8. napján nyújtott be jogorvoslati kérelmet a Döntõbizottsághoz. A kérelmében kérte, hogy a Döntõbizottság elsõdlegesen semmisítse meg a közbeszerzési eljárást lezáró döntést, másodlagosan, amennyiben már a szerzõdés létrejött, úgy állapítsa meg ajánlatkérõ jogsértését, és kötelezze az eljárás során felmerült 30 000 Ft igazgatási szolgáltatási díj megfizetésére. Kérelme indokaként elõadta, hogy tudomása szerint a nyertes ajánlattevõ nem rendelkezik a kézi mûszerek vonatkozásában ORKI engedéllyel, s ennek alátámasztására becsatolta az ORKI-tól beszerzett nyilatkozatot, melyben az ORKI ezt a tényt megerõsítette. Elõadta, hogy ezen túlmenõen magát a döntést is vitatja, mert a legjobb ajánlatot, legalábbis ár szempontjából, õ adta, szemben a nyertes ajánlattevõvel.<br>
Ajánlatkérõ a jogorvoslati kérelem elutasítását kérte, elsõdlegesen elkésettségre való hivatkozással, míg másodlagosan alaptalanság címén. Elõadta: álláspontja szerint a kérelmezõ jogorvoslati kérelme elkésett, hiszen õ már 1997. november 18-án tudomást szerzett arról, hogy ki lett a nyertes ajánlattevõ, és már azt megelõzõen is tudta, hogy nem rendelkezik ORKI- engedéllyel a nyertes ajánlattevõ, így a szubjektív határidõ kezdõ idõpontja november 18-a volt. Így az eredményhirdetés idõpontjához képest a jogorvoslati kérelem elkésett. Nem vitatta, sõt maga is elismerte, hogy a nyertes ajánlattevõ nem rendelkezett ORKI engedéllyel, azonban arra hivatkozott, hogy a nyertes vállalta a közbeszerzési eljárást befejezõ döntés során megkötött szerzõdésben, hogy a teljesítés idõpontjára ezt beszerzi, azaz az engedélyt csatolni fogja. Elõadta továbbá, hogy az összességében a legelõnyösebb ajánlatok elbírálása szempontjából választották ki a nyertes ajánlattevõ ajánlatát, összességében õ bizonyult a legkedvezõbbnek.<br>
Az egyéb érdekeltként nyilatkozatot tett a nyertes ajánlattevõ Mediszer Kft., õ ugyancsak elkésettségre hivatkozással, illetõleg alaptalanság címén kérte a jogorvoslati kérelem elutasítását.<br>
Az ajánlatkérõvel hasonló indokokra alapítva elõadta: álláspontja szerint az ORKI-engedély meglétével azonos értékûnek tekinthetõ az ISO 9001 és a TÜV vizsgálati anyag, így az ORKI-engedély meg nem léte azzal, hogy annak beszerzése folyamatban van, nem kizárási ok. Azt azonban maga is elismerte, hogy ORKI-engedéllyel az ajánlat benyújtásakor nem rendelkezett. Egyéb érdekeltként észrevételt tett a Biomedical Kft., aki elõadta, az ajánlati felhívásban szerepelt az ORKI-engedély megléte, azonban amennyiben nyilatkozik arról az ajánlattevõ, hogy az engedélyezés folyamatban van, s vállalja a megadott engedély beszerzését, az áru leszállításáig, ez lényegében elfogadható.<br>
A kérelmezõ jogorvoslati kérelme megalapozott.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül érkezett-e. A Kbt. 79. § (5) bekezdése értelmében az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõk elmulasztása jogvesztéssel jár. A becsatolt iratokból megállapítható volt, hogy az eredményhirdetésre 1997. november 18-án került sor. A kérelmezõ ezen nem volt jelen, így a jegyzõkönyv részére postázásra került, melyet õ állítása szerint 21-én vett kézhez. A Döntõbizottság a kérelmezõ állítását valósnak elfogadta, hiszen azt nem vitatta az ajánlatkérõ maga sem. Kérelmezõ arra hivatkozott, hogy eredményhirdetés napján telefoni úton errõl õt tájékoztatta, azonban ezzel kapcsolatos bizonyítást nem tudott felajánlani, így a Döntõbizottság a kérelmezõ állítását a tudomásszerzés idõpontjáról az 1997. november 21. napjában elfogadta. A rendelkezésekre álló iratokból az is megállapítható volt, hogy a jogorvoslati kérelmét a kérelmezõt 1997. december 5-én már postára adta. A Kbt. 25. §-a meghatározza, hogy a közbeszerzési eljárás e törvényben meghatározott szabályaitól csak annyiban lehet eltérni, amennyiben a törvény ezt kifejezetten megengedi. Jelen esetben így a Döntõbizottságnak figyelembe kellett venni az államigazgatási eljárás általános szabályairól szóló többször módosított 1957. évi IV. tv. határidõ-számítására vonatkozó rendelkezéseit, így a hivatkozott törvény 39. § (1) bekezdés 3. pontja értelmében a postán küldött beadvány elõterjesztési ideje a postára adás napja.<br>
Elfogadta a Döntõbizottság a kérelmezõ elõadását, és megállapította, hogy a 15 napos határidõn belül, azaz a 14. napon adta postára a jogorvoslati kérelmét, így az elkésettnek nem tekinthetõ.<br>
A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgálgatás összegére. Második bekezdés szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, az erre vonatkozó igazolásokat csatolni kell. Az ajánlatkérõ magában az ajánlati felhívás 11. pontjában foglaltak szerint ORKI engedélyeket kért, mely igényét megerõsítette az ajánlati dokumentációban is. Az ajánlatkérõ és maga a nyertes ajánlattevõ is elismerte ennek hiányát, így különösebb bizonyítást e tekintetben a Döntõbizottságnak nem kellett folytatnia, ily módon tehát megállapítható, hogy a nyertes ajánlattevõ ajánlata érvénytelen volt. A Kbt. 52. § (2) bekezdésének d) pontja ugyanis kimondja, hogy érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek. Az ajánlatkérõnek az ORKI-engedély hiányát észlelnie kellett volna, és az érvénytelen ajánlatot ki kellett volna zárnia a közbeszerzési eljárás további szakaszából. A törvény 53. § (1) bekezdés b) pontja alapján az ajánlatkérõnek ki kell zárnia az eljárásból azt az ajánlattevõt, aki részérõl a kizáró ok az eljárás alatt következett be. A (2) bekezdése kimondja: az eljárás további szakaszában nem vehet részt, aki érvénytelen ajánlatot tett, illetve akit az eljárásból kizártak. Az ajánlatkérõ ezen érvénytelen ajánlatot nem zárta ki, hanem azt elbírálta, és nem csak elbírálta, hanem egyben nyertessé is nyilvánította.<br>
A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban és dokumentációban meghatározott feltételek alapján a legkedvezõbb ajánlatot tette, és mivel érvénytelen ajánlatot bírált el, és hirdetett ki nyertesként, az ajánlatkérõ nem csak a Kbt. 52. § (2) bekezdés d) pontját, hanem a Kbt. 59. § (1) bekezdés 1. fordulatát is megsértette. Úgy a Döntõbizottságnak azt már nem kellett vizsgálnia, hogy jobb volt-e a nyertes ajánlata a kérelmezõéné,l mivel érvénytelen ajánlata nem alkalmas az összehasonlításra.<br>
A Döntõbizottság a fentiekre tekintettel a rendelkezõ részben foglaltak szerint határozott, és a Kbt. 88. § (1) bekezdés d) pontja szerint megállapította a jogsértést.<br>
A Döntõbizottság a Kbt. 88. § (1) bekezdés f) pontja szerint 500 000 Ft bírságot szabott ki, mert így ítélte meg, hogy ez a mértékû – a törvényben minimum öszszegként meghatározott – bírságösszeg áll arányban az ajánlatkérõ által elkövetett jogsértés súlyával.<br>
Kötelezte a jogsértõt a Döntõbizottság, hogy 30 000 Ft igazgatási szolgáltatási díjat a Kbt. 88. § (1) g) pontja alapján a kérelmezõnek fizessen meg.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 12.<br>
<br>
	Dr. Monory Bulcs s. k. 	Dr. Deli Betty s. k.<br>
	közbeszerzési biztos	közbeszerzési biztos<br>
<br>
Divinyi József s. k. <br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>