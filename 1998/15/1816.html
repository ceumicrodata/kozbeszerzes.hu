<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1816)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 215/15/1997<br>
<br>
Tárgy: a Medtech Kft. jogorvoslati kérelme az Országos Egészségbiztosítási Pénztár közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
A MEDTECH Kft. (1121 Budapest. Kútvölgyi út 91/A, képviseli: dr. Topuzidisz Dimitrisz ügyvéd 1077 Budapest, Király u. 93., a továbbiakban: kérelmezõ) kérelmére, amelyet az Országos Egészségbiztosítási Pénztár (1139 Budapest, Váci út 73/A képviseli: dr. Komár Gábor ügyvéd 2000 Szentendre, Szûcs József u. 8., a továbbiakban: ajánlatkérõ) oxygenátorok és hozzávaló csõkészletek beszerzésére kiírt közbeszerzési eljárása ellen nyújtott be, a Döntõbizottság megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 53. § (1) bekezdésének b) pontját, ezért az ajánlatkérõ felnõtt oxy-genátorok és csõkészleteik OMKER Rt.-tõl való beszerzésre vonatkozó döntését megsemmisíti, egyebekben a kérelmet elutasítja.<br>
Kötelezi az ajánlatkérõt, hogy kérelmezõ részére a határozat kézhezvételétõl számított 3 napon belül 30 000 Ft, azaz harmincezer forint igazgatási szolgáltatási díjat, valamint 20 000 Ft, azaz húszezer forint ügyvédi munkadíjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ nyílt eljárásról szóló felhívást tett közzé a K. É. 1997. augusztus 21-én megjelent 32. száma 4851–4852. oldalán. A beszerzés tárgya oxygenátor, mennyisége: min. 1800 db, max. 2700 db, ebbõl<br>
– felnõtt oxygenátor: min. 1620, max. 2490 db<br>
– csecsemõ és gyermek oxygenátor: min.: 180, max. 210 db, ebbõl <br>
– silicon-membrán típusú, min. 90., max. 105 db<br>
– kapilláris-membrán típusú, min. 90, max. 105 db<br>
– csõkészlet (a melléklet szerint) min. 1800, max. 2700 db volt.<br>
Ajánlatkérõ az ajánlati felhívás 11. pontjában az ajánlattevõk pénzügyi, gazdasági és mûszaki alkalmasságának igazolására kért adatok és tények között, az utolsó francia fordulatban kérte az ORKI-engedély eredeti vagy közjegyzõ által hitelesített másolatban történõ benyújtását.<br>
Ajánlatkérõ dokumentációt is készített ajánlati felhívásához, amelynek a IV. Az ajánlattétel formája és kötelezõ tartalma c. fejezet 4.1. pontjában elõírta az ajánlati felhívás 11 pontja szerinti nyilatkozatokat. A dokumentáció V. Elbírálás szempontjai c. fejezet 3.1. pontjában pedig közli, hogy ajánlatkérõ kizárja azokat az ajánlattevõket, akik a IV. fejezetben foglaltaknak nem tesznek hiánytalanul eleget.<br>
Eredményhirdetésre 1997. október 15-én került sor, ahol a felnõtt oxygenátorok és csõkészletei vonatkozásában ajánlatkérõ két nyertest jelölt meg: az OMKER Rt.-t 1110 db, illetve a Biomedica Kft.-t szintén 1110 db szállítására.<br>
Szerzõdéskötésre nem került sor, mert a Döntõbizottság a D. 215/2/1997. sz. határozatában közölt ideiglenes intézkedésével megtiltotta.<br>
A kérelmezõ a Döntõbizottsághoz 1997. október 16-án érkezett, majd az október 28-án megtartott tárgyalásos kiegészített kérelmében sérelmezte, hogy az OMKER Rt. személyében olyan ajánlattevõ lett nyertes, akinek ajánlatkérõ 25+1%-ban tulajdonosa és mint ilyen, annak igazgatótanácsába és felügyelõbizottságába képviselõket delegált.<br>
Álláspontja szerint ezzel ajánlatkérõ megsértette a Kbt. 31. § (2) bekezdését. Elõadta továbbá, hogy ajánlatkérõ eljárása során azzal is jogsértést követett el, hogy nem nyilvánította érvénytelennek az OMKER Rt. ajánlatát és nem zárta ki õt a közbeszerzési eljárásból, tekintettel arra, hogy az OMKER Rt. ajánlatában szerepeltetett csõkészlet nem rendelkezik ORKI-engedéllyel. Kérte a Döntõbizottságtól ajánlatkérõ OMKER Rt. nyertességével kapcsolatos döntésének megsemmisítését a Kbt. 88. § (1) bekezdés c) pontja alkalmazásával, illetve g) pont alapján kötelezését az eljárási díj és 20 000 Ft ügyvédi költség viselésére, továbbá ideiglenes intézkedésként kérte a szerzõdés megkötésének megtiltását.<br>
Ajánlatkérõ észrevételében elõadta, hogy nem tulajdonosa az OMKER Rt.-nek, és mint a sajtóból és kormányhatározatból köztudomású, az Egészségbiztosítási Önkormányzat a tulajdonos. Tulajdonosi jogait az OMKER Rt. felügyelõbizottságába és igazgatói tanácsába való delegálással gyakorolta. Az OMKER Rt. többségi tulajdonosa egyébként sem az Egészségbiztosítási Önkormányzat, így meghatározó befolyással a közgyûlésen nem bír. Nem felel meg a valóságnak, hogy az OEP delegált volna bárkit is dolgozói közül az OMKER Rt. igazgatótanácsába, vagy felügyelõbizottságába.<br>
Nem felel meg a valóságnak, hogy a közbeszerzési eljárás során a bíráló személyek bármilyen néven nevezhetõ kapcsolatban lettek volna a pályázaton induló cégek vagy magánszemélyek bármelyikével. Ennek alátámasztására becsatolta az OMKER Rt. jelenleg bejegyzés alatt álló igazgatótanácsának és felügyelõbizottságának teljes névsorát, továbbá ugyancsak becsatolta a bírálóbizottság tagjainak név szerinti nyilatkozatait az összeférhetetlenségrõl. Ajánlatkérõ cáfolta kérelmezõ azon állítását, hogy megsértette a Kbt.-t akkor, amikor elfogadta az OMKER Rt. ajánlatát, ugyanis a dokumentáció 13. oldal 1.3. pontjában az ajánlatkérõ szabadon, saját akaratából határozta meg a csõkészletet. A csõkészletnek akár külön, akár globálisan lehet ORKI engedélye. Elõbbiek alapján kérte kérelmezõ kérelmének elutasítását alaptalanság címén és kérte továbbá 60 000 Ft ügyvédi munkadíj megtérítését.<br>
Egyéb érdekeltként az OMKER Rt. képviselõje kérte a kérelem teljes alaptalanság címén való elutasítását. Elõadta, hogy a kérelem kiegészítése szerinte a Kbt. saját eljárási elveivel ütközik. Elõadja továbbá, hogy a Kbt. 31. § (2) bekezdésében foglaltak kizárólag természetes személyekre vonatkoznak és nem jogi személyiségre. Kérte továbbá 60 000 Ft-os ügyvédi költségének megtérítését.<br>
Ugyancsak egyéb érdekeltként a Planmed Kft. elõadta, hogy a Kbt. 31. § (2) bekezdése nemcsak természetes, hanem jogi személyiségekre is kiterjedõ értelmezéssel bír, valamint, hogy kérelmezõ egészen a tárgyalás berekesztéséig jogosan élhet a kérelem kiegészítésével.<br>
A kérelmezõ jogorvoslati kérelme az alábbiak szerint részben megalapozatlan.<br>
A Kbt. VI. fejezete részletesen szabályozza az ajánlatkérõ nevében eljáró, illetõleg az eljárásba bevont személyekkel kapcsolatos szigorú összeférhetetlenségi szabályokat. És ezek az összeférhetetlenségi szabályok a kiírás, az elbírálás és a döntés során kerülnek érvényesítésre.<br>
Ezen fejezet 31. §-ának (2) bekezdése kimondja, hogy az ajánlati felhívás, a részvételi felhívás, illetõleg a dokumentáció elkészítése során az ajánlatkérõ nevében eljáró, illetõleg az eljárásba bevont személyek az eljárásban nem lehetnek ajánlattevõk, illetve nem állhatnak a közbeszerzés tárgyával kapcsolatos gazdasági tevékenységet végzõ gazdálkodó szervezettel munkaviszonyban vagy munkavégzésre irányuló egyéb jogviszonyban, vagy nem lehetnek annak vezetõ tisztségviselõi, illetve abban tulajdoni részesedéssel rendelkezõk, továbbá ezen személyek hozzátartozói. Ezen törvényi szabályozásból megállapítható, hogy itt az ajánlatkérõ nevében eljáró személyekre vonatkozó szabályozásról van szó, azaz azokra vonatkozik a kizárási szabály, akik az ajánlati felhívás, a részvételi felhívás, illetve a dokumentáció elkészítése során az ajánlatkérõ nevében eljárnak, illetõleg akit az ajánlatkérõ bevon ezen elõbb részletezett eljárásába. Tehát ez a törvényi szabályozás nem vonatkozik a közbeszerzési eljárásban ajánlattevõként részt vevõkre, hanem csak és kizárólag az ajánlatkérõ nevében eljáró, illetve eljárásába bevont személyekre.<br>
A Döntõbizottság megállapította, hogy az OMKER Rt. ajánlattevõként vett részt jelen közbeszerzési eljárásban, így a Kbt. 31. § (2) bekezdésében szabályozott öszszeférhetetlenségi rendelkezés vele kapcsolatban nem alkalmazható.<br>
Így a fentiekre tekintettel a kérelmezõ összeférhetetlenség megállapítására irányuló jogorvoslati kérelmét a Döntõbizottság a Kbt. 88. § (1) bekezdés a) pontja alapján, mint megalapozatlan utasította el.<br>
Megalapozott viszont kérelmezõ kérelme annak vonatkozásában, hogy ajánlatkérõ magatartása jogsértõ volt, amikor az OMKER Rt. ajánlatát nem zárta ki a közbeszerzési eljárásból.<br>
A Döntõbizottság elõször azt vizsgálta meg, hogy kérelmezõ kérelmének ez a része elkésett-e. A Kbt. 83. § (1) bekezdése úgy rendelkezik, hogy ha bármely érdekelt kéri, a Döntõbizottság tárgyalást tart, melyen a felek és egyéb érdekeltek személyesen, vagy képviselõik útján jelen lehetnek, észrevételt tehetnek, a tárgyalás befejezéséig bizonyítékaikat elõterjeszthetik. Az a tény, hogy a felnõtt oxygenátorok és csõkészletek beszerzésére vonatkozó közbeszerzési eljárás olyan ajánlattevõje lett a nyertes, aki nem rendelkezik ajánlatkérõ által elõírt engedéllyel, az eredményhirdetésen, 1997. október 15-én jutott kérelmezõ tudomására. A kérelmezõ – e jogsértésre vonatkozó – kérelmét a tárgyaláson, azaz 1997. október 28-án adta elõ, a számára nyitva álló jogorvoslati határidõ (1997. október 30.) lejárta elõtt két nappal, így kérelme nem elkésett.<br>
A Döntõbizottság az ajánlatokat megvizsgálva megállapította, hogy a nyolc ajánlat közül hét, mind az oxygenátorokra, mind a csõkészletekre vonatkozóan tartalmazott ORKI-engedélyt. Az OMKER Rt. ajánlatában azonban csõkészletre vonatkozóan ORKI-engedélyt nem talált. (Az ajánlatban szerepeltetett ORKI-engedély, amint az az Országos Kórház- és Orvostechnikai Intézet fõigazgatójának a Döntõbizottság felkérésére 1997. november 4-én megküldött levele is megerõsített "kizárólag a Határozati Lapon feltüntetett típusszámú termékekre vonatkozik és nem terjed ki az azonos gyártó által kibocsátott ún. felhasználási csõkészletre"). Ugyanakkor az ajánlatkérõ ajánlati felhívásának 11. pontjának utolsó francia bekezdésében elõírta ajánlattevõk felé az ORKI-engedély létét. A Döntõbizottság megállapította továbbá, hogy az ajánlatkérõ a dokumentáció 13. oldalán részletesen meghatározta, hogy a csõkészlet alatt milyen tartalmat ért, továbbá a 17. oldalon a 4.1. pont alatt közölte, hogy az ajánlat kötelezõ tartalma – többek között – az ajánlati felhívás 11. pontja szerinti nyilatkozatok, a 18. oldal 3.0. és 3.1. pontjában pedig azt közölte, hogy kizárja azokat az ajánlattevõket, akik nem tesznek eleget – többek között – a 17. oldal 4.1. pontban foglaltaknak.<br>
A Döntõbizottság megállapította, hogy az OMKER Rt. ajánlata érvénytelen volt. Ugyanis a Kbt. 52. § (2) bekezdésének d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ajánlatkérõnek ezt a tényt észlelnie kellett volna és az érvénytelen ajánlatot ki kellett volna zárnia. A Kbt. 53. § (1) bekezdésének b) pontja ugyanis úgy rendelkezik, hogy az ajánlatkérõnek ki kell zárnia az eljárásból azt az ajánlattevõt, aki részérõl a kizáró ok az eljárás alatt következett be.<br>
A (2) bekezdés pedig kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Ajánlatkérõ az érvénytelen ajánlatot nem zárta ki, azt elbírálta, ezzel megsértette a Kbt. 53. § (1) bekezdésének b) pontjában foglaltakat.<br>
Mindezekre tekintettel a Döntõbizottság a rendelkezõ részben foglaltak szerint a Kbt. 88. § (1) bekezdés d) pontja alapján megállapította a jogsértés megtörténtét, valamint a Kbt. 88. § (1) bekezdés c) pontja szerint megsemmisítette az ajánlatkérõnek a közbeszerzési eljárás folyamán az OMKER Rt. ajánlatával kapcsolatban hozott döntését.<br>
A Döntõbizottság a kérelemben foglaltaknak részben helyt adott, ezért a Kbt. 88. § (1) bekezdésének g) pontja alapján kötelezte az ajánlatkérõt az igazgatási szolgáltatási díj, valamint a kérelmezõ jogi képviselõje által kért ügyvédi munkadíj megfizetésére.<br>
Tájékoztatást ad a Döntõbizottság arról, hogy a D. 215/2/1997. sz. határozatában hozott ideiglenes intézkedés hatálya jelen határozat meghozataláig tartott.<br>
A bírósági jogorvoslatot a Kbt. 89. § (1) bekezdése biztosítja.<br>
A határozat végrehajtására vonatkozó rendelkezés a Kbt. 90. § (2) bekezdésén alapul.<br>
<br>
Budapest, 1997. november 14.<br>
<br>
	Hámori András s. k. 	Dr. Monory Bulcs s. k.<br>
	közbeszerzési biztos	közbeszerzési biztos<br>
<br>
Dr. Deli Betty s. k. <br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>