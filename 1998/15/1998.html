<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1998)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.25/14/1998.<br>
<br>
Tárgy: a PVCS Építõ Kft. és a Betonútépítõ Rt egyesített jogorvoslati kérelme a Vecsés és Üllõ Nagyközségek csatornázására kiírt közbeszerzési eljárást lezáró döntések ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pest Megyei Víz- és Csatornamû Építõ Kft. (1107 Budapest, Balkán u. 4., képviseli: Ifj. Dr. Petrik Ferenc ügyvéd, 1012 Budapest, Mikó u. 14., a továbbiakban: I. r. kérelmezõ) és a Betonútépítõ Nemzetközi Építõipari Rt. (képviseli: Dr. Soós Tibor ügyvéd, 1094 Budapest, Tûzoltó u. 31., a továbbiakban: II. r. kérelmezõ) egyesített jogorvoslati kérelmére, amelyet a Vecsés Nagyközség Önkormányzata (2220 Vecsés, Szent István tér 1.) és Üllõ Nagyközség Önkormányzata (2225 Üllõ, Templom tér 3., képviseli: Dr. Hrabéczy Miklós ügyvéd, 2200 Monor, Kossuth L. u. 82.), a továbbiakban: ajánlatkérõknek a Vecsés, Gyál és Üllõ települések szennyvízcsatorna-hálózatának építésére, kivitelezésére vonatkozó közbeszerzési eljárást lezáró döntése ellen nyújtottak be, a Döntõbizottság megállapítja, hogy az ajánlatkérõk megsértették a közbeszerzésekrõl szóló 1995. évi XL. törvény (továbbiakban: Kbt.) a 60. § (1) bekezdés d) pontját. A kérelmeket egyebekben elutasítja.<br>
A Döntõbizottság kötelezi Vecsés Nagyközség Önkormányzatát, hogy az I. r. kérelmezõ részére, Üllõ Nagyközség Önkormányzatát pedig, hogy II. r. kérelmezõ részére 30 000 Ft, azaz harmincezer forint igazgatási szolgáltatási díjat a határozat kézhezvételétõl számított 30 napon belül fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Vecsés és Üllõ Nagyközségek Önkormányzatai és Gyál Város Önkormányzata, mint ajánlatkérõk megbízásából a Creal-Team Kft. (1027 Budapest, Kapás u. 48–50.) a Közbeszerzési Értesítõ 1997. évi 28. számában, 1997. július 23-án részvételi felhívást tett közzé nyílt elõminõsítési eljárásra Vecsés, Gyál, Üllõ települések szennyvízcsatorna-hálózatának építése, beruházási-kivitelezési szerzõdése tárgyában.<br>
A részvételi felhívás 3. c) pontjában meghatározták, hogy az ajánlattevõk a települések csatornahálózatának építésére külön-külön adhatnak (és kell hogy adjanak) ajánlatot.<br>
A Közbeszerzési Értesítõ 1997. évi 40. számában, 1997. október 15-én közzétett tájékoztatóban – összevontan, azaz nem településekre bontva hirdették ki az elõminõsítési eljárás eredményét. A beérkezett tizenkilenc jelentkezõbõl hetet minõsítettek ajánlattételre alkalmasnak az ajánlatkérõk, a következõ felsorolással: PVCS Építõ Kft., Magyar Aszfalt Kft., Betonútépítõ Rt., Betonút Rt., Arbau Kft., Swietelsky Kft. és a Földfém Konzorcium. A hét ajánlattételre alkalmasnak minõsített jelentkezõbõl Gyál Város Önkormányzata ötöt, Üllõ Önkormányzata hatot, míg Vecsés Önkormányzata hetet tartott alkalmasnak ajánlattételre.<br>
A tájékoztató hatodik pontjában sorolták fel a tizenkét alkalmatlannak minõsített jelentkezõt.<br>
A Creal-Team Kft. értesítése alapján az alkalmasnak ítélt hét ajánlattevõ közül hatan vásárolták meg a dokumentációt. Az elõminõsítési eljáráson ajánlattételre alkalmasnak minõsített cégek közül a Magyar Aszfalt Kft. nem tett ajánlatot egyik településre sem. A megvásárolt dokumentációban szereplõ "Utasítások az ajánlattevõk részére" (a továbbiakban: "utasítás") címû kilenclapos kiadványban a 34–36. pontokban az alábbiak szerint informálták a potenciális ajánlattevõket a bírálati szempontok fontossági sorrendjérõl, az ajánlatok semmissé nyilvánításának lehetõségérõl és a nyertesnek elfogadott ajánlattevõ(k) értesítésérõl az ajánlatkérõk:<br>
"34. A Megbízó azzal a sikeres ajánlattevõvel köt szerzõdést, akinek ajánlatát lényegileg megfelelõnek ítélte és az összességében legelõnyösebb ajánlatot tette. A bírálati szempontok fontossági sorrendje:<br>
– helyi adottságok ismerete,<br>
– pénzügyi és gazdasági alkalmasság,<br>
– mûszaki alkalmasság,<br>
– referenciamunkák,<br>
– ajánlati ár,<br>
– fizetési ütemezés,<br>
– teljesítési és jóteljesítési biztosítékok,<br>
– alvállalkozók,<br>
– egyezés a kiírási dokumentációval,<br>
– építési ütemezés, szakaszos üzembe helyezés, garanciavállalás mértéke,<br>
– kötbérvállalás mértéke,<br>
– az építési és az ideiglenes munkák módszerei,<br>
– helyi munkaerõ alkalmazás.<br>
Egyenértékû ajánlatok esetén a Közbeszerzési Törvény (Kbt.) 59. § (2)–(5) bekezdésében foglaltak az irányadók.<br>
35. A 36. szakaszban leírtak ellenére a Megbízó fenntartja magának a jogot, hogy elfogadjon, vagy visszautasítson bármilyen ajánlatot, vagy semmissé nyilvánítsa az ajánlati folyamatot, és minden ajánlatot visszautasítson bármikor, a szerzõdés odaítélése elõtt, anélkül, hogy bármiféle felelõsséget vállalna az érintett ajánlattevõvel, vagy ajánlattevõkkel kapcsolatban, vagy arra kötelezné magát, hogy döntésének okáról az ajánlattevõt, vagy ajánlattevõket informálja.<br>
36. A Megbízó ajánlott levél, távirat, vagy telefax útján értesíti a sikeres ajánlattevõt arról, hogy ajánlata elfogadást nyert, és indoklást ad az elfogadás okát illetõen.<br>
Az elfogadó nyilatkozat alapját képezi a szerzõdésnek és a formális szerzõdés elkészültéig helyettesíti azt.<br>
Amennyiben a sikeres ajánlattevõ benyújtja a teljesítési ill. jóteljesítési bankgaranciát, a Megbízó azonnal értesíti a többi ajánlattevõt, hogy ajánlatuk sikertelennek minõsült."<br>
A Döntõbizottság a Vecsés-Gyál-Üllõ települések Önkormányzatai által folytatott közbeszerzési eljárást jogorvoslati kérelem alapján 1997. november 19-én, a D. 238/4/1997. sz. határozatával felfüggesztette, majd a lefolytatott bizonyítási eljárást követõen 1997. december 16-i, D. 238/22/1997. sz. határozatában megállapította, hogy az ajánlatkérõ önkormányzatok megsértették a közbeszerzési törvény elõírásait.<br>
A határozat felhívta az érintett három önkormányzatot, hogy legkésõbb az ajánlatok eredményének kihirdetéséig zárja ki a közbeszerzési eljárásból a jogszabályellenesen részt vevõ jogi személyeket, és az "így fennmaradó ajánlattevõk által benyújtott ajánlatok értékelése alapján hirdesse ki a közbeszerzési eljárás eredményét, illetve az elbírálásra vonatkozó döntését a Kbt. szabályainak megfelelõen."<br>
Ezt követõen 1997. december 23-án ismertették (rész)eredmény hirdetés keretében Gyál Város Önkormányzatának 241/1997. (XI. 13.) sz. KT. határozatát, miszerint:<br>
"Gyál Város Önkormányzatának Képviselõ-testülete a szennyvízcsatorna-hálózat kivitelezésére beérkezett ajánlatok közül: a Betonút Szolgáltató és Építõ Részvénytársaságot – 1133 Budapest, Pannónia u. 59–61. jelöli nyertes pályázónak, figyelembe véve a Creal-Team Kft. javaslatát. Második helyezettként a Betonútépítõ Nemzetközi Rt. ajánlatát fogadta el."<br>
Vecsés és Üllõ Nagyközségek Önkormányzatai 1998. január 15-én hirdettek részleges eredményt az érintett települések szennyvízcsatorna-beruházására meghirdetett közbeszerzési eljárással kapcsolatban. Ezen eredmény- hirdetésen az írásos értesítés ellenére ajánlattevõk közül csak a Betonút Szolgáltató Rt. és II. r. kérelmezõ képviseltette magát. Ekkor hirdették ki: "hogy Vecsés Nagyközség Önkormányzatának Képviselõ-testülete 3/1998. (I. 13.) Ök. határozata alapján, Vecsés Nagyközség Önkormányzata a Vecsés Nagyközség szennyvízcsatorna- hálózatának megépítésére, beruházás-kivitelezési szerzõdés tárgyában kiírt nyílt közbeszerzési eljárást eredménytelennek nyilvánította."<br>
Hasonlóan közölték: "hogy Üllõ Nagyközség Önkormányzatának Képviselõ-testülete 2/1998. (I.14.) Ök. határozata alapján, Üllõ Nagyközség Önkormányzata az Üllõ Nagyközség szennyvízcsatorna-hálózatának megépítésére, beruházás-kivitelezési szerzõdés tárgyában kiírt nyílt közbeszerzési eljárást eredménytelennek nyilvánítja."<br>
Az eredményhirdetésrõl távolmaradó ajánlattevõkkel és a megjelentekkel is írásban közölte Vecsés Nagyközség alpolgármestere, mint a beruházás gesztora 1998. január 19-én a részleges eredményhirdetéseket egy levélben összesítve és I. r. kérelmezõ részére megküldte a Vecsés Önkormányzat Képviselõ-testületének a 3/1998. Ök. sz. határozatát is.<br>
Vecsés Nagyközség Önkormányzata a 3/1998. sz. Ök. határozatának 2. pontjában utalt a közbeszerzési eljárást eredménytelenné nyilvánításának indokáról annyiban, hogy az "Utasítások az ajánlattevõk részére" kiadott dokumentum 35. pontjában foglaltakra hivatkozott.<br>
A hivatkozott 3/1998. sz. Ök. határozatában nem hatálytalanította az 1997. november 25-én kelt 158/1997. Ök. határozatát, melyben a Képviselõ-testület a vecsési szennyvízcsatorna hálózat építési munkálatainál I. helyre elfogadja Vecsési Közmûépítõ Konzorciumként a közbeszerzési eljárásban résztvevõ kivitelezõt, míg II. helyre az I. r. kérelmezõt.<br>
Üllõ Nagyközség Önkormányzata a Döntõbizottság eljárást felfüggesztõ határozata elõtt, a 172/1997. (XI.13.) sz. Ö.H. határozatában rögzítette, hogy Üllõ nagyközség szennyvízcsatorna-hálózat kivitelezésére a beérkezett ajánlatok közül I. helyen a "Vecsési Középítõ Konzorcium" ajánlatát, míg II. helyen a II. r. kérelmezõ ajánlatát fogadja el. A Döntõbizottság D.238/22/1997. sz. határozatának kézhezvételét követõen – a fentebb hivatkozott – 2/1998. (I.14.) Ök. határozatában a már ismertetett döntésen túl a 3. pontban a 172/1997. (XI.13.) sz. Ö.H. határozatát visszavonta.<br>
I. r. kérelmezõ jogorvoslati kérelme 1998. január 28-án, míg II. r. kérelmezõ jogorvoslati kérelme 1998. január 29-én érkezett – törvényi határidõn belül a Döntõbizottsághoz.<br>
A Döntõbizottság a jogorvoslati kérelmeket egyesítette.<br>
Mindkét kérelmezõ az ajánlatkérõk eljárást lezáró döntését kérte megsemmisíteni. Kérték továbbá ideiglenes intézkedéssel felfüggeszteni az ajánlatkérõk által kezdeményezett új közbeszerzési eljárást és egységesen kérték ajánlatkérõk kötelezését az eljárási díj és a költségek viselésére.<br>
I. r. kérelmezõ kérte továbbá bírság kiszabását is, II. r. kérelmezõ pedig tárgyalás tartását.<br>
Kérelmezõk alapvetõen azzal indokolták – a tárgyaláson is fenntartott –, kérelmüket, hogy ajánlatkérõk õket önkormányzati határozatban a részükre ajánlatot tevõk közül 2. helyre sorolták, majd miután a Döntõbizottság a D.238/22/1997. sz. határozatával kizárni rendelte a közbeszerzési eljárásból az általuk elsõ helyre – nyertesnek – sorolt érvénytelen ajánlattevõt, újabb önkormányzati – Képviselõ-testületi – határozattal eredménytelennek nyilvánították az eljárást arra alapozva, hogy a fennmaradó ajánlattevõk közül egyik sem tett az ajánlati felhívásban foglaltaknak megfelelõ ajánlatot az ajánlatkérõ részére. Ezt mindkét kérelmezõ jogellenesnek, illetve visszaélésszerû joggyakorlatnak tartja, amely egyben a Döntõbizottság korábbi döntésének kikerülését is célozza. Kifogásolták továbbá, hogy az általuk sérelmezett döntést ajánlatkérõk nem is indokolták meg.<br>
I. r. kérelmezõ álláspontja szerint Vecsés Nagyközség Önkormányzatának: a Kbt. 59. § (1) bekezdése és 61–64. §-ai alapján a nyertes ajánlattevõvel kell megkötnie a szerzõdést. Véleménye szerint a Kbt-nek ez olyan cogens szabálya, amit ajánlatkérõ nem sérthet meg.<br>
Vecsés Nagyközség Önkormányzata írásos észrevételében és a tárgyaláson elhangzott nyilatkozatában alapvetõen azzal védekezett, hogy eljárása törvényes volt, mert az "Utasítások az ajánlattevõk részére" kiadott dokumentum 35. pontjában a tényállásban fentebb idézettek szerint bármiféle magyarázat nélkül visszautasíthatott bármilyen ajánlatot. A tárgyaláson azt is nyilatkozta, hogy I. r. kérelmezõ ajánlatának alaposabb vizsgálata során – még a döntés elõtt – megállapították, hogy egy helyi adóra vonatkozó igazolást nem csatolt ajánlattevõ, de ezen túlmenõen azért sem fogadták el ajánlatát, mert a késõbb kizárt ajánlattevõnél közel 10 millió forinttal nagyobb összegû volt I. r. kérelmezõ ajánlata, ez pedig az Önkormányzat részére jelentõs összeg.<br>
Üllõ Nagyközség Önkormányzata az aláírás és hitelesítõ záradék nélküli írásos nyilatkozatában kinyilvánította, hogy a közbeszerzési eljárásra vonatkozó rendelkezéseket nem sértette meg. A tárgyaláson sem tudta megindokolni, hogy miért nyilvánította eredménytelennek a közbeszerzési eljárást.<br>
Az ügyben az egyéb érintettek érdemi észrevételt nem tettek. A jogorvoslati kérelem részben alapos.<br>
A Kbt. 2–5. §, illetve 26–72. §-ában foglalt tételes jogi rendelkezések a Kbt. hatálya alá tartozó szervezetek szerzõdéskötést megelõzõ eljárásának rendjét határozzák meg. Ezen eljárási szabályok az ajánlatkérõk szerzõdéskötési szabadságát korlátozzák. A szerzõdés megkötését megelõzõ folyamat szabályai cogensek. A kogens jelleg nem csak a folyamat kezdetén – fedezet rendelkezésre állása, ajánlati hirdetmény, dokumentáció elkészítése – illetve a közbeszerzés folyamán – ajánlatok felbontása, kizárás, érvénytelenség megállapítása – tanúsítandó magatartásra, de az eljárást lezáró döntés meghozatalára is vonatkozik. A kötelezõ eljárási szabályoknak keretet a Kbt. 24. §-ában meghatározott alapelvek adnak, amely alapelvek egyúttal korlátot szabnak a tételes jogi rendelkezések értelmezése, alkalmazása tekintetében is.<br>
A fentiekbõl következik, hogy a Kbt. nem csak arra nézve ír elõ kötelezõ rendelkezést, hogy az ajánlati felhívás milyen feltételek között tehetõ közzé, illetve, hogy az eljárás folyamán milyen magatartást kell tanúsítani, hanem arra is, hogy az eljárást mely esetekben lehet eredménytelennek nyilvánítani.<br>
A Kbt. 60. § (1) bekezdése szerint az eljárás eredménytelen, ha<br>
a) nem érkezett ajánlat,<br>
b) kizárólag érvénytelen ajánlatok érkeztek,<br>
c) az összes ajánlattevõk ki kellett zárni az eljárásból,<br>
d) egyik ajánlattevõ sem tett az ajánlati felhívásban foglaltaknak – az ajánlatkérõ részére – megfelelõ ajánlatot,<br>
e) az ajánlatkérõ az 55. § (1)–(2) bekezdésében elõírt határidõn belül az ajánlatokat nem bírálja el,<br>
f) valamelyik ajánlattevõnek az eljárás tisztaságát, vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.<br>
E rendelkezés tartalma szerint azt jelenti, hogy az ajánlatkérõnek csakis a fenti okokból van törvényes lehetõsége az eljárás eredménytelenné nyilvánítására. Az ajánlatkérõnek nincs joga e rendelkezés szerint, hogy tetszõleges okra hivatkozva utasítsa vissza az összes ajánlatot, vagy nyilvánítsa eredménytelenné az eljárást még akkor sem, ha az ajánlati dokumentációban elõzetesen ezt a kikötést tette. A Kbt. 25. §-a szerint ugyanis a törvény szabályaitól csak annyiban lehet eltérni, amenynyiben azt a törvény kifejezetten megengedi. A Kbt. 52-53. §-ai meghatározzák, hogy az ajánlatokat mely esetben lehet érvénytelenné nyilvánítani, illetve az ajánlattevõket kizárni, a 48. § (2) bekezdése rögzíti, hogy az ajánlati felhívást meddig lehet visszavonni, a 63. § (2) bekezdése írja elõ az indokolási kötelezettséget, míg az eredménytelenségre vonatkozó szabályokat a 60. § határozza meg. E szabályoktól eltérést a Kbt. egyetlen rendelkezése sem engedélyez. Erre tekintettel e szabályoktól eltérõ rendelkezéseket az ajánlatkérõ az ajánlati felhívásában nem köthet ki, illetve annak felhívásban történõ rögzítése esetén sem alkalmazhatja. A dokumentáció 35. pontjában rögzített Kbt. szabályaitól eltérõ kikötésre hivatkozva, az ajánlatkérõ az eljárást eredménytelennek nem nyilváníthatja. Az ettõl eltérõ értelmezés következtében a Kbt. több rendelkezése tartalmát veszítené. A korlátlan eredménytelenné nyilvánítás esetében kiürülne többek között a Kbt. ajánlati kötöttségre, ajánlati felhívás visszavonásának korlátaira vonatkozó rendelkezése. Az eredménytelenné nyilvánítás tekintetében sem illeti meg ajánlatkérõt korlátlan szabadság, kötik a Kbt. 24. §-ában megfogalmazott alapelvek – esélyegyenlõség, versenytisztaság, nyilvánosság, – valamint a Kbt. 60. §-ában foglalt rendelkezések. A dokumentáció 35. pontja nem alapozza meg az eredménytelenséget.<br>
Az ajánlatkérõk a dokumentáció 35. pontján túl a 60. § (1) bekezdés d) pontjára hivatkozva nyilvánították eredménytelenné az eljárást. Döntésük indokaként hivatkoztak arra, hogy az eredménytelenné nyilvánítás tekintetében korlátlan szabadság nem csak a Kbt. 60. § (1) bekezdés d) pontja alapján illeti meg az ajánlatkérõt, de ajánlati felhívásuk – az Utasítás 35. pontja – szerint is lehetõségük volt erre.<br>
Tárgyi közbeszerzési eljárásban megállapítható volt, hogy ajánlatkérõk elõminõsítési eljárást folytattak le. Ennek körében 19 ajánlattevõ jelentkezését bírálták el. Szigorú alkalmassági vizsgálatot követõen a 3 önkormányzat más és más ajánlattevõt tekintve alkalmasnak összesen 7 jelentkezõt ítélt megfelelõnek az ajánlattételre. Már az alkalmatlanná minõsítés során elõre látható volt, hogy a 3 településre egyenként átlagban 3 ajánlatnál nem fog több érkezni településenként eltérõ alkalmasság megítélése következtében.<br>
Mindebbõl következik, hogy mindegyik ajánlatkérõnek számítania kellett arra, hogy a tényleges ajánlattételt illetõen széles körû verseny nem fog kialakulni az ajánlattevõk között. Nem fogadható el minderre tekintettel az ajánlatkérõnek azon indokolása, miszerint a korlátozott versenyre való tekintettel minõsíti eredménytelennek az eljárást. Ugyancsak nem megalapozott az az ajánlatkérõi állítás sem, mely szerint megfelelõ ajánlatok az ajánlatkérõk részére nem érkeztek. Az ajánlatkérõk ugyanis határozatuk indokolási részében korábban hivatkozott önkormányzati határozatban az ajánlatokat elbírálták és második helyezettként minõsítették mind a PVCS Kft.-t (Vecsési ajánlatokban), mind a Betonútépítõ Rt-t. (Üllõi ajánlatokban) Minderre tekintettel a Döntõbizottság megállapította, hogy azok az indokok, amelyekkel az ajánlatkérõk eredménytelennek nyilvánították az eljárást, nem valósak és okszerûek. Nem támasztják alá, hogy számukra a korábban 2. helyezettként megjelölt ajánlatok nem voltak megfelelõek. A Kbt. 60. § (1) d) pontja pedig csak akkor teszi lehetõvé az eredménytelenné nyilvánítást, ha egyik ajánlattevõ sem tett az ajánlatkérõ részére megfelelõ ajánlatot. A megfelelõ ajánlatokra tekintettel ajánlatkérõ megszegte a Kbt. 60. § (1) bekezdés d) pontját.<br>
Ezen túlmenõen kérelmezõ indítványával ellentétben a Döntõbizottságnak nincs módja arra, hogy az ajánlatkérõt a szerzõdés megkötésére kötelezze.<br>
A Kbt. 59. § (1) bekezdése szerint az ajánlatkérõ csak az eljárás nyertesével köthet szerzõdést (kivéve azt az esetet, ha az eljárás nyertese visszalép a szerzõdéskötéstõl), azonban ha a felek a szerzõdést valamilyen okból nem kötik meg, a szerzõdés kikényszerítésére a Kbt. szabályai alapján nincs mód, szerzõdéskötési kötelezettség hiányában. A Ptk. 198. § (2) bekezdése szerint szerzõdéskötési kötelezettséget jogszabály írhat elõ.<br>
A Kbt. 62. § (2) bekezdése nem értelmezhetõ úgy, hogy e rendelkezés szerzõdéskötési kötelezettséget is teremt.<br>
Álláspontunk szerint a szerzõdés megkötésére az ajánlatkérõt még abban az esetben sem lehetne kötelezni, ha az eljárás nyertesét kihirdette volna. A kihirdetett nyertessel történõ szerzõdés megkötésének elmaradása, ugyanakkor álláspontunk szerint ugyanazt a jogkövetkezményt vonhatja maga után, mint a jogellenes eredménytelenné nyilvánítás, azaz az ajánlattevõknek igényük keletkezhet az ajánlat elkészítésével, és egyéb okból felmerült költségeik megtérítésére, a Kbt. 88. § (1) bekezdés g) pontja alapján.<br>
Jelen esetben kérelmezõk az eljárási díjon felül további költségek megtérítésére nem tartottak igényt, így erre vonatkozóan a Döntõbizottság nem rendelkezett.<br>
Az indokolásban kifejtettek szerint a kérelmek részben megalapozottak, ezért a Döntõbizottság – a Kbt. 76. § (1) bekezdésének c) pontjában biztosított jogkörében eljárva – a Kbt. 88. § (1) bekezdésének d) és g) pontjait alkalmazta jogkövetkezményként.<br>
Ideiglenes intézkedést nem alkalmazott, mivel ennek törvényi feltételei nem álltak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. március 10.<br>
<br>
	Dr. Bíró László s. k. 	Kalmárné Diósy Ildikó s. k.<br>
	közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
 Döntõbizottság elnöke<br>
  <br>
A határozatot a bíróság elõtt keresettel támadták.<br>
<br>
<br>
<br>
<br>
<br>
<br>
<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>