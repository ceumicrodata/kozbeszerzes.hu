<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1087)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.260/18/1997.<br>
<br>
Tárgy: ATLASZ Szövetkezet kérelme a BKV Rt. közbeszerzési eljárása ellen.<br>
<br>
Közbeszerzések Tanácsa nevében a Közbeszerzési Döntõbizottság (a továbbiakban: Döntõbizottság) a meghozta az alábbi<br>
<br>
HATÁROZAT-ot:<br>
<br>
Az ATLASZ Tervezõ Szolgáltató Szövetkezet (1221 Budapest, Leányka u. 34. továbbiakban: kérelmezõ) által benyújtott jogorvoslati kérelmet, melyet a Budapesti Közlekedési Vállalat Rt. (1148 Budapest, Fogarasi út 2–6. a továbbiakban: ajánlatkérõ) 25 telephely talaj és talajjavító környezetállapot felvétele tárgyában kiírt közbeszerzési eljárása ellen nyújtott be, a Döntõbizottság mint megalapozatlant elutasítja.<br>
A felmerült költségeket és díjat a felek maguk viselik. A határozat ellen fellebbezésnek nincs helye. A határozat felülvizsgálatát annak kézhezvételétõl számított 15 napon belül a Fõvárosi Bíróságtól lehet kérni. A keresetet a Fõvárosi Bíróságnak címezve, de a Döntõbizottsághoz kell benyújtani 3 példányban.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 32. számában (1997. VIII. 21.) jelentette meg ajánlati felhívását 5061 iktatószám alatt, melyben meghatározta a kiírás tárgyát: vállalkozási szerzõdés az ajánlatkérõ 25 telephelyén talaj és talajvíz környezetállapot felvételre. A teljesítés helye: a BKV Rt. fõvárosban és agglomerációs övezetében elhelyezkedõ telephelyein, a dokumentációban részletezett ágazati csoportosítás szerint. Közbeszerzési Értesítõ 34. számában (1997. IX. 3.) jelentette meg ajánlati felhívás helyesbítését, amelyben a felbontás idõpontját közölte. A pályázati kiírás dokumentációját 23 cég vásárolta meg, 18 nyújtotta be határidõre ajánlatát, és a bontáskor 17 bizonyult érvényesnek.<br>
Az ajánlat leadási határideje 1997. október 1., míg az eredményhirdetésé 1997. november 1. utáni elsõ munkanap, november 3. volt. A Közbeszerzési Értesítõ 1997. október 29-én megjelent 42. számában (6936 iktatási szám alatt) az ajánlatkérõ az elbírálási határidõ meghosszabbításáról annak lejárta elõtt részletesen indokolt módosítást jelentetett meg.<br>
Az elbírálás szempontjaként az összességében a legelõnyösebb elvet választotta és a szempontok sorrendjét az alábbiak szerint jelölte meg:<br>
– mûszaki, szakmai alkalmasság (referenciamunkák),<br>
– ajánlati ár,<br>
– elõnyösebb a több ágazati telephelycsoport, vagy az összese telephely vizsgálata,<br>
– az elõírtnál kedvezõbb fizetési feltételek.<br>
A felsorolt szempontok 40, 30, 20 és 10 pontos értékkel kerültek figyelembevételre.<br>
Az 1997. november 27-én megtartott eredményhirdetésen ajánlatkérõ az MTA TAKI ajánlatát hirdette ki nyertesnek. Kérelmezõ kérelmére ajánlatkérõ írásbeli válasza és részletes indokolása után kérelmezõ 1997. dec. 12-én a törvényes határidõn belül jogorvoslati kérelemmel fordult a Döntõbizottsághoz, melyben a Kbt. 88. § (1) bekezdés c), d), f) és g) pontja szerinti döntését, azaz a lezáró döntés megsemmisítését, a jogsértést megállapítását, bírság kiszabását, és a jogsértõt a költségek viselésének kötelezésére kérték. Ideiglenes intézkedésként pedig kérték a Kbt. 82. § (2) bekezdés d) pontja alapján az ajánlatkérõ és a gyõztesként kihirdetett pályázó szerzõdéskötésének megtiltását.<br>
A jogsértõ magatartást kérelmezõ abban jelölte meg, hogy álláspontja szerint a pályázat leadási határideje 1997. szept. 30. volt, az eredményhirdetése pedig 1997. november 1. utáni elsõ munkanap, november 3. volt. November 3-án az eredményhirdetés elmaradt, telefonon történt érdeklõdésükre november 4-én telefonon 30 napos halasztásról, majd 1997. november 25-i körfaxában az ajánlatkérõ november 27-i eredményhirdetésrõl adott tájékoztatást ajánlatkérõ. Az ajánlatkérõ a fenti eseménysorral megsértette a Kbt. 55. § (1) és (2) bekezdését, ezért a (4) bekezdés szerint az eljárás eredménytelen. Ezen álláspontját a tárgyaláson módosítva a kérelmét e részében visszavonta.<br>
Álláspontjuk szerint kérelmezõ – az eredményhirdetésen elhangzott bejelentések szerint – összegszerûen az egyik legkedvezõbb ajánlatot tette: 11 440 000 Ft nettó összegben. Az árajánlatok 11–68 M Ft-os összegûek voltak, míg a nyertesként kihirdetett MTA TAKI kérelmezõ által ajánlott árat 2,5–3-szorosan meghaladó ajánlatot tett 29,9 M Ft összegû ajánlatával. Álláspontjuk szerint ajánlatkérõ megsértette a Kbt. 57. § (2) bekezdését, mivel nem kért magyarázatot kérelmezõ kirívóan alacsony ajánlatáról, továbbá elmulasztotta a Kbt. 63. § (2) bekezdés szerinti határidõt, és nem tájékoztatta az ajánlattevõt a Kbt. szerinti tartalommal, 15 napon belül. Kérelmezõ álláspontja az, hogy az ajánlatkérõ nem tud érdemi magyarázatot adni, hogy milyen értékelési szempontok alapján hirdette ki gyõztesként az MTA TAKI-t. Kérelmezõ – annak érdekében, hogy meggyõzõdhessen az elbírálás szabályosságáról – írásban kérte az ajánlatkérõtõl, hogy az iratokba betekinthessen, amelyet ajánlattevõ nem tett lehetõvé. Ezért kérelmezõ szerint az ajánlatkérõ nem tudja igazolni a döntése helyességét és nem a Kbt. 34. § (3) bekezdés szerinti szempontok alapján végezte értékelését.<br>
Kérelmezett észrevételében elõadta, hogy az eredménytelenség miatt benyújtott kérelem megalapozatlan, mivel 1997. október 29-én megjelent 42. számában az ajánlatkérõ az elbírálási határidõ meghosszabbításáról módosítást jelentetett meg. Elõadta továbbá, hogy a döntés az összességében a legelõnyösebb ajánlatra szólt, és ennek megfelelõen került kiválasztásra a nyertes ajánlat, az indokolás és a tájékoztatás a 15 napos határidõn belül megfelelõen megtörtént. Fentiek miatt a kérelem elutasítását kérte.<br>
Egyéb érdekeltként Golder Associates Kft., Kultúrmérnöki Kft., kérelemtõl eltérõ érdemi, míg Elgoscar Kft. kérelmezõvel egyezõ észrevételt tett.<br>
A Döntõbizottság a lefolytatott tárgyalás és a rendelkezésre álló bizonyítékok alapján megállapítja, hogy a kérelem alaptalan.<br>
A Kbt. 55. § (2) bekezdése rendelkezése szerint: "Az ajánlatkérõ az elbírálási határidõt – indokolt esetben – egy alkalommal, legfeljebb harminc nappal meghoszszabbíthatja. A határidõ meghosszabbítását az ajánlatkérõ az eredeti határidõ lejárta elõtt hirdetményben teszi közzé, melyben a határidõ meghosszabbításának indokát is meg kell jelölnie". Ajánlatkérõ e rendelkezésre figyelemmel járt el az elbírálási idõ meghosszabbításánál, így eljárása nem volt törvénysértõ, a Kbt. 55. § (4) bekezdése alapján az eljárás nem volt eredménytelen.<br>
Az elbírálás és a tájékoztatás vonatkozásában elõterjesztett kérelemrészek is alaptalanok az alábbiak szerint:<br>
A Döntõbizottság a nyertes ajánlatot megvizsgálva elfogadta az ajánlatkérõ azon állítását miszerint a nyertes ajánlattevõ a bejárás és a felmérés alapján adta meg részletes ajánlatát, alapos és részletes telephelyenként egyéniesített ajánlatot tett, részletes kárelhárítási tervvel és ár- és értékelemzéssel. Mûszaki, szakmai tartalom vonatkozásában – amely elsõ szempontként 40%-ban szerepelt az elbírálásnál – a nyertes pályázó, az MTA TAKI a legjobb eredményt érte el. Az MTA TAKI tételes mûszaki tartalmú ajánlata a technológiák és a potenciális szennyezõ-források figyelembevételével készült, magas színvonalú. A mûszaki, technikai háttér ismertetése mellett az ATLASZ Szövetkezet kérelmezõ mûszaki ajánlata általános, kevésbé részletezett volt. A kérelmezõ esetében viszont ajánlatkérõ általánosnak tekintette az ajánlatot, a fúrások száma meghatározása nem volt valószínûsítve. Nincs megemlítve, hogy milyen alapon került meghatározásra, hogy egyes telephelyeken hány fúrást végeznek, ugyanakkor a tett ajánlat több esetben a részfeladatok folyamatos ismétlésébõl áll. Összességében nem találták kellõen indokoltnak, megalapozottnak az ajánlatot, arra tekintettel is, hogy az ISO 14001-es számú környezet központi irányítási rendszer bevezetésével kapcsolatos teendõknek nem felelt meg mindenben a kérelmezõ által tett ajánlat. Részletesen értékelte az ajánlatkérõnél felállított bizottság az ajánlatokat, ezért kapott 40 pontot a nyertes ajánlattevõ, míg a kérelmezõ 30 pontot. Az ajánlatkérõ értékelte az árnál jelentkezõ eltérést is, mivel a nyertes kedvezõtlenebb ajánlata 11 pontot kapott, míg kérelmezõ a maximális 30 pontszámot. A harmadik értékelési szempont alapján mindkét ajánlat 20 pontot kapott, míg a fizetési feltételek esetén a kérelmezõ 0 pontot ért el, míg a nyertes ajánlat 8 pontot kapott. Az értékelés 80:81 pont arányban a nyertes javára dõlt el. Fenti értékelést és az erre vonatkozó eljárást a Döntõbizottság a Kbt.-ben írt elõírások szerint megalapozottnak találta, mivel a végsõ döntést az ajánlatkérõnél megalakít<br>
ott Értékelõ Bizottság a szakmai véleményezõ bizottság elõterjesztésére figyelemmel hozta meg mérlegelési jogkörével élve. A kérelmezõ által ajánlott ár nem volt kirívóan alacsony, a mûszaki tartalommal arányban állt, így nem volt indoka a magyarázatkérésnek.<br>
A Kbt. 63. § (2) bekezdése szerint: "Az ajánlattevõt kérelmére, a kérelem kézhezvételétõl számított tizenöt napon belül tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegezés szerinti, illetõleg az elõminõsítési eljárásban alkalmatlanná minõsítésének indokairól és a nyertes ajánlattevõ személyérõl." Ezen tájékoztatási kötelezettségének határidõben és kellõ tartalommal ajánlatkérõ eleget tett 1997. december 5-én kelt levelében. Ugyanakkor a bírálati iratokba való betekintés biztosítását a Kbt. nem teszi kötelezõvé, így az erre vonatkozó kérelemrész törvényi elõírás hiányában megalapozatlan. Ajánlatkérõt megilleti az a jog, hogy az elbírálásra vonatkozó iratanyagának megtekintési lehetõségérõl maga döntsön.<br>
A Döntõbizottság ideiglenes intézkedést nem alkalmazott, mivel a jogorvoslati kérelem benyújtásakor erre nem látott kellõ alapot.<br>
Fentiekre tekintettel a Döntõbizottság – a Kbt. 76. § (1) bekezdés c) pontjában biztosított jogkörében eljárva – a Kbt. 88. § (1) bekezdés a) pontja szerinti jogkövetkezményt alkalmazta, mivel a kérelem alaptalan volt. A díjra és költségekre vonatkozó rendelkezés a Kbt. 88. § (1) bekezdés g) pontja szerint történt, mivel jogsértést nem állapított meg a Döntõbizottság.<br>
A bírósági jogorvoslati lehetõség a Kbt. 89. § (1) bekezdésén alapszik.<br>
<br>
Budapest, 1998. január 10.<br>
<br>
Dr. Hámori András s. k.	Dr. Cziffra Csaba s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>