<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁGA (1084)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 5/17/1998.<br>
<br>
Tárgy: Az Orako Kereskedelmi és Szolgáltató Kft. jogorvoslati kérelme a BM Országos Közbeszerzési Fõigazgatóság közbeszerzés eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Orako Kereskedelmi és Szolgáltató Kft. (1222 Budapest, Gádor u. 130., jogi képviselõ: dr. Vajk Kálmán ügyvéd 1033 Budapest, Akác köz 3. II/6., a továbbiakban: kérelmezõ) kérelmét, amelyet a BM Országos Közbeszerzési Fõigazgatóság (1149 Budapest, Mogyoródi út 43., jogi képviselõ: dr. Sebõk Cecília ügyvéd, 1211 Budapest, Táncsics M. u. 62., a továbbiakban: ajánlatkérõ) irodabútorok szállítására kiírt közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 1997. november 5-i számában. A meghirdetett nyílt eljárást a 125/1996. (VII. 24.) Korm. rendelet hatálya alá tartozó, illetve a központosított közbeszerzési eljáráshoz önként csatlakozó költségvetési szervek részére folytatta a felhívás 3. a) pontjában és a dokumentációban meghatározott mûszaki leírásnak megfelelõ irodabútorok szállítására és kapcsolódó szolgáltatások teljesítésére vonatkozóan. A felhívás 4. pontja szerint a teljesítés határideje folyamatos az intézmények egyedi megrendelései alapján, a felhívás 3. a) pontja alatt termékcsoportonként rögzített összértéknek megfelelõ bútormennyiség leszállításáig.<br>
Az ajánlatkérõ az eljárásban való részvételt ajánlati biztosíték adásához kötötte. Az általa megkövetelt 500 E Ft biztosíték lehetséges formájaként készpénzátutalást vagy bankgarancia csatolását írta elõ. Az ajánlatok elbírálásának szempontjaként az összességében legelõnyösebb ajánlat kiválasztását jelölte meg, az értékelési szempontokat a felhívás 13. pontjában meghatározta. E szempontok között negyedikként a "rendelkezésre állást" (szállítási határidõ az egy intézmény által egyidejûleg megrendelt mennyiség függvényében) jelölte meg. Az 1997. december 17-i ajánlattételi határidõig a következõ ajánlattevõk nyújtották be ajánlatukat: BIFI Kft., Gold Büro 2000 Kft., Garzon Bútor Rt – Balaton Bútorgyár Rt – Mezõkövesdi Bútoripari Kft. – Falco Sopron Irodabútor Kft. (a továbbiakban: közös ajánlattevõk), Debreceni Bútoripari Rt., Színvonal Lakberendezési Stúdió; Hajdúthonet Rt., Domus Lánc Kft., Metrimpex Rt., BUFA Kft., kérelmezõ.<br>
Az ajánlatkérõ a felbontott ajánlatok mindegyikérõl megállapította, hogy azok további bírálatra alkalmasak, és az ajánlatok részletes értékelését megkezdte. A jogorvoslati eljárás idõszakában az értékelés még nem fejezõdött be, ugyanis az ajánlatkérõ az ajánlatok eredeti 30 napon belüli elbírálási határidejét további 30 nappal meghosszabbította.<br>
Kérelmezõ 1998. január 7-én kelt jogorvoslati kérelmében és a kérésére 1998. január 20-án megtartott tárgyaláson azt kifogásolta, hogy az ajánlatkérõ a Kbt. 57. §-a alapján a közös ajánlattevõktõl az általuk becsatolt bankgaranciával kapcsolatos "tájékoztatást" kért. A közös ajánlattevõk által becsatolt bankgarancia ugyanis a garancianyújtás kezdõ idõpontjaként 1998. december 17-ét tartalmaz, ez pedig mind tartalmilag, mind formailag is eltérõ a felhívásban (és a dokumentációban) elõírtakhoz képest. Álláspontja szerint elõbbiek miatt közös ajánlattevõk érvénytelen ajánlatot nyújtottak be, az ajánlatkérõ pedig jogsértést követett el, amikor az ajánlat érvénytelenné nyilvánítása helyett lehetõséget kínált fel az ajánlat módosítására. Sérelmezte azt is, hogy az ajánlatkérõ a bontáskor nem ismertette a közös ajánlattevõk mindegyikének székhelyét, és egyetlen ajánlat ismertetésekor sem rögzítette a teljesítés határidejét.<br>
Kifogásolja az ajánlatkérõ által készített bontási jegyzõkönyvet mind tartalmi, mind formai okból (tartalmilag hiányos, mert nem rögzíti az ajánlati biztosíték vizsgálatát, nem a valóságnak megfelelõen rögzíti az elhangzottakat, formailag elégtelen, mert nem tartalmazza a jegyzõkönyv felvételének dátumát). Feltételezés alapján sérelmezi, hogy ajánlatkérõ a III. termékcsoportra vonatkozó követelményeit a szerzõdés teljesítése során megváltoztatja.<br>
Kérelmezõ a jogorvoslati eljárás folyamán a következõ indítványokat tette:<br>
l. A Döntõbizottság vizsgálja meg szakértõ utján a közös ajánlattevõk által csatolt bankgarancia valódiságát.<br>
<br>
2. A Döntõbizottság biztosítsa kérelmezõ számára a közös ajánlattevõk ajánlatába való betekintést a szállítási határidõt, a közös ajánlatot megalapozó nyilatkozatot, az eredeti és a "módosított" bankgarancia nyilatkozatot, valamint a közös ajánlattevõk székhelyét illetõen.<br>
<br>
3. A Döntõbizottság vizsgálja meg ajánlatkérõ korábbi, egyéb közbeszerzési eljárásban készült bontási jegyzõkönyveit, és hasonlítsa össze azokat a jelen eljárásban kifogásolt bontási jegyzõkönyvvel tartalmi és formai szempontból.<br>
<br>
4. A Döntõbizottság tanúkat hallgasson meg a bontási eljáráson elhangzottakkal kapcsolatosan.<br>
Elõbbiekre tekintettel kérte, hogy a Döntõbizottság állapítsa meg ajánlatkérõ részérõl a jogsértést, hívja fel õt a Kbt. szabályainak megfelelõ eljárásra, azaz arra, hogy a közös ajánlattevõket zárja ki a közbeszerzési eljárásból. Kéri, hogy – amennyiben 1. számú indítványának helyt ad a Döntõbizottság, és bebizonyosodik az eljárásban a közös ajánlattevõk jogsértése – a közös ajánlattevõket a Döntõbizottság 5 évre tiltsa el a közbeszerzési eljárástól. Kéri a jogsértõk elmarasztalását az igazgatási szolgáltatási díjban és a költségekben (50 E Ft ügyvédi munkadíj). Kérte ideiglenes intézkedés elrendelését a közbeszerzési eljárás felfüggesztésére és a szerzõdéskötés megtiltására.<br>
Az ajánlatkérõ a jogorvoslati kérelemre tett észrevételében kéri a kérelem elutasítását megalapozatlanság címén, továbbá kérelmezõ kötelezését az eljárásban felmerült költségek (50 E Ft ügyvédi munkadíj) megtérítésére. A dokumentáció részét képezõ bankgarancia formalevél célja az volt, hogy viszonylag egységes formájú bankgarancia kerüljön az ajánlatokba, és így az összehasonlításuk egyszerûbb legyen. Miután ezt az iratot a bankok állítják ki az általuk használt formában, lehettek eltérések a szövegezésben. A garancia kezdõ idõpontjának megadását a kiíró nem kérte, e nélkül is megfelelt a célnak, azaz az ajánlati biztosíték adásának. A közös ajánlattevõk bankgaranciája nyilvánvalóan elírást tartalmazott, ezért alkalmazta ajánlatkérõ a Kbt. 57. § (1) bekezdését. A válaszadással az ajánlat nem módosult.<br>
Kérelmezõ bizonyítási indítványát kéri elutasítani, miután a bankgarancia valódiságához nem férhet kétség. Az ajánlatok bontásakor a közös ajánlattevõk székhelyét ismertette, azt tartalmazza a jegyzõkönyv, közös ajánlattétel a Kbt. szabályai szerint megengedett.<br>
A teljesítési határidõket a bontási jegyzõkönyv a kiírási feltételeknek megfelelõen rögzítette.<br>
Egyebekben kérelmezõ feltételezett – még be nem következett – jogsérelmek körében kéri a Döntõbizottság eljárását, valamint olyan eljárásokra hivatkozik, amelyek lezárultak, és amelyekben a kérelmezõ jogorvoslatot megfelelõ idõben – nem kezdeményezett. Kérelmezõ indítványait kéri elutasítani.<br>
Az eljárásban egyéb érdekeltek a következõ észrevételeket tették:<br>
Közös ajánlattevõk kérik a jogorvoslati kérelem és kérelmezõ indítványainak elutasítását. A becsatolt bankgarancia tartalmazta azokat az adatokat, amelyeket az ajánlatkérõ elõírt. A bankgarancia kezdõ idõpontjára az ajánlatkérõ nem tett elõírást, azt a kibocsátó bank kérés nélkül jelölte meg, eközben hibásan adta meg az évszámot. A kibocsátó saját maga is elismerte tévedését, és a helyreigazítást az ajánlatkérõ számára megküldte. A Gold Büro 2000 Kft. álláspontja szerint a banki igazolás kiállítója nyilvánvalóan tévedett.<br>
A BIFI Kft. és a Hajdúthonet Rt. észrevétele szerint a közös ajánlattevõk ajánlata érvénytelen a hibásan kitöltött bankgarancia miatt. Utóbbi ajánlattevõ állítása szerint az ajánlatkérõ nem ismertette a közös ajánlattevõk székhelyét és a teljesítési határidõt.<br>
A Döntõbizottság a rendelkezésére álló iratok és a tárgyaláson elhangzottak alapján megállapította, hogy a kérelem megalapozatlan.<br>
A Kbt. 41. § (1) bekezdése szerint az ajánlatkérõ az eljárásban való részvételt ajánlati biztosíték adásához kötheti. A biztosíték nyújtásának módját, mértékét és a biztosíték rendelkezésre állásának legkésõbbi idõpontját az ajánlatkérõnek az ajánlati felhívásban kell meghatároznia. Az ajánlattevõnek ajánlata érvényességének egyik feltételeként igazolnia kell, hogy a biztosítékot az ajánlatkérõ rendelkezésére bocsátotta.<br>
Jelen ügyben az ajánlatkérõ a felhívás 8. pontjában 500 E Ft biztosíték adásához kötötte az ajánlattételt. Az ajánlati biztosítékot bankgarancia formájában is elfogadta, a garanciával kapcsolatban azt az elõírást tette, hogy az ajánlat érvényességének lejártáig kell érvényben maradnia, egyébként pedig az ajánlattevõ által választott bank bocsátja ki az ajánlati dokumentációban rögzített formában.<br>
A dokumentáció 7. számú melléklete volt az "Ajánlati bankgarancia forma". Ennek utolsó bekezdése a következõ: "Ez a garancia az ajánlati kötöttség lejártáig – azaz 1997...... határnapig – marad érvényben, és bármely erre vonatkozó igénynek legkésõbb ezen idõpontig meg kell érkeznie a Bankhoz. Az ezt követõen kapott felhívás alapján a Bank nem fizet".<br>
A közös ajánlattevõk által becsatolt bankgarancia nyilatkozatot a CIB Hungária Bank Rt. 1997. november 21-én állította ki. Utolsó bekezdése így szól: "Ez a garancia 1998. december 10-tõl kezdõdõen az ajánlati kötöttség lejártáig – azaz 1998. február 28. határnapig – marad érvényben, és bármely erre vonatkozó igénynek legkésõbb ezen idõpontig meg kell érkeznie a Bankhoz. Az ezt követõen kapott felhívás alapján a Bank nem fizet."<br>
Az ajánlatkérõ 1997. december 23-án a bankgarancia érvényességének kezdõ idõpontjára vonatkozóan kért egyértelmû tájékoztatást a közös ajánlattevõktõl.<br>
A közös ajánlattevõk tájékoztatásul a CIB Hungária Bank Rt. 1997. december 29-én kelt, közvetlenül ajánlatkérõhöz címzett levelét küldték meg, amely szerint az elírás miatt helytelenül szövegezett irat utolsó bekezdését az alábbiaknak megfelelõen helyesbíti:<br>
"Ez a garancia 1997. december 10-tõl kezdõdõen az ajánlati kötöttség lejártáig – azaz 1998. február 28. határnapig – marad érvényben..." Ajánlatkérõ a tájékoztatáskéréssel kapcsolatos levelezésérõl az összes ajánlattevõt informálta.<br>
A Döntõbizottság álláspontja szerint a közös ajánlattevõk bankgarancia nyilatkozata elírást tartalmazott, és ezen elírás a CIB Hungária Bank Rt. részérõl kijavításra került, egyúttal a bank 1997. december 29-én kelt levele a kiadott bankgarancia nyilatkozat valódiságát is igazolja.<br>
Az ajánlatkérõ által a dokumentációban csatolt 7. sz. melléklet mintaként szolgált a bank számára, a bank viszont – miután a bankgarancia kiállítására õ jogosult – e mintaszövegtõl eltérhet. A bankgarancia kötelezõ tartalmának mindössze azokat az adatokat kell tekinteni, amit a Kbt. 41. § (1) bekezdésében elõír, azaz a garancia határnapját, összegét, egyúttal a garanciának az ajánlatok bontásakor már rendelkezésre kell állnia. A közös ajánlattevõk által becsatolt bankgarancia ezen kötelezõ tartalomnak eleget tett, mert az összeg és a garancia határnapját illetõen a felhívásnak megfelelt. A garancia érvényességének kezdõ idõpontját az ajánlattevõknek nem kellett kötelezõen feltüntetniük a banki nyilatkozaton, a bankgarancia kiállítás dátuma önmagában is kifejezte a rendelkezésre állás tényét. Az ajánlatkérõ a nyilvánvaló elírás tisztázására kérte a közös ajánlattevõket. A bank saját maga elismerte a dátumelírás tényét, és megfelelõen igazolta, hogy a bankgarancia ténylegesen az ajánlatok bontása idõpontjában rendelkezésre állt, tehát a tévedés az ajánlat érvénytelenségét nem alapozta meg.<br>
A Döntõbizottság az ajánlatokat megvizsgálva megállapította, hogy az eljárásban részt vevõ ajánlattevõk közül többen is csatoltak olyan bankgaranciát, amely a rendelkezésre állás kezdõ idõpontját is tartalmazta (pl. Hajdúthonet Rt.: K & H Bank, Színvonal L.S.: Postabank). Az ajánlatkérõ az õ esetükben sem kifogásolta a garancia formai eltérését.<br>
Kérelmezõ tévesen állítja, hogy a biztosíték meglétének vizsgálatát az ajánlatkérõ az ajánlatok bontásakor köteles elvégezni. A Kbt. 52. § (1) bekezdése alapján az ajánlatkérõ egészen a döntésének meghozataláig jogosult az ajánlatok érvénytelenségét megállapítani, tehát mint a (2) bekezdés c) pontja szerinti érvényességi feltételt, a biztosíték meglétét is egészen addig az idõpontig jogosult vizsgálni.<br>
Kérelmezõ alaptalanul kifogásolja a bontási jegyzõkönyv tartalmát is.<br>
A Kbt. 54. §-a kimondja, hogy az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie. A Kbt. 51. § (3) bekezdése alapján az ajánlatok bontásakor készített jegyzõkönyvnek tartalmaznia kell az ajánlattevõ nevét, székhelyét, az ellenszolgáltatás összegét és az általa vállalt teljesítési határidõt. A jelen közbeszerzési eljárásban az ajánlatok bontásakor felvett jegyzõkönyv a Kbt. 51. § (3) bekezdése szerinti adatokat tartalmazza.<br>
A teljesítési határidõ a felhívás 4. pontja szerint a keretszerzõdés teljesítésével megegyezõen, a teljes bútormennyiség leszállításának idõpontjával azonos. A felhívás egyértelmûen rögzíti, hogy a közbeszerzési eljárást ajánlatkérõ a 125/1996. (VII. 24.) Korm. rendelet elõírásainak figyelembevételével folytatja le. A hivatkozott jogszabály 5. § (2) bekezdése a Kbt. rendelkezésével összhangban írja elõ a központosított közbeszerzési eljárás lebonyolításának szabályait és az e) pont alatt meghatározza, hogy a beszerzõ a nyertes ajánlattevõvel a teljesítésre három évnél nem hosszabb teljesítésû határidejû általános (keret)szerzõdést köt. A jelen közbeszerzési eljárásban ajánlatkérõ elõbbieknek megfelelõen határozta meg a teljesítési határidõt. Tény, hogy a felhívás 4. pontjából nem lehet következtetni arra, hogy a teljes mennyiség leszállítására ténylegesen mely idõpontban kerül sor, azonban ennek okaként az ajánlatkérõn kívülálló körülmények jelölhetõk meg.<br>
A kérelmezõ által a nyilvános ismertetés során kifogásolt határidõ – azaz az egyes intézmények megrendeléseire vállalt rendelkezésre állás idõ – a szerzõdés teljesítésének teljes idõtartamán belül létezõ fogalom, melynek fontossága az ajánlatok elbírálásában jelentkezik, ezért is lett 4. elbírálási szempontként megjelölve. Ezen szerzõdési feltétel ismertetését a Kbt. 51. § (3) bekezdése nem teszi a bontáskor kötelezõvé.<br>
Az ajánlatok bontásakor felvett jegyzõkönyv formailag sem kifogásolható, miután rögzíti az esemény idejét, helyét, a résztvevõket, és tartalmát az ajánlatkérõ képviselõje aláírásával hitelesítette.<br>
A Kbt. 36. § (2) bekezdése biztosítja az ajánlattevõk számára a közös ajánlattétel lehetõségét. A közösen ajánlatot tevõk önállóan is kötelesek az eljárásban a pénzügyi, gazdasági és mûszaki alkalmasságukat igazolni, nyertességük esetén együttesen kötnek szerzõdést. A Kbt. alapján a közös ajánlattételnek nincs egyéb feltétele, tehát kérelmezõ megalapozatlanul kifogásolja a közös ajánlattevõk részvételét a közbeszerzési eljárásban. A Döntõbizottság e tekintetben egyéb jogszabály sérelmét sem észlelte.<br>
Kérelmezõ azt állítja, hogy az ajánlatok bontásakor nem került ismertetésre a közös ajánlattevõk székhelye. A Döntõbizottság megállapította, hogy a kifogásolt cselekmény az 1997. december 17-i bontáskor történt, és ugyanezen idõpontban le is zárult.<br>
Kérelmezõ a bontáskor felvett jegyzõkönyv jelenléti íve szerint jelen volt, tehát e sérelmét az ezt követõ 15 napon belül terjeszthette volna a Döntõbizottság elé. A Kbt. 79. § (5) bekezdése alapján a 15 napos határidõ elmulasztása jogvesztéssel jár. A kérelem 1998. január 7-én, a jogsértõ eseményt követõ 21. napon kelt, ezért a kérelem e része elkésett. Az elkésettségre tekintettel a Döntõbizottság további bizonyítást nem tartott indokoltnak.<br>
A Döntõbizottság kérelmezõ egyéb indítványait az alábbiak szerint utasította el:<br>
– A közös ajánlattevõk ajánlatába való betekintést a Kbt. 45. § (1) bekezdésének tiltó rendelkezése alapján elutasította.<br>
– A Döntõbizottság az ajánlatkérõ más (korábbi) eljárásaiban, keletkezett iratokat jelen jogorvoslati eljárásban nem vette figyelembe, mert azok az ügy eldöntése szempontjából nem relevánsak.<br>
– A Döntõbizottság kérelmezõ azon feltételezésére, hogy ajánlatkérõ a felhívás és dokumentáció elõírásaitól a szerzõdés teljesítése során el fog térni, az iratanyagban utalást, illetve bizonyítékot nem talált, ezért e vonatkozásban további bizonyítást nem folytatott.<br>
Az indokolásban kifejtettek alapján a Döntõbizottság – a Kbt. 76. § (1) bekezdés b) pontjában biztosított jogkörében eljárva – a kérelmet részben megalapozatlanság miatt a Kbt. 88. § (1) bekezdés a) pontja, részben elkésettség miatt a Kbt. 79. § (5) bekezdése alapján elutasította.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. február 5.<br>
<br>
Dr. Ruthner Oszkár s. k.	Monory Bulcs s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>