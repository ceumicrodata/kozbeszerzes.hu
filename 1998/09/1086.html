<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1086)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.261/10/1997<br>
<br>
Tárgy: A KÉSZ Kft. és a Betonútépítõ Rt. egyesített jogorvoslati kérelme a CURVER Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Könnyûszerkezet Építõ és Szolgáltató (KÉSZ) Kft. (6721 Szeged, Szilágyi u. 2., képviseli: dr. Lovász Éva ügyvéd, a továbbiakban: I. rendû kérelmezõ) és a Betonútépítõ Nemzetközi Építõipari Rt. (1094 Budapest, Tûzoltó u. 31., képviseli: Dr. Soós Tibor ügyvéd, a továbbiakban: II. rendû kérelmezõ) egyesített kérelmére indult jogorvoslati eljárásban, amelyet a CURVER Háztartási Termékek Kft. (4031 Debrecen, Kishegyi út, képviseli: Dr. Feldmájer Péter ügyvéd, 6000 Kecskemét, Csányi krt. 10., a továbbiakban: ajánlatkérõ) által kiírt mûanyag fröccsöntõ üzem, raktárcsarnok, egyéb kiszolgáló területek és irodák kivitelezése tárgyú közbeszerzési eljárása ellen nyújtott be, a Döntõbizottság hatáskörének hiányát állapítja meg, és az eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A CURVER Kft., mint ajánlatkérõ a Közbeszerzési Értesítõ 1997. 06. 18-i 23. számában részvételi felhívást tett közzé elõminõsítési eljárásra a tulajdonában lévõ területen felépítendõ kb. 5600 m2 mûanyag fröccsöntõ üzem gyártócsarnoka, kb. 8000 m2 raktárcsarnok, kb. 4000 m2 egyéb kiszolgáló területek és irodák túlnyomóan könnyûszerkezetes kivitelezésére. Ennek során a kivitelezõnek kell megépítenie az alul- és felülépítmé-nyeket, a térburkolatokat és közmûveket, amely magában foglalja a kb. 25 km hosszan a közterületen kiépítendõ közmûvezetékeket is az építési területig.<br>
Az eljárás eredményeként a 13 jelentkezõbõl négyet tartott ajánlattételre alkalmasnak az ajánlatkérõ. Részükre tenderfelhívást küldött. A pályázat nyertesét 1997. december 9-én 9.00 órakor hirdették ki, amikor létre is jött a szerzõdés.<br>
Ajánlatkérõ a fenti eljárásának idejében, 1997. november 4-én pályázati adatlapot nyújtott be a Környezetvédelmi és Területfejlesztési Minisztériumhoz a területfejlesztési célelõirányzat 1997. évi támogatásának elnyerésére. Az Ipari, Kereskedelmi és Idegenforgalmi Minisztérium Gazdaságfejlesztési Tárcaközi Bizottság Titkárságához 1997. november 28-án szintén pályázatot nyújtott be, mely szerint igénybe kívánja venni az Ebes területén megvalósítandó termelõ beruházáshoz a Gazdaságfejlesztési Célelõirányzat támogatását is.<br>
A Döntõbizottság az 1997. december 17-én és december 22-én tárgyban érkezett jogorvoslati kérelmeket egyesítette a D.261/1997. ügyszámon.<br>
I. és II. rendû kérelmezõ egybehangzóan és alapvetõen azt sérelmezte jogorvoslati kérelmében, hogy a kérelmezett ajánlatkérõ nem a közbeszerzésekrõl szóló 1995. évi XL. törvény (továbbiakban: Kbt.) 59. § (1) bekezdésében meghatározottak szerinti legkedvezõbb ajánlattevõt hirdette ki az eljárás nyertesének, illetve nem azzal kötötte meg a szerzõdést.<br>
A kérelmezett ajánlatkérõ a jogorvoslati kérelmekre tett nyilatkozatában az általa lefolytatott eljárását, illetve a Döntõbizottság hatáskörét arra alapította, hogy a költségvetésbõl származó támogatásra kérelmeket nyújtott be. A jogorvoslati eljárás keretében lefolytatott tárgyalás során nyilatkozta, hogy a tárgyalásig a kért támogatások megítélésérõl hivatalos értesítést még nem kapott. A tárgyaláson becsatolni kért iratok között megküldte utólag a Magyar Államkincstár 921-478/97. számú levelének másolatát, melyben arról értesítették, hogy a környezetvédelmi és területfejlesztési miniszter 1997. december 15-én 121 200 000 Ft vissza nem térítendõ területfejlesztési támogatást hagyott jóvá részére. A támogatási szerzõdés elkészítésének további feltételeit is közölték ezen értesítésben.<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 7. § (1) bekezdése szerint a közigazgatási szerv hatáskörét és illetékességét az eljárás minden szakaszában hivatalból köteles vizsgálni.<br>
A Kbt. I. Fejezete rendelkezik a törvény személyi, tárgyi hatályáról.<br>
A kérelmezett Curver Kft., mint szervezet nem tartozik a Kbt. hatálya alá. Az 1. § d) pontja alapján a törvény hatálya alá tartozó szervezetek körébe nem tartozó szervezetek – jelen eljárás kérelmezettje is – akkor tartozik a törvény hatálya alá, ha a 10. § d) pontjának, mint értelmezõ rendelkezésnek elõírása szerint támogatásban részesül. A jelen eljárásban tehát a Döntõbizottságnak azt kellett eldöntenie, hogy a kérelmezett a jogorvoslattal érintett beszerzést támogatásból valósította-e meg.<br>
A Curver Kft. a mûanyag fröccsöntõ üzem, raktárcsarnok és egyéb területek kivitelezésére vonatkozó hirdetményét a Közbeszerzési Értesítõ 1997. június 18-i számában tette közzé, majd 1997. december 9-én – az ajánlatok elbírálását követõen – kihirdette az eredményt, és a nyertesként hirdetett KEVIÉP Kft.-vel ekkor a szerzõdés is létrejött. A beruházás kivitelezésére vonatkozó eljárása tehát befejezettnek tekinthetõ 1997. december 9. napjával. A Curver Kft. sem beszerzési eljárásának megkezdésekor, sem annak befejezésekor a törvény hatálya alá tartozó szervezetnek nem volt tekinthetõ, hiszen ebben az idõszakban nevezett támogatásban még nem részesült. Részére a környezetvédelmi és területfejlesztési miniszter 1997. december 15-én állapított meg 121 200 000 Ft összegû támogatást. A támogatást nyújtó az államháztartásról szóló többször módosított – 1992. évi XXVIII. törvény 13/B. §-a alapján ekkor kötötte az általa nyújtott támogatás felhasználását a Kbt. alkalmazásához. Az a jogi tény tehát, amely a Curver Kft. Kbt. hatálya alá tartozását megalapozza 1997. december 15-én keletkezett, így a korábban lefolytatott eljárás felülvizsgálatára a Döntõbizottságnak hatásköre nincs. A Döntõbizottság hatáskörét egy reménybeli támogatás – amelyre alapítottan indította eljárását a Kft. – nem alapozza meg.<br>
A Curver Kft. a jövõben lesz köteles a támogatási okiratban meghatározott összeget, az ott meghatározott célra és meghatározott feltételekkel felhasználni – a Kbt. szabályait betartva.<br>
Az indokolásban kifejtettek alapján a Döntõbizottság megállapította a hatáskörének hiányát, ezért az eljárást megszüntetni.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 26.<br>
<br>
Dr. Hámori András s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>