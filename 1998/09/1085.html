<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1085)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.258/11/1997.<br>
<br>
Tárgy: Elamen Rt. kérelme Budapest Csepel Önkormányzat Egészségügyi Iroda közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kollár Edit (1052 Budapest, Városház u. 16.) ügyvéd által képviselt ELAMEN Kereskedelmi Vendéglátó Részvénytársaság (1095 Budapest, Soroksári út 98. továbbiakban: kérelmezõ) a Budapest-Csepel Önkormányzat Egészségügyi Iroda (1212 Budapest, Áruház tér 8., ajánlatkérõ) kérelmezett közétkeztetés lebonyolítása kiszállítással tárgyában indult közbeszerzési eljárása ellen benyújtott jogorvoslati kérelmét elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme a kérelmezett és egyéb érdekelt írásbeli érdemi észrevétele és a becsatolt okirati bizonyítékok alapján az alábbi tényállást állapította meg.<br>
Kérelmezett ajánlatkérõ nyílt közbeszerzési eljárást indított a Közbeszerzési Értesítõ 1997. október 22-i 41. számában megjelent ajánlati felhívásában közétkeztetés kiszállítással történõ lebonyolítására Csepel gondozási központjaiba és szociális tálalókonyhájába. Ajánlatkérõ a dokumentáció C lapján elõírta, hogy az ajánlatokat egy eredeti és három másolati példányban kell benyújtani. Kérelmezõn kívül a JUNIOR Vendéglátó Rt. és a MENÜ Vendéglátó Bt. nyújtott be ajánlatot. Az ajánlatok bontásakor 1997. december 2-án kérelmezett ajánlatkérõ ELAMEN Rt. kérelmezõ ajánlatát nem fogadta el, mivel az nem felelt meg a dokumentáció szerinti követelményeknek, azaz a közbeszerzésekrõl szóló 1995. évi XL. törvény (a továbbiakban: Kbt.) 46. § (1) bekezdés b) pontjában írt hatósági igazolások nem egy eredeti és három másolati példányban kerültek benyújtásra.<br>
Ajánlatkérõ 1997. december 10-én kelt határozatában a JUNIOR Rt-t jelölte meg az eljárás nyerteseként és ennek megfelelõen 1997. december 19-én a szerzõdést megkötötték. Törvényes határidõn belül a kérelmezõ jogorvoslati kérelmet nyújtott be 1997. december 12-én, melyben kérte, hogy a Döntõbizottság állapítsa meg a megalapozatlan kizárás miatt a jogsértés megtörténtét, valamint az esélyegyenlõség elvének sérelme megállapítását és a Kbt. 82. § (2) bekezdés c) pontja alapján szólítsa fel a közbeszerzési eljárás ajánlatkérõjét, hogy az eljárásba a kérelmezõt vonja be, valamint ideiglenes intézkedésként a Kbt. 82. § (2) bekezdés b) pontja alapján indítványozta, hogy a Döntõbizottság a még meg nem kötött szerzõdés megkötését tiltsa meg, és a Kbt. 82. § (2) bekezdés a) pontja alapján az eljárás felfüggesztését rendelje el. Indokaként elõadta, hogy az ajánlata megfelelt a formai követelményeknek a példányszám tekintetében, míg az eredeti példányként benyújtott ajánlatnál kizárólag egyes hatósági igazolásokból volt csak másolati példány. Álláspontja szerint a dokumentáció megkövetelte ugyan az egy eredeti ajánlati példányt, de ebben nem szerepelt olyan kitétel, hogy nemcsak az ajánlatot, hanem valamennyi mellékletet eredetiben kell csatolnia az ajánlattevõnek. Véleménye szerint a Közbeszerzések Tanácsa 4/1996. (K. É. 31.) száma ajánlásában foglaltak ellenére zárta ki kérelmezõt ajánlatkérõ. Az ajánlás szerint az igazolások másolata is elfogadható, ha az megfelel az elõírt feltételeknek. Kérelmezett a jogorvoslati kérelem elutasítását kérte, megalapozatlanságra hivatkozással, figyelemmel a Kbt. 88. § (1) a) pontjára. Álláspontja szerint a kizárás a megállapított formai hiányosságra tekintettel megalapozott volt.<br>
Egyéb érdekeltként a JUNIOR Vendéglátó Rt. észrevételében elõadta, hogy a bontási eljáráson is az volt a véleményük, hogy az ajánlat csak akkor fogadható el, ha az megfelel a kiírásban szereplõ feltételeknek, így ezen álláspontjukat ismételten megerõsítette.<br>
A Döntõbizottság megállapította, hogy a kérelmezõ jogorvoslati kérelme megalapozatlan az alábbiak szerint. Az ajánlatkérõ az ajánlatok felbontásakor, illetõleg azt követõen állapítja meg, hogy mely ajánlatok érvénytelenek. A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A kiírás dokumentációja C lapján került elõírásra a "A pályázat benyújtása feltételei" címszó alatt 1. pontként az a követelmény, hogy: "A pályázatot 4 példányban (1 eredeti és 3 másolat) kell benyújtani cégjegyzés nélkül zárt borítékban, magyar nyelven." Az ajánlat kiírásnak megfelelõ elkészítése az ajánlattevõ feladata így a szükséges hatósági igazolások beszerzése is az ajánlattevõ feladata. A KT. 4/1996. (K. É. 31.) sz. ajánlás a Kbt. életbelépését követõen az eljárások során felmerült Kbt. 46. §-ban írt igazolások beszerzési nehézségei miatti problémák megoldása elõsegítése érdekében született meg. Ugyanakkor e törvény bevezetését követõen az abban írt kötelezettségek általánosan ismertekké váltak. Az ajánlás azonban jellegénél fogva a bevezetési idõben és jelenleg sem bír kötelezõ erõvel, azaz az ajánlatkérõ nem köteles ezen ajánlást alkalmazni. Ugyanakkor az ajánlás azt a megállapítást tartalmazza, hogy ha az igazolások benyújtására az ajánlatkérõ legkésõbb az elbírálásig póthatáridõt jelöl meg, úgy célszerû, ha az ajánlatkérõ erre a körülményre már az ajánlati felhívásban felhívja az ajánlattevõk figyelmét. Ilyen utalás nem volt a kiírásban vagy a dokumentációban, így a bontáskor ajánlattevõ megfelelõen járt el, amikor nem alkalmazta az ajánlásban írt lehetõséget. Az ajánlás szerint: "Az ajánlatkérõnek módja van azonban arra is, hogy az ajánlatok felbontásakor – éppen azért, hogy a kizárási ok fennállása megállapítható legyen – lehetõvé tegye az ajánlattevõk részére írásban, határidõ megjelölése mellett, hogy utólag – legkésõbb az elbírálásáig – csatolják a Kbt. 46. § (1) bekezdésének b) pontjában és (2) bekezdésében e<br>
lõírt hatósági igazolásokat, vagy saját írásbeli nyilatkozatát. Célszerû, ha az ajánlatkérõ erre a körülményre már az ajánlati felhívásban felhívja az ajánlattevõk figyelmét". Az ajánlás alkalmazása ajánlatkérõ döntési jogkörébe tartozik, amely lehetõség az ajánlatok felbontásakor megilleti az ajánlatkérõt, még akkor is, ha egyébként nem történt utalás a póthatáridõ biztosítására a felhívásban. Nem állapítható meg viszont az ajánlatkérõ jogsértése, ha úgy döntött, hogy nem ad lehetõséget az elõírt hatósági igazolások pótlására. A Kbt. 24. § (2) bekezdésben megfogalmazott esélyegyenlõség sérelmére való hivatkozás fenti okfejtésre hivatkozással megalapozatlan. Az ajánlatkérõ akkor járt volna el törvénysértõen, ha egyes ajánlattevõk részére biztosítja a hiánypótlás lehetõségét, míg másoknak nem teszi ezt lehetõvé. Az igazolások eredeti példányban való meglétének vizsgálata az eljárásban részt vett valamennyi ajánlattevõre vonatkozott, az érvényes ajánlatokban a kért igazolások eredeti példányban csatolásra kerültek.<br>
A Döntõbizottság nem fogadta el kérelmezõ azon álláspontját, miszerint a dokumentáció megkövetelte ugyan az egy eredeti ajánlati példányt, de ebben nem szerepelt olyan kitétel, hogy nemcsak az ajánlatot, hanem valamennyi mellékletet eredetiben kell csatolnia az ajánlattevõnek. Ugyanis olyan elõírás sem szerepelt a kiírásban, mely szerint az ajánlatkérõ a hatósági igazolások vonatkozásában a másolati példányokat is elfogadja. Az ajánlat 1 eredeti példányban való benyújtása azt jelenti, hogy az iratot a kiállítására jogosultnak kell aláírnia és bélyegzõ lenyomatával ellátnia. A Kbt. 46. §-ban írt igazolások esetén pedig csak az illetékes hatóság jogosult kiállításra, így az eredeti példány követelménye nem jelenti azt, hogy nem hitelesített másolat is elfogadható lenne. Ugyanakkor kérelmezõ jogorvoslati kérelmében maga is elismerte a kifogásolt igazolások eredeti példányának hiányát, mindezekre figyelemmel a Kbt. 46. §-ban írt igazolások eredeti példányának hiánya miatt a kizárás nem volt jogsértõ, és az esélyegyenlõség sem sérült.<br>
A Döntõbizottság a Kbt. 88. § (1) bekezdés a) pontja alapján a kérelmet, mint alaptalant elutasította. Döntõbizottság a jogorvoslati eljárás során ideiglenes intézkedést nem hozott, tekintettel arra, hogy az ideiglenes intézkedés meghozatalának Kbt. 82. § (1) bekezdésében meghatározott törvényi feltételei nem álltak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 16.<br>
<br>
Dr. Cziffra Csaba s. k.	Monory Bulcs s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>