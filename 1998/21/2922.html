<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2922)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 175-5819<br>
Fax: 155-5082<br>
Ikt. sz.: D. 54/10/1998.<br>
<br>
Tárgy: Szegedi Környezetgazdálkodási Kht. jogorvoslati kérelme a SZOTE közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Szegedi Környezetgazdálkodási Kht. (6728 Szeged, Városgazda sor 1., képviseli: dr. Halászné dr. Szabó Emese, továbbiakban: kérelmezõ) jogorvoslati kérelme alapján – amelyet a Szent-Györgyi Albert Orvostudományi Egyetem (6725 Szeged, Tisza L. krt. 107., továbbiakban: SZOTE, ajánlatkérõ, képviseli: dr. Nagy Mihály Tamás) által közzétett "a SZOTE kommunális hulladékának szállítása" tárgyú közbeszerzési eljárása ellen nyújtott be – a Döntõbizottság hatáskörének hiányát állapítja meg és a kérelmet elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ (továbbiakban: K. É.) 1998. január 7-én megjelent 1. szám 55–56. oldalán tette közzé a megjelölt tárgyú, nyílt eljárási formájú közbeszerzési eljárásban ajánlati felhívását. Az ajánlati felhívásra több ajánlattevõ – közöttük a kérelmezõ is – ajánlatot nyújtott be.<br>
Ajánlatkérõ 1998. február 17-én bontotta fel a beérkezett ajánlatokat. A kérelmezõ 1998. február 19-én kapott ajánlatkérõtõl értesítést arról, hogy benyújtott ajánlatát formai hiányosságok miatt elutasították. Ezt követõen február 20-án kérelmezõ a Döntõbizottsághoz mellékletként benyújtott levelet küldött ajánlatkérõnek, melyben felhívta figyelmét arra, hogy 1998. január 1-jével hatályba léptetett Szeged Megyei Jogú Város Közgyûlésének 53/1997. (XII. 23.) Kgy. rendelete értelmében Szeged közigazgatási területén a települési szilárdhulladék-kezelési szolgáltatás ellátására irányuló tevékenységet csak és kizárólag a kérelmezõ vállalat végezhet.<br>
Erre figyelemmel kérte az ajánlatkérõt, hogy a közbeszerzési eljárásában a hivatkozott rendeletet vegye figyelembe, és annak elõírásai szerint járjon el. Az ajánlatkérõ ezt a levélbeni felhívást nem vette figyelembe, az eljárást tovább folytatta, melynek során nyertesnek hirdetette ki a Hypocenter Kft.-t (Szeged, Vedres u. 2., II. em. 4.). A nyertes kihirdetésérõl a kérelmezõ 1998. március 9-én kapott értesítést.<br>
Ezt követõen március 11-én nyújtotta be jogorvoslati kérelmét, amelyet a Döntõbizottság március 12-én érkeztetett. Kérelmezõ kérelmében sérelmezi az ajánlatkérõ közbeszerzési eljárást lezáró döntését, álláspontja szerint az ajánlatkérõ jogsértõ döntést hozott azért, mert nem vette figyelembe a már hivatkozott Szeged Megyei Jogú Város Közgyûlésének rendeletében foglaltakat, és így olyan ajánlattevõt hirdetett a közbeszerzési eljárásban nyertessé, akinek a hivatkozott rendelet értelmében a közbeszerzés tárgya tekintetében nincsen mûködési engedélye. Kérte mindezek miatt az ajánlatkérõ közbeszerzési eljárást lezáró döntésének megsemmisítését.<br>
A Döntõbizottság tárgyalást tartott, amelyen a kérelmezõ – miután tudomást szerzett arról, hogy az ajánlatkérõ és a nyertesnek hirdetett ajánlattevõ 1998. március 16-án a vállalkozási szerzõdést megkötötte – úgy módosította kérelmét, hogy a Döntõbizottság állapítsa meg az elkövetett jogsértést és a Hypocenter Kft. ajánlattevõt meghatározott idõre tiltsa el a közbeszerzési eljárásban történõ részvételtõl.<br>
Az ajánlatkérõ a jogorvoslati kérelemre adott írásbeli nyilatkozatában – amelyet a tárgyaláson jelen lévõ képviselõje is fenntartott – elõadta, hogy álláspontja szerint a már hivatkozott helyi önkormányzati rendelet hatálya nem terjed ki a SZOTE-ra, mert annak elsõdleges feladata a betegek ellátása, gyógyítása, és ilyen értelemben meglátásuk szerint ez a rendelet rájuk nem vonatkozik.<br>
Figyelemmel az elõbbiekre, álláspontja szerint a közbeszerzési eljárást a jogszabálynak megfelelõen indította el, és mindvégig a hatályos jogszabályok szerint eljárva hozta meg döntését.<br>
Elõadta továbbá azt, hogy megnevezett és nyertesnek hirdetett szervezettel korábbi idõszakban is azonos témakörben volt szerzõdéses együttmûködése. Ugyanakkor azt nem vitatta, hogy tudomással bírt még 1997 õszén arról, hogy Szegeden a szilárdhulladék-szállítás tekintetében helyi rendelet alkotása van folyamatban. Errõl és annak részleteirõl a helyi sajtó, rádió és a helyi televízió is bõséges információkkal szolgált. Nem vitatta azt sem, hogy a jelen ügy kérelmezõje felhívta figyelmét a helyi rendelet elõírásaira. Azt sem vonta kétségbe, hogy a helyi rendelet 1997 decemberi meghozataláról tudomással bírt, és az önkormányzat hivatalos közlönyének kézhezvételével értesülést szerzett arról 1998 januárjában, hogy a helyi rendelet megalkotásán túl az 1998. január l. napjával hatályba lépett.<br>
A Döntõbizottság a rendelkezésre álló írásbeli dokumentumok és az 1998. március 31-én tartott tárgyaláson elhangzott nyilatkozatok alapján az alábbiakat állapította meg.<br>
A Magyar Köztársaság Országgyûlése 1995. évi XLII. számú törvényt alkotott az egyes helyi közszolgáltatások kötelezõ igénybevételérõl. E törvény 1. § (1) bekezdése értelmében a helyi önkormányzat által szervezett, a települési szilárd hulladék összegyûjtését, elszállítását és ártalommentes elhelyezését biztosító helyi közszolgáltatással ellátott területen lévõ ingatlan tulajdonosa, használója az ingatlanon keletkezõ szilárd hulladék elhelyezésérõl – a helyi önkormányzat rendeletében meghatározott módon – a helyi közszolgáltatás igénybevétele útján köteles gondoskodni, ha jogszabály vagy hatósági határozat eltérõen nem rendelkezik. A törvény a 3. § a) pontjában és c) pontjában megfogalmazza a települési szilárd hulladék fogalmát, amely szerint az ingatlanon keletkezõ háztartási és egyéb szilárd halmazállapotú visszamaradt anyag értendõ ez alatt, a veszélyes hulladék és radioaktív hulladék kivételével. A települési szilárd hulladék gyûjtésére és elszállítására irányuló közszolgáltatás a törvény szerint a szolgáltató szállítóeszközéhez rendszeresített gyûjtõedényben, a közterületen vagy az ingatlanon összegyûjtött és a szolgáltató rendelkezésére bocsátott hulladék elhelyezés céljából történõ rendszeres elszállítását jelenti. A hulladék elhelyezésére irányuló közszolgáltatás pedig a hulladék ellenõrzött és rendezett lerakását, illetõleg feldolgozását vagy ártalmatlanítását szolgáló létesítmény üzemeltetését jelenti.<br>
E törvény 4. § (4) bekezdése ad felhatalmazást a helyi önkormányzat részére a törvény végrehajtását szolgáló rendeletalkotásra. A törvény felhatalmazásával élve Szeged Megyei Jogú Város Közgyûlése 1997. december 23-án – hosszas elõkészítés után – megalkotta az 53/1997. sz. Kgy. rendeletet az egyes helyi közszolgáltatások ellátásáról.<br>
E rendelet 1. § (1) bekezdése tartalmazza, hogy a köztisztaság megõrzésében mindenki köteles a települési környezet, különösen a közterületek szennyezõdését, fertõzését eredményezõ tevékenységtõl, illetve magatartástól tartózkodni. A rendelet 2. § (1) bekezdése tartalmazza "a rendelet területi hatálya a szervezett köztisztasági és hulladékgazdálkodási közszolgáltatások esetén a szolgáltatásba bevont területre, a településtisztasági és kéményseprõ-ipari szolgáltatás Szeged Megyei Jogú Város közigazgatási területére terjed ki". Ugyanezen paragrafus (2) bekezdése értelmében a rendelet személyi hatálya Szeged Megyei Jogú Város területén a magánszemélyekre, illetve gazdálkodó szervezetekre terjed ki. A rendelet 3. § (3) bekezdése értelmében a már többször hivatkozott közigazgatási területen, mint mûködési területen, a köztisztasági és a települési szilárd hulladék gyûjtésére és elszállítására, valamint a hulladék elhelyezésére irányuló közszolgáltatást a Szegedi Környezetgazdálkodási Kht. látja el. A hivatkozott rendelet 4. §-a fogalommeghatározásokat tartalmaz, eszerint a köztisztasággal összefüggõ tevékenység kiterjed az egyes ingatlanok – ezen belül különösen a lakóépületek és az emberi tartózkodásra szolgáló más épületek, továbbá a nem lakás céljára szolgáló helyiségek és a hozzájuk tartozó területek –, valamint a közterületek tisztán tartására.<br>
A gazdálkodó szervezet fogalma: az állami vállalat, az egyéb állami gazdálkodó szerv, a szövetkezet, a gazdasági társaság, az egyes jogi személyek vállalata, továbbá az egyéni vállalkozó. Az állam, a költségvetési szerv, az egyesület, a köztestület, valamint az alapítvány gazdálkodó tevékenységével összefüggõ polgári jogi kapcsolataiban.<br>
A köztisztasági szolgáltatás fogalma: a közterületek tisztán tartása, valamint a települési szilárd hulladék kezelése, továbbá a szolgáltató hulladékártalmatlanítási és -hasznosítási tevékenysége.<br>
A települési szilárd hulladék kezelése: a települési szilárd hulladék összegyûjtése, átmeneti tárolása, szállítása és ártalmatlanítása vagy hasznosítása.<br>
A települési szilárd hulladék ártalmatlanítása: a szilárd hulladéknak a kijelölt lerakóhelyen, illetõleg létesítményben történõ – hasznosítás nélküli – elhelyezése, rendezett lerakása vagy elégetése.<br>
A települési szilárd hulladék hasznosítása: a szilárd hulladékból a hasznosítható másodnyersanyagok kiválogatása, továbbá a hulladékok feldolgozásával, komposztálásával, illetõleg elégetésével vagy más technológiai megoldásokkal új termékek, tüzelõanyag, hõ- és villamos energia elõállítása.<br>
A rendelet 16. § (3) bekezdése tartalmazza, hogy a meghatározott közigazgatási területen a települési szilárdhulladék-kezelési szolgáltatás ellátására irányuló vállalkozási tevékenységet a Szegedi Környezetgazdálkodási Kht. kivételével más vállalkozó nem végezhet. A rendelet hatályba lépésekor már kiadott engedélyek érvényességét a helyi rendelet nem érinti. A rendelkezésre álló dokumentumok alapján azonban a jelen ügyben nyertesnek hirdetett Hypocenter Kft. nem rendelkezik ilyen kiadott engedéllyel!<br>
A Döntõbizottság felhívására Szeged Megyei Jogú Város polgármestere a 830-15/1998. sz. nyilatkozatában közölte "a város közigazgatási területén a köztisztasági és a települési szilárd hulladék gyûjtésére és elszállítására, valamint a hulladék elhelyezésére irányuló közszolgáltatást a Szegedi Környezetgazdálkodási Kht. látja el". "Tekintettel arra, hogy a Hypocenter Kft. a tevékenység végzéséhez szükséges engedéllyel nem rendelkezik, így az egyes helyi közszolgáltatások ellátásáról szóló 53/1997. (XII. 23.) Kgy. rendelet értelmében Szeged Megyei Jogú Város közigazgatási területén települési szilárd hulladék szállítására, illetve kezelésére nem jogosult." A Magyar Köztársaság Alkotmánybírósága (a továbbiakban: AB) több határozatában – így a 39/1994. (VI. 30.), a 42/1994. (VI. 30.) és a 34/1996. (VII. 9.) határozatokban – foglalkozott a helyi önkormányzatok köztisztaságról, köztisztasági feladatok végrehajtásáról alkotott rendelkezéseinek törvényességével. Az említett AB-határozatok tartalma egyértelmûvé teszi, hogy az önkormányzatoknak a már hivatkozott törvény alapján nemcsak joguk, hanem kötelességük is helyi önkormányzati rendelet alkotása abból a célból, hogy a helyi köztisztasági feladatok ellátása és a hulladék összegyûjtése, kezelése az adott önkormányzat mûködési területén a hatályos jogszabályok szerint teljeskörûen megoldott legyen. A tárgyi körben 1/1986. (II. 21.) ÉVM-EüM együttes rendelet foglalkozik a köztisztasággal és a települési szilárd hulladékkal összefüggõ tevékenységekrõl.<br>
A Döntõbizottság megállapította, hogy a már többször hivatkozott 53/1997. (XII. 23.) Kgy. rendelet a most felsorolt törvény, AB-határozatok és együttes miniszteri rendelet elõírásainak megfelelõen került megalkotásra. Nem vitás, hogy a tárgyi közbeszerzési eljárásban ajánlatkérõként szereplõ SZOTE legkésõbb a rendelet hatályba lépésekor, vagyis 1998. január 1-jén megismerhette a rendelet tartalmát, és az abból reá vonatkozó elõírásokat.<br>
Következésképp ekkor még lehetõsége lett volna arra, hogy az általa megindított közbeszerzési eljárást – a megindítás még 1997 decemberében, a hivatkozott rendelet megalkotását megelõzõ idõszakban volt – a megalkotott rendeletre figyelemmel módosítsa, ezt nem tette meg.<br>
A közbeszerzésekrõl szóló 1995. évi XL. törvény (továbbiakban: Kbt.) 9. § (2) bekezdése tartalmazza "e törvény hatálya nem terjed ki a következõ szolgáltatásokra: ha a szolgáltatás végzésére kizárólag – más jogszabályban – meghatározott személy vagy szervezet jogosult…"<br>
Vitán felül áll, hogy Szeged közigazgatási területén helyezkedik el az ajánlatkérõ SZOTE. Nem vitás az sem, hogy a helyi rendeletben meghatározott és idézett fogalommeghatározások alapján a helyi rendelet személyi és tárgyi hatálya alá tartozik.<br>
Jelen ügyben kétséget kizáróan megállapítható, hogy az önkormányzat élt a törvényben adott felhatalmazás lehetõségével. Az egyes helyi közszolgáltatások kötelezõ igénybevételérõl szóló 1995. évi XLII. törvény a helyi önkormányzati feladatkörbe tartozó, a köztisztasággal és a településtisztasággal összefüggõ egyes közfeladatok ellátásának szabályozása körében az 1. § (3) bekezdésében kimondja, hogy a helyi önkormányzat a kötelezõ közszolgáltatás elvégzésére nyilvános pályázatot hirdet meg, majd rendeletben állapítja meg a nyilvánosan meghirdetett pályázatot elnyerõ, a közszolgáltatást végzõ intézmény vagy szakvállalkozás (szolgáltató) megnevezését, illetõleg annak a mûködési területnek a határait, amelyen belül a szolgáltató a közszolgáltatás teljes körét valamennyi tulajdonos tekintetében rendszeresen köteles ellátni. Ez esetben tehát a köztisztasági szolgáltatás végzésére kizárólag a helyi önkormányzati rendeletben – mint jogszabályban – meghatározott szervezet jogosult, következésképp a Kbt. hivatkozott rendelkezése értelmében erre a közbeszerzési eljárásban közzétett szolgáltatásra a Kbt. hatálya nem terjed ki.<br>
Miután ezt a Döntõbizottság megállapította, így alkalmazta a Kbt. 76. § rendelkezését. E rendelkezés és a Kbt. 9. § (2) bekezdése összevetésébõl egyértelmûen következik, hogy a Kbt. hatálya a jelen ügyre a már hivatkozott jogi okok miatt nem terjed ki.<br>
Fentiekre tekintettel tehát a határozat rendelkezõ része a Kbt. 9. § (2) bekezdés felhívásával a 76. § (1) és (2) bekezdésén nyugszik.<br>
A Döntõbizottság eljárására – ha a Kbt. másképp nem rendelkezik – az államigazgatási eljárás általános szabályairól szóló, többször módosított és kiegészített 1957. évi IV. törvény 7. § (1) bekezdése vonatkozik, amely szerint az államigazgatási szerv hatáskörét és illetékességét az eljárás minden szakaszában köteles hivatalból vizsgálni.<br>
A fentiekbõl következõen a benyújtott jogorvoslati kérelmet a Döntõbizottságnak a Kbt. 88. § (1) bekezdés a) pontja alapján el kellett utasítani.<br>
A bírósági jogorvoslatot a Kbt. 89. § (1) bekezdése biztosítja, a költségviselésre a Kbt. 88. § (1) bekezdés b) pontja irányadó.<br>
<br>
Budapest, 1998. április 10.<br>
<br>
Dr. Monory Bulcs s. k.	Dr. Eke Pekács Tibor s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>