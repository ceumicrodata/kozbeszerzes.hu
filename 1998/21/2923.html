<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2923)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 175-9693<br>
Fax: 175-8091<br>
Ikt. sz.: D. 43/8/98.<br>
<br>
Tárgy: A Mol Rt. jogorvoslati kérelme a BKV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Mol Magyar Olaj- és Gázipari Rt. (1093 Budapest, Közraktár u. 30., a továbbiakban: kérelmezõ, képviselõ: Pócsné dr. Barcza Klára jogtanácsos) által a Budapesti Közlekedési Rt.-nek (1072 Budapest, Akácfa u. 15., a továbbiakban: ajánlatkérõ, képviselõ: dr. Kovács Judit jogtanácsos) az 1998. február 1-jétõl 1999. március 31-ig terjedõ idõszakra 200 000 liter ±10% mennyiségû ipari tüzelõolaj beszerzésére irányuló közbeszerzési eljárása ellen indított jogorvoslati eljárásban megállapítja, hogy a kérelem megalapozott, mert az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 49. § (2) bekezdését és az 52. § (2) bekezdés d) pontjára tekintettel, az 59. § (1) bekezdését.<br>
Megsemmisíti az ajánlatkérõnek a közbeszerzési eljárást lezáró döntését. A Döntõbizottság felhívja ajánlatkérõt, hogy a SHELL HUNGARY Kereskedelmi Rt. ajánlata érvénytelenségének megállapítása után a Kbt. szabályainak megfelelõ eljárás keretében hozza meg és hirdesse ki az eljárást lezáró újabb döntését.<br>
Kötelezi ajánlatkérõt, hogy a határozat kézhezvételétõl számított 30 napon belül fizessen meg a kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ nyílt eljárás keretében, a Közbeszerzési Értesítõ 1997. évi 46. számában, 1997. november 26-án ajánlati felhívást tett közzé az 1998. február 1-jétõl 1999. március 31-ig terjedõ idõszak ellátására 200 000 liter ±10% mennyiségû ipari tüzelõolaj beszerzésére.<br>
Felhívását a Közbeszerzési Értesítõ 1997. 48. számában – mely 1997. december 10-én lett közzétéve – az ajánlati dokumentációt rendelkezésre bocsátó szervezet címe, az ajánlatok benyújtásának címe és a módosításból következõen az ajánlattételi határidõ és azok felbontási idõpontja tekintetében módosította.<br>
Az ajánlati dokumentáció 3. pontjában ajánlatkérõ az 1998. július 31-ig terjedõ idõszakra fix árak meghatározását írta elõ, a beszerzési idõszak további idõtartamára pedig kérte annak jelzését, hogy az árak változásával kapcsolatban az ajánlattevõ milyen hatásokat vesz figyelembe, és melyeket kompenzál, illetve nem érvényesít. Az ajánlati dokumentáció 12. pont negyedik bekezdésében az ellenszolgáltatás értékét összesítve kérte megadni.<br>
Az ajánlati felhívás 13. pontjában az ajánlatkérõ meghirdette, hogy az eljárás nyertese az összességében legelõnyösebb ajánlat, amelynek kiválasztása az alábbi elbírálási szempontok fontossági sorrendjében és a dokumentáció 11. pontjában megadott, súlyozott százalékpontokkal történik:<br>
<br>
1. Az ajánlatkérõ felhasználói igényeinek kielégítése (mûszaki, technológiai, speciális szempontok)	40%<br>
<br>
2. Beszerzési ár és annak fixen tartása, az azt követõ ármozgások mértéke	35%<br>
<br>
3. Lehívástól számított szállítási idõtartam	10%<br>
<br>
4. Referencia és ellátás területén a beszerzés tárgyára vonatkozóan	10%<br>
<br>
5. Ellátási garancia	5%<br>
Az ajánlattételi határidõre a tárgyi beszerzésre két ajánlat érkezett ajánlatkérõhöz, a kérelmezõ és a Shell Rt. ajánlata.<br>
Kérelmezõ az ajánlatában február 1-jétõl 1998. július 31-ig 108 Ft/liter nagykereskedelmi árat, 1998. augusztus 1-jétõl a kiszállítás napján érvényes nagykereskedelmi árból 1,20 Ft/liter+áfa árengedményt ajánlott. Rögzítette, hogy az árban csak az adótételekben bekövetkezõ változást fogja érvényesíteni. A teljesítés összértékét 26 746 000 Ft bruttó árban határozta meg.<br>
A Shell Rt. ajánlatában az árat a Mol Rt. által alkalmazott, a mindenkori szállítólevél dátumakor érvényes nagykereskedelmi árából 0,40 Ft/liter árengedmény adásával határozta meg a teljesítés teljes idõtartamára. Rögzítette, hogy az egységárat csak az adók és a járulékok emelkedése arányában fogja módosítani. Ajánlatának összértékét az ajánlatok 1998. január 20-i bontásakor történt hiánypótlási felhívásra a teljes szállítandó menynyiségre 26 755 249 Ft bruttó árban adta meg.<br>
Az ajánlatkérõ 1998. február 16-i eredményhirdetésen a Shell Rt. ajánlatát hirdette ki a közbeszerzési eljárás nyerteseként.<br>
Az ajánlatkérõ döntése ellen a kérelmezõ 1998. március 2-án jogorvoslati kérelmet nyújtott be a Döntõbizottsághoz.<br>
Kérelmében a következõket sérelmezte:<br>
– A nyertes ajánlattevõ – a Shell Rt. – ajánlata nem felelt meg az ajánlati dokumentációban foglaltaknak, mert annak 3. pontja az 1998. február 1-jétõl 1998. július 31-ig terjedõ idõtartamra az ellenérték fix árban történõ megadását írja elõ, ezzel szemben a nyertes ajánlattevõ ajánlata nem fix áron történt. Állítása szerint ugyanis nem minõsül fixnek egy olyan ajánlati ár, amelyik egy másik cégnek – adott esetben kérelmezõnek – a szállítólevelén szereplõ nagykereskedelmi ár mínusz 0,40 Ft/liter összegben van megadva, mert a nagykereskedelmi ár 14 hónap alatti változásai nem ismertek. Álláspontja szerint az ajánlatkérõnek a nyertes ajánlattevõ ajánlatát a Kbt. 52. § (2) bekezdése értelmében a bontáskor érvénytelennek kellett volna nyilvánítania. Ezzel szemben az ajánlatok bontásakor ajánlatkérõ a nyertes ajánlattevõt hiánypótlásra hívta fel, miszerint 1998. január 21-ig közölje a fix összegû ellenszolgáltatást.<br>
– A kérelmezõ és a nyertes ajánlattevõ ajánlatai az ajánlati árak különbözõ konstrukciói miatt alkalmatlanok az összehasonlításra, így az ajánlatkérõ nem juthatott abba a helyzetbe, hogy az elbírálási szempont szerinti – az összességében legelõnyösebb ajánlat – ajánlattevõt hirdesse ki nyertesnek. Ennek következtében az ajánlatkérõ megsértette a Kbt. 34. § (1) bekezdés b) pontját is.<br>
Kérelmezõ az ajánlatkérõ jogsértésére tekintettel indítványozta ideiglenes intézkedés elrendelését a közbeszerzési eljárás felfüggesztése és a még meg nem kötött szerzõdés megkötésének megtiltása iránt. Kérelmezõ a jogorvoslati kérelmét a közbeszerzési eljárás folyamán hozott döntés megsemmisítése, a jogsértés megállapítása, bírság kiszabása és az eljárási költségekben való marasztalás iránt terjesztette elõ.<br>
A Döntõbizottság a Kbt. 82. § (2) bekezdés b) pontja szerinti ideiglenes intézkedésként a D. 43/4/98. számú határozatával a szerzõdés megkötését megtiltotta.<br>
Az ajánlatkérõ a kérelemre észrevételeket tett, mely a következõket foglalta magában:<br>
– Véleménye szerint a kérelem a 15 napos jogvesztõ határidõn túl lett benyújtva, mert annak 2. oldal 1., 2., 3. bekezdésébõl is megállapíthatóan a tudomásra jutás az 1998. január 20-i tenderbontáskor megvalósult.<br>
– Kifogásolta, hogy a kérelmezõ annak ellenére adta elõ a nyertes ajánlattevõ ajánlatával kapcsolatos kifogásait, hogy ismerné annak összértékét, ami 21 404 000 Ft+áfa, 26 755 000 Ft.<br>
– Álláspontja szerint a kérelmezõ 8 hónapos terminusára megadott ellenszolgáltatási összérték ellentmondásban van az ajánlat 5. pontjában szereplõ vállalással. Ugyanis a kérelmezõ egyösszegû ajánlata (áfával) 26 746 249 Ft, ezt az ajánlata 20. pontjában vezeti le 6 és 8 hónapos idõtartammal számolva. A 8 hónapos ár 107,42 Ft/liter mínusz 1,20 Ft/liter engedmény áfa nélküli értéken szerepel. Ezzel szemben az ajánlat 5. pontja az áru kiszállítása napján érvényes Mol-árjegyzék szerinti nagykereskedelmi árat határoz meg, ami nem lehet azonos a 20. melléklet 3. bekezdésében szereplõ 107,42 Ft-os árral.<br>
– Az észrevételében azt is nyilatkozta, hogy kedvezõbbnek tartotta a Shell Rt.-nek a Mol nagyker.-ár mínusz 0,40 Ft-os ajánlatát, tekintettel arra, hogy a nyári idõszakban a tüzelõolaj ára stabilabb, és így az induló árakból az összehasonlítása során kedvezõbb árat ajánlót minõsítette nyertesnek.<br>
– Kérte a szerzõdéskötési tilalom feloldását.<br>
Ajánlatkérõ a jogorvoslati eljárásban tartott tárgyaláson az írásos észrevételeiben foglaltakat kiegészítette, miszerint azért tartotta jobbnak a Shell Rt. ajánlatát, mert a lehívások teljesítésére 24 órát adott meg a kérelmezõ 48 órás ajánlatával szemben. Elõadta, hogy a fontossági sorrendben elsõ helyen álló, "az ajánlatkérõ felhasználói igényeinek kielégítése" elbírálási szempont tekintetében a speciális üzemelési gyakorlata szempontjából komoly elõnyként értékelték a lehívások gyors, rugalmas teljesítését.<br>
Az eljárás egyéb érdekeltjeként a Shell Rt. úgy nyilatkozott, hogy a közbeszerzési eljárás során fix árkedvezményt ajánlott, melynek alapja a mindenkori nagykereskedelmi ár. Véleménye szerint ezzel az ajánlatkérõ éves szinten nagyobb kedvezményhez jutott, mint fix ár meghatározása esetén.<br>
A Döntõbizottság megállapította, hogy a kérelem nem késett el. A Kbt. 79. § (5) bekezdése úgy rendelkezik, hogy a "törvény szabályait sértõ esemény tudomásra jutásától számított 15 napon belül" lehet a jogorvoslati eljárást megindítani. A Kbt. 52. § (1) bekezdése szerint az ajánlatkérõ az ajánlatok felbontásakor, "illetõleg azt követõen" állapítja meg azt, hogy mely ajánlatok érvénytelenek. Ajánlatkérõ tehát még az elbírálás folyamatában is hozhat ajánlatot érvénytelenítõ döntést – de ezt legkésõbb az eljárást lezáró döntéséig teheti meg. Az ajánlatkérõnek az eljárást lezáró jogsértõ döntésérõl a kérelmezõ az eljárás eredményének kihirdetésekor, 1998. feb-ruár 16-án szerzett tudomást, az ettõl számított 14. napon, 1998. március 2-án érkeztette a Döntõbizottság a kérelmet.<br>
A Döntõbizottság megállapította, hogy a kérelem megalapozott, mert a Kbt. 52. § (2) bekezdés d) pontja alapján ajánlatkérõnek érvénytelennek kellett volna nyilvánítania a Shell Rt. ajánlatát. Az 52. § (2) bekezdés d) pontja szerint ugyanis érvénytelen az ajánlat, ha "az nem felel meg az ajánlati felhívásban, illetõleg a dokumentációban meghatározott feltételeknek".<br>
A Shell Rt. – ellentétben az ajánlatkérõ 1998. február 1-jétõl július 31-ig terjedõ idõtartamra elõírt fix ár meghatározására irányuló kikötésével – az árajánlatát nem fix áron adta meg. Árajánlata a Mol Rt. által megállapított árat nem tudja befolyásolni. A nyertes ajánlattevõ által az észrevételében hivatkozott "fix árkedvezmény" nem azonos a fix árral, így az ajánlatot ezen a címen sem lehet érvényesnek tekinteni. Érvénytelen ajánlat pedig értelemszerûen nem lehet a közbeszerzési eljárás nyertese.<br>
Ehhez képest a Döntõbizottság már nem vizsgálta a Shell Rt. ajánlatának értékelése körében az ajánlatkérõnek a fontossági sorrendben elsõ helyen álló elbírálási szempontra alapított érvelését, valamint a kérelmezõ ajánlatával kapcsolatban az észrevételében közölt kifogásait sem.<br>
Jogsértõ volt az ajánlatkérõ eljárása azáltal is, hogy az ajánlati határidõ lejárta után, az ajánlatok felbontásakor a közjegyzõi okiratba foglalt 1998. január 20-i jegyzõkönyvben foglaltakkal tanúsítottan felhívta a Shell Rt.-t 1998. január 21-én 15.00 óráig bezárólag "összesített árajánlat benyújtására". A Shell Rt. ajánlatának konstrukciójából kiindulva egy összesített árajánlat adása ajánlatmódosításnak minõsült, amire nézve a Kbt. 49. § (2) bekezdése tilalmat határoz meg, amikor is kimondja, hogy "az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók". A Shell Rt. ajánlata annak konstrukcióját (a Mol nagykereskedelmi árától való függõségét) tekintve ugyanis nem fix áras ajánlat volt, ehhez képest az összesített, azaz egyösszegû ajánlat fix áras ajánlat volt.<br>
Miután a nyertes ajánlattevõ ajánlata nem felelt meg az ajánlati dokumentációban rögzített feltételeknek, az ajánlatkérõ két, egymástól eltérõ típusú – egy fix árat és egy fix árkedvezményt tartalmazó – ajánlatot hasonlított össze, holott a két ajánlat alkalmatlan az összehasonlításra, és így alkalmatlan a nyertes kiválasztására is.<br>
A Döntõbizottság megjegyzi, hogy az ajánlati felhívásban fontossági sorrendben elsõ helyen álló – az értékeléskor 40%-kal számításba vett – elbírálási szempont meghatározásának szövege sem alkalmas objektív öszszehasonlítást lehetõvé tevõ ajánlatok tételére, valamint az ajánlatok alapján az összességében legkedvezõbb ajánlat kiválasztására. Ehhez ugyanis az "ajánlatkérõ felhasználói igényeit" pontosan definiálni kell, különös tekintettel a "speciális szempontokra". Pontos definíció hiányában az ajánlatkérõi kikötés sértheti az esélyegyenlõség és a verseny tisztaságának elvét is, mert az ajánlatkérõ "belsõ köreiben jártassággal rendelkezõ" ajánlattevõk formailag kedvezõbb ajánlatot tudnak tenni, mint esetlegesen a tartalmilag jobb ajánlattételre képes pályázók.<br>
A jogorvoslati eljárásban tartott tárgyaláson ajánlatkérõ a Döntõbizottság tagja kérdésére nyilatkozott, hogy a nyertes ajánlattevõvel a szerzõdést még nem kötötték meg, így a határozati rendelkezés annak jogcímét illetõen is indokolt.<br>
Az indokolásban kifejtettek alapján a Döntõbizottság a Kbt. 76. § (1) bekezdés c) pontjában biztosított jogkörében eljárva, a rendelkezõ részben meghatározott jogsértésekre tekintettel a Kbt. 88. § (1) bekezdés c) és g) pontja szerinti rendelkezést hozta.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. március 31.<br>
<br>
<br>
Dr. Bíró László s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>