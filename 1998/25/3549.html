<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3549)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-6764<br>
Fax: 155-5082<br>
Ikt. sz.: D.98/4/1998.<br>
Tárgy: A CRONUS Kft. jogorvoslati kérelme az Észak-dunántúli Bányavagyon-hasznosító Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a CRONUS Kft. (1085 Budapest, Mária u. 10., képviseli: dr. Dunai Sándor ügyvéd, 1126 Budapest, Királyhágó u. 5/A, I. em. 2., a továbbiakban: kérelmezõ) az Észak-dunántúli Bányavagyon-hasznosító Rt. (8200 Veszprém, Budapest u. 2., a továbbiakban: ajánlatkérõ) a Nagyegyházi szén- és bauxitkülfejtések II. számú bányagödör és IV. számú meddõhányó mûszaki tájrendezése tárgyú közbeszerzési eljárása ellen indított jogorvoslati kérelmét a közbeszerzésekrõl szóló 1995. évi XL. törvény (a továbbiakban: Kbt.) 79. § (5) bekezdése alapján – elkésettség miatt – hivatalból elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 1998. május 21-én jogorvoslati kérelmet nyújtott be a Döntõbizottsághoz. A Döntõbizottság a kérelemben írtak és az ahhoz csatolt dokumentumok vizsgálata alapján az alábbiakat állapította meg:<br>
Ajánlatkérõ 1998. február 4-én közzétett ajánlati felhívására kérelmezõ 1998. március 16-án nyújtotta be ajánlatát. Az eredményhirdetés 1998. április 9-én volt, melynek eredményérõl – az eljárás nyertesérõl – ajánlatkérõ április 10-én kelt levelével értesítette kérelmezõt, és egyben visszaküldte részére a bankgaranciát is.<br>
Kérelmezõ 1998. április 15-i levelében – a Kbt. 63. § (2) bekezdésére hivatkozva – kérte az ajánlatkérõt, hogy döntése indokairól tájékoztassa. Ezen írásos kérelem alapján ajánlatkérõ 1998. április 20-i átiratával megküldte kérelmezõnek a Kbt. 63. § (2) bekezdése alapján a tárgyi közbeszerzési pályáztatás eredményérõl a Kbt. 64. § (1) bekezdése szerint készített írásbeli összegzést, melyet kérelmezõ – kérelmében elismerten – 1998. április 27-én vett kézhez.<br>
A Döntõbizottság azt is megállapította, hogy kérelmezõ az általa jogsértõnek tartott ajánlatkérõi magatartásról – nevezetesen az eljárást lezáró, megindokolt ajánlatkérõi döntésrõl – fenti – elismert – kézhezvétel napjától, azaz 1998. április 27-tõl tudomással bírt.<br>
A Kbt. 79. § (5) bekezdése szerint "az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
Fentiek alapján a Döntõbizottság megállapította, hogy a jogsértõ esemény bekövetkezésétõl a Kbt. 79. § (5) bekezdésében jogvesztõ határidõként megjelölt 15 nap eltelt, ezért a jogorvoslati kérelmet elutasította.<br>
A Döntõbizottság a határozatát a Kbt. 79. § (5) bekezdése alapján hozta meg.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. május 25.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>