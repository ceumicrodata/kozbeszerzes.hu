<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3611)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-8019<br>
Fax: 155-5082<br>
Ikt. sz.: D.63/14/1998.<br>
<br>
Tárgy: Szinlõ Kft. jogorvoslati kérelme az Ipari, Kereskedelmi és Idegenforgalmi Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Szinlõ Kft. (3758 Jósvafõ, Dózsa Gy. út 3., fióktelepe: 1016 Budapest, Naphegy tér 5/A, a továbbiakban: kérelmezõ) jogorvoslati kérelmét, amelyet az Ipari, Kereskedelmi és Idegenforgalmi Minisztérium Építési és Ipari Infrastruktúra Fõosztálya (1051 Budapest, Vigadó u. 6., képviseli: dr. Kollár Valéria jogtanácsos, 1051 Budapest, Vigadó u. 6., a továbbiakban: ajánlatkérõ) által a termelési hulladékokra vonatkozó adatbázis létrehozására kiírt nyílt közbeszerzési eljárása ellen nyújtott be, elutasítja.<br>
A Döntõbizottság 1998. március 27-én kelt, D.63/3/1998. számú ideiglenes intézkedésérõl szóló határozata hatályát veszti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1997. december 23-i számában nyílt eljárásra vonatkozó hirdetményt tett közzé a termelési hulladékokra vonatkozó adatbázis fejlesztése tárgyában. A felhíváson kívül dokumentációt is rendelkezésre bocsátott, amelyben az ajánlat tartalmával és a szerzõdéses feltételekkel kapcsolatban határozott meg minimális követelményeket.<br>
Ajánlatkérõ 1998. január 23-án konzultációt tartott az ajánlati felhívással és a dokumentációval kapcsolatban. Ezen szóbeli tájékoztatást adtak a megjelent ajánlattevõknek, hogy az IKIM termelési hulladékokra vonatkozó adatbázisának fejlesztését a 2339/1996. (XII. 6.) Kormányhatározat határozta meg. Az OECD/EU által meghatározott adatigényeknek megfelelõ rendszer kialakítása a cél, melynek koordinátora a Környezetvédelmi és Területfejlesztési Minisztérium, az IKIM pedig a veszélyes hulladékokat, hulladékhasznosító berendezéseket és fejlesztéseket méri fel. A hulladékok értékesítésébõl származó bevételek felmérésére elõször 1998-ban kerül sor. Kiosztotta az elmúlt években használt adatlapokat, amelyet a jövõben is használni kell. Kérdésre elmondta, hogy az árajánlatot két részletben kell megadni; a rendszerfejlesztést fix árban, az adatfeldolgozást 5000 db adatlapra vonatkoztatva.<br>
A dokumentációt megvásároló 13 cég közül 3 ajánlat érkezett. Kérelmezõ az Eurotrend Kft.-vel közösen tett ajánlatot, ezen kívül a Kopint-Datorg Rt. és a nyertes Infograph Kft.<br>
Az ajánlatok bontására 1998. február 2-án került sor, ajánlatkérõ sem ekkor, sem késõbb érvénytelennek egy ajánlatot sem nyilvánított.<br>
Az 1998. február 26-án megtartott eredményhirdetésen a jelenlévõ ajánlattevõkkel közölte, hogy a beadott ajánlatok olyan pontatlanságokat és hiányosságokat tartalmaztak, melyek miatt azok nem feleltek meg az ajánlati felhívásban és a dokumentációban meghatározott feltételeknek. Az ajánlatok nem biztosítják az IKIM részére a szükséges biztonságot, nem biztosított, hogy a feladatok határidõben teljesítésre kerülnek. Erre tekintettel az eljárást a közbeszerzésekrõl szóló 1995. évi XL. törvény (továbbiakban: Kbt.) 60. § (1) bekezdésének d) pontja alapján eredménytelennek nyilvánította.<br>
Az eredményhirdetés napján az ajánlatkérõ írásos felhívást küldött két ajánlattevõnek, a kérelmezõnek és az Infograph Kft.-nek, hogy közzététel nélküli tárgyalásos eljárás keretében a nyílt eljárásban meghatározott feltételek mellett tegyenek ajánlatot. A megküldött levelekben a korábbi ajánlatok hiányosságai kiküszöbölése érdekében mindkét ajánlattevõt felhívta, hogy ajánlataikat milyen kérdésben pontosítsák.<br>
Az Infograph Kft.-nek elõírta, hogy a korábbi ajánlatához képest fejtse ki részletesen az adatlapok kiküldésére, beérkezésére, ellenõrzésére vonatkozó munkafázisát és az árat is pontosítsa.<br>
Kérelmezõnek a garanciavállalás értelmezését és az adatfeldolgozási költség részletezését írta elõ.<br>
A nyílt eljárásban részt vevõ 3 ajánlattevõ közül a Kopint-Datorg Rt.-t a tárgyalásos eljárásra nem hívta meg, arra hivatkozással, hogy az adatgyûjtést és kezelési alrendszert nem az ajánlatkérõ gépparkján kívánta üzemeltetni, valamint felhasználói és rendszergazda-dokumentáció átadását nem kívánta biztosítani A Kopint-Datorg Rt. ajánlata egyébként ugyanezen okból került a nyílt eljárásban elutasításra.<br>
A tárgyalásos eljárás keretében az ajánlati felhívást követõen, 1998. március 2-án közvetlenül is tárgyalt ajánlatkérõ a meghívott ajánlattevõkkel. Ezt követõen 1998. március 18-án ajánlatkérõ eredményt hirdetett, amelyen nyertesként az Infograph Kft. ajánlatát hirdette ki. A tárgyalásos eljárás során kérelmezõ új árajánlatot is tett, amely alacsonyabb volt az eredetileg tett ajánlatnál.<br>
A tárgyalásos eljárás folyamata alatt 1998. március 10-én kérelmezõ a nyílt eljárás eredménytelensége tekintetében saját ajánlata elutasítása indokairól részletes tájékoztatást kért, amelyre 1998. március 24-én kapott írásos választ ajánlatkérõtõl. Eszerint a nyílt eljárásban beadott ajánlatában az adatfeldolgozás költségei irreálisan magasan kerültek meghatározásra, illetõleg a garanciavállalása nem volt egyértelmû, a nyílt eljárásban ajánlata ezért nem volt megfelelõ.<br>
Kérelmezõ a tárgyalásos eljárás eredményhirdetését, illetve az 1998. március 24-én kézhez vett ajánlatkérõi választ követõen nyújtott be jogorvoslati kérelmet. Kérelmében a lefolytatott tárgyalásos eljárás jogsértõ mozzanataira is hivatkozva a korábbi nyílt eljárást lezáró döntést sérelmezte. Álláspontja szerint ajánlata minden tekintetben megfelelõ volt, megfelelt a felhívásban foglalt feltételeknek, árajánlata nem volt irreális. Erre tekintettel a nyílt eljárást nem lehetett volna eredménytelennek nyilvánítani, ajánlatát el kellett volna bírálni. Kérte a nyílt eljárást lezáró döntést (eredménytelenné nyilvánítást) megsemmisíteni. Kérelmét a tárgyaláson kiterjesztette, és kérte a tárgyalásos eljárásban hozott döntés felülvizsgálatát is.<br>
Figyelemmel arra, hogy a kérelem tárgyában meghozandó döntés hatással lehet ajánlatkérõ által idõközben lefolytatott tárgyalásos eljárásának jogszerûségére, a Döntõbizottság ideiglenes intézkedéssel a szerzõdés megkötését megtiltotta.<br>
A Döntõbizottság megállapította, hogy a nyílt eljárás ellen benyújtott jogorvoslati kérelem elkésett.<br>
Kérelmezõ a jogsértésrõl történõ tudomásszerzés napjaként 1998. március 24-ét jelölte meg. Állítása szerint ekkor jutott a tudomására – ajánlatkérõ írásban hozzá eljuttatott indokolásából –, hogy azok az indokok, amelyekre hivatkozással ajánlatát meg nem felelõnek minõsítették, nem valósak, jogszerûtlenek.<br>
A tudomásszerzés napjának március 24-ét elfogadni nem lehet. Ajánlatkérõ a nyílt eljárást február 26-án nyilvánította eredménytelennek, arra hivatkozással, hogy az ajánlatok nem felelnek meg az ajánlati felhívásban foglalt feltételeknek. Még ugyanezen a napon megindította a tárgyalásos eljárást, eljuttatva ajánlattevõknek közvetlenül a felhívást. Ebben mindkét ajánlattevõ felé megjelölte, hogy az ajánlatukban mit nem tartott megfelelõnek, kérve, hogy ezt az újabb ajánlatokban korrigálják. Kérelmezõ esetében két dologra utalt: 1. az adatfeldolgozási költség részletezését; 2. garanciavállalás értelmezését. Kérelmezõ kérésére késõbb, március 24-én ezzel egyezõen indokolta írásban is az ajánlat nem megfelelõségét. E tekintetben tehát nem hivatkozhat arra kérelmezõ, hogy azok az okok, illetve azok jogszerûtlensége, amelyek alapján ajánlatát nem fogadták el, csak március 24-én jutott a tudomására. Az írásos indokolás új elemként az irreálisan magas ajánlati árat jelölte még meg. Azonban kérelmezõ március 24-ét megelõzõen tudomást szerzett arról is, hogy árajánlatát magasnak tartotta ajánlatkérõ. A folyamatba helyezett tárgyalásos eljárás során ugyanis vele március 2-án ajánlatkérõ tárgyalásokat folytatott, amelynek eredményeként dolgozott ki kérelmezõ egy újabb, eredeti ajánlatához képest alacsonyabb árajánlatot is. Arról tehát, hogy ajánlatkérõ a megadott árakat magasnak tartotta, kérelmezõ legkésõbb március 2-án tudomást szerzett. Erre tekintettel a március 26-án benyújtott jogorvoslati kérelmet elkésettnek kell tekinteni, a Kbt. 79. § (5) bekezdése alapján.<br>
A Döntõbizottságnak ezt követõen abban a kérdésben kellett állást foglalni, hogy a tárgyaláson a tárgyalásos eljárásra kiterjesztett jogorvoslati kérelem alapján jogosult-e a Döntõbizottság a tárgyalásos eljárás jogszerûségét vizsgálni.<br>
A Döntõbizottság megállapította, hogy a tárgyalásos eljárás vizsgálatának eljárásjogi akadálya van.<br>
A Döntõbizottság eljárását a Kbt. 79. § (2) bekezdése alapján jogorvoslati kérelem vagy a tanács tagjától származó kezdeményezõ irat válthatja ki. A kérelem és a kezdeményezõ irat alapján a Döntõbizottságnak az eljárást az iratban megjelölt közbeszerzési eljárás ellen kell megindítani a Kbt. 81. § (2) bekezdése szerint. E rendelkezésekbõl következik egyrészrõl, hogy az eljárást egy konkrétan megjelölt közbeszerzési eljárás ellen és nem a kérelemben megjelölt magatartás(ok) ellen kell megindítani és értelemszerûen a vizsgálatot lefolytatni, másrészrõl az is következik, hogy csak az a konkrétan megjelölt közbeszerzési eljárás vizsgálható, amely esetében a kérelem vagy a kezdeményezõ irat az eljárás megindulását kiváltotta.<br>
Mind a kérelemnek, mind a kezdeményezõ iratnak meg kell felelnie a Kbt. 80. §-ában meghatározott tartalmi követelményeknek, határidõben kell érkeznie, jogorvoslati kérelem esetén pedig további feltétele az eljárás megindításának (megindulásának) az igazgatási szolgáltatási díj megfizetése.<br>
Ajánlatkérõ az "IKIM termelési hulladékokra vonatkozó adatbázisának kialakítása" tárgyában idõben elhatárolhatóan két külön, önálló közbeszerzési eljárást folytatott. Egy hirdetménnyel közzétett nyílt eljárást, illetve egy tárgyalásos eljárást. Kérelmezõ jogorvoslati kérelmében kizárólag a nyílt eljárás jogszerûségét vitatta, a Döntõbizottság pedig értelemszerûen ezen eljárás ellen indította, indíthatta meg a vizsgálatot. Az ezt követõ tárgyalásos eljárás ellen, határidõben, szabályszerû kérelem, illetve indítvány nem érkezett. Az április 9-én tartott tárgyaláson elõterjesztett kiegészítõ kérelem egyrészrõl már elkésetten került elõterjesztésre – a tárgyalásos eljárás eredményhirdetése március 18. –, másrészrõl nem felelt meg a fentiekben is kifejtett törvényi követelményeknek. Ebbõl eredõen a Döntõbizottság elõtti eljárás megindulásának kiváltására alkalmatlan volt. Ennek hiányában pedig a Döntõbizottság vizsgálatot nem folytathat.<br>
Kérelmezõ nyílt eljárással kapcsolatos kérelmének megalapozottsága esetén a Döntõbizottság döntése természetszerûleg hatással lehetett volna a tárgyalásos eljárásban hozott döntéseire is, így jogkövetkezményként lehetett volna megsemmisíteni a tárgyalásos eljárásra kibocsátott ajánlati felhívást és az azt követõ döntéseket.<br>
A fentiek alapján a Döntõbizottság a nyílt eljárás ellen benyújtott jogorvoslati kérelmet elkésettség miatt elutasította, a tárgyalásos eljárás jogszerûségét pedig érdemben nem vizsgálta.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 17.<br>
<br>
Dr. Eke Pekács Tibor s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>