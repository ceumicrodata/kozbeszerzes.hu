<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3613)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-8019<br>
Fax: 155-5082<br>
Ikt. sz.: D.30/14/1998.<br>
<br>
Tárgy: A Würth Szereléstechnikai Kft. jogorvoslati kérelme a Budapesti Közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Würth Szereléstechnikai Kft. (2040 Budaörs, Gyár u. 2., képviselõje: dr. Domokos Katalin ügyvéd, 1122 Budapest, Hajnóczy J. út 4., a továbbiakban: kérelmezõ) jogorvoslati kérelmének, melyet a Budapesti Közlekedési Rt. (1072 Budapest, Akácfa u. 15., képviselõje: dr. Kovács Judit jogtanácsos, a továbbiakban: ajánlatkérõ) kézi-, gépi szerszámok és kisgépek közbeszerzési eljárása tárgyában nyújtott be, helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 52. § (2) bekezdésének d) pontjára figyelemmel az 53. § (2) bekezdését és az 59. § (1) bekezdését.<br>
A Döntõbizottság a fenti jogsértésekre való tekintettel ajánlatkérõvel szemben 500 000 Ft, azaz ötszázezer forint összegû bírságot szab ki.<br>
Ajánlatkérõ a bírság összegét a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat és 5000 Ft, azaz ötezer forint ügyvédi munkadíjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 41. számában (1997. október 22.) ajánlati felhívást tett közzé nyílt eljárás keretében kézi-, gépi szerszámok és kisgépek 1998. január 15.–2000. december 31-ig terjedõ idõszakra beszerzése tárgyában. A felhívás 3. c) pontja szerint részajánlat is tehetõ, a dokumentációban megfogalmazottak szerint. A dokumentáció 9. pontja azt rögzíti, hogy a részajánlatra vonatkozó lehetséges megosztást a mellékelt specifikáció jelzi. A mellékletként hivatkozott specifikáció három termékcsoportot – kéziszerszámok, forgácsolószerszámok, kisgépek – különít el, és ezen belül részletezi az igényelt termékeket. Kikötést azonban – a dokumentáció 9. pontjával ellentétben – nem tartalmaz arra vonatkozóan, hogy a részajánlattétel lehetõsége a három nagy egységre, vagy azon túlmenõen is lehetséges. Mind az ajánlattevõk, mind az ajánlatkérõ úgy értelmezte, hogy nem kizáró ok az sem, ha egy termékcsoport valamennyi tételére ajánlatot nem tesznek.<br>
Megállapítható, hogy mindhárom részre, illetve az egyes részekre teljeskörûen kizárólag a Fétis Bt. készített ajánlatot. A nyertes Plast-Ker Kft. mindhárom termékcsoportra csaknem teljeskörûen – kéziszerszámok I. tételét kivéve – ajánlatot adott. Kérelmezõ csak a kéziszerszámokra és kisgépekre adott ajánlatot, egyikre sem teljeskörûen. A kéziszerszámok esetében 29 tételre – 584 db –, kisgépek esetében 8 tételre – 34 db – nem tett ajánlatot. A Forcon Trade Kft. a kisgépekre teljes körû, a forgácsológépekre és kéziszerszámokra csak részben tett ajánlatot. A Sze-Co Kft. a kisgépekre teljes körû, a kézi- és forgácsológépekre részbeni ajánlatot tett. A Ferroman Kft. a kéziszerszámokra, kisgépekre teljes körû, a forgácsológépekre részbeni ajánlatot tett. A Nico Technik Kft. a kéziszerszámokra, kisgépekre részajánlatot, a forgácsolószerszámokra teljes körû ajánlatot tett. Az Into Kft. csak a kéziszerszámokra, és erre is csak részajánlatot tett. A Delfin Kft. a kéziszerszámokra és kisgépekre tett ajánlatot, teljeskörûen. A Sandvik Kft. mindhárom csoportra részajánlatot tett. Az Etler és Társai Kft. a kisgépekre teljes körû, a kézi- és forgácsolószerszámokra részajánlatot tett. A Fairtool Kft. teljes körû ajánlatot egyik termékcsoportra sem tett.<br>
Ezen ajánlattevõk közül ajánlatkérõ arra hivatkozva, hogy az egyes részekre teljes körû ajánlatot nem tettek, egyet sem zárt ki.<br>
A három termékcsoporton belül az ajánlatkérõ dokumentációjának specifikációjában tételesen rögzítette az igényelt szerszámok, kisgépek megnevezését. Ezen kívül minõségi követelményként írta elõ (dokumentum 2. pontja), hogy az feleljen meg az országos és nemzetközi szabványoknak. Ezen túlmenõen az ajánlat elkészítéséhez a megajánlott termék tekintetében további elõírást ajánlatkérõ nem tett.<br>
A nyertes Plast-Ker Kft. ajánlatát az ajánlati dokumentáció szerinti megnevezésekkel (például harapófogó, patentfogó stb.), az ehhez rendelt mennyiséggel és árral – egyes esetekben két árat feltüntetve – adta meg. Nem nyilatkozott – túlnyomó többségében – ajánlatában konkrétan arról, hogy a termék milyen gyártmány, milyen típus. Ugyancsak nem nyilatkozott ajánlatában a termékhez rendelten a gyártmányról és típusról az Etler és Társai Kft., a Forcon Trade Kft. (esetenként csak azt jelzi, hogy hazai gyártótól), Delfin Kft.<br>
A Forcon Trade Kft., a nyertes ajánlattevõ, az Etler és Társai Kft. két árajánlatot is adott ajánlatában.<br>
A beérkezett, a fentiekben nevesített ajánlatok mindegyikét elbírálta ajánlatkérõ. Nyertesnek mindhárom termékcsoportra a Plast-Ker Kft.-t hirdette, második helyezett a kézi- és forgácsolószerszámokra az Etler és Társai Kft., míg a kisgépekre a Fétis Bt. lett.<br>
A felhívás 13. pontja meghatározta azokat az elbírálási szempontokat, amelyek fontossági sorrendjében súlyozott pontozásos módszerrel ajánlatkérõ kiválasztja az összességében legelõnyösebb ajánlatot. Bírálati szempontok az alábbiak voltak:<br>
– az ajánlatkérõ felhasználási igényeinek kielégítése (mûszaki, technológiai, speciális szempontok);<br>
– beszerzési ár és annak fixen tartása, az azt követõ ármozgások mértéke;<br>
– a lehívástól számított szállítási idõtartam;<br>
– referencia az ellátás területén a beszerzés tárgyára vonatkozóan;<br>
– ellátási garancia.<br>
Kérelmezõ jogorvoslati kérelmében az eljárást lezáró döntés megsemmisítését, valamint költségeinek viselésére kérte kötelezni ajánlatkérõt. Az írásban benyújtott és a tárgyaláson pontosított kérelme szerint ajánlatkérõ az ajánlatokat nem a Kbt.-nek megfelelõen bírálta el, továbbá nem zárta ki az eljárásból a többváltozatú ajánlat érvénytelensége miatt a nyertes ajánlattevõt.<br>
Ajánlatkérõ a jogorvoslati kérelem megalapozatlanság címén történõ elutasítását kérte. Álláspontja szerint többváltozatú ajánlat szóba sem jöhetett, mivel az ajánlati felhívás ezt nem tette lehetõvé. "Tény, hogy voltak olyan pályázatok, és így az elsõ helyre sorolt PLAST-KER Kft. pályázata, mely egy ajánlatban bizonyos tételeknél két gyártmányt is megjelölt és árat is adott, de pályázatában nem foglalkozott, csak és kizárólag egy árral, ez az összesített érték szerepelt a pályázatának elsõ oldalán, és minden elbírálási szempontnál kizárólag csak azzal az egy tétellel foglalkoztunk. Egyéb ajánlati részekkel nem foglalkoztunk."<br>
Egyéb érdekeltek részérõl észrevételt a PLAST-KER Kft., a FAIR TOOL Kft. és a Fétis Bt. tett. A PLAST-KER Kft. észrevételében kifejtette, hogy ajánlatuk egyváltozatú volt. Ugyanakkor elismerte, hogy választékot kívántak nyújtani termékcsoporton belül eltérõ típusú gyártmányok árainak feltüntetésével. Ezzel az ajánlatkérõ speciális felhasználói igényét kívánták választék formájában kielégíteni. A FAIR TOOL Kft. észrevételében egyetért kérelmezõ jogorvoslati kérelmében foglaltakkal, mivel "az ajánlatok értékelése során nem egyértelmûen az összességében legkedvezõbb pályázat lett kiválasztva". Ugyancsak vitatja a Fétis Bt., hogy az ajánlatkérõ az összességében legelõnyösebb ajánlatot hirdette ki nyertesnek.<br>
Ajánlatkérõ a szállítási keretszerzõdést 1998. január 26-án megkötötte a nyertes PLAST-KER Kft.-vel.<br>
A Döntõbizottság a rendelkezésre álló iratokból és a tárgyaláson elhangzottakból megállapította, hogy a jogorvoslati kérelem megalapozott.<br>
A Kbt. 33. § (1) bekezdése szerint az ajánlati felhívás tartalmát a 2. számú mellékletben meghatározott minta szerint kell meghatározni és közzétenni úgy, hogy annak alapján az ajánlattevõk egyenlõ eséllyel megfelelõ ajánlatot tudjanak tenni. A 2. számú melléklet 3. c) pontja alapján az ajánlatkérõnek meg kell határoznia azt is, hogy az ajánlattevõ a beszerzés tárgyának egy részére tehet-e ajánlatot. Sem a melléklet, sem a törvény szövege nem írja ugyan elõ, hogy ebben az esetben azt is meg kell határozni, hogy melyek azok az elkülöníthetõ részek, amelyekre részajánlatot lehet tenni, a Kbt. 33. § (1) bekezdésének értelmezésébõl azonban ez következik. Az ajánlatkérõnek az ajánlati felhívás elkészítése körébe esõ azon kötelezettsége, mely szerint a felhívásával a megfelelõ ajánlattételt biztosítani kell, e kötelezettséget is magába foglalja. Ha nem határozza meg az ajánlatkérõ a beszerzés tárgyának azokat a részmennyiségeit, amelyekre még ajánlatot lehet tenni, akkor a legkisebb részletre tett ajánlatot is el kell fogadnia, és az értékelés során ezen ajánlati részt önállóan össze kell hasonlítania a többi ajánlat ennek megfelelõ részegységével. Ellenkezõ esetben a bírálati szempontok nem érvényesíthetõk, ugyanis a rész az egésszel objektíve nem hasonlítható össze.<br>
A megajánlható részegységek pontos meghatározásának hiányában ajánlatkérõ maga is elfogadta, hogy a három fõcsoporton belül sem tett minden ajánlattevõ teljes körû ajánlatot. Az ajánlatok elbírálása során azonban az egyes tételeket, például a kéziszerszámok esetében a 495 tételt, önállóan nem hasonlította össze az egyes elbírálási szempontok szerint. Az eltérõ mennyiségekre tett ajánlatok árajánlatait úgy próbálta közös nevezõre hozni, hogy úgynevezett fajlagos egységárat képzett, azaz a megajánlott összes vállalási árat elosztotta a megajánlott termékek darabszámával. Az árak összehasonlítása erre tekintettel alkalmatlan volt a második szempont szerinti bírálatra.<br>
Ugyancsak nem volt jogszerû az elsõ elbírálási szempont szerinti összehasonlítás sem. Ajánlatkérõ a bírálati szempontjai között elsõdleges szerepet szánt annak, hogy a megajánlott termékek feleljenek meg felhasználói igényeinek. Ez az ajánlatkérõi törekvés jogos elvárás lehet, hisz a megvásárolt eszközöket az ajánlatkérõ fogja felhasználni. A felhasználói igényeknek megfelelõ ajánlatok azonban csak akkor készíthetõk, ha ezeket az igényeket az ajánlattevõk tudomására is hozzák. A jelen ajánlati felhívás felhasználói igényként követelményeket nem írt elõ, nem tartalmazott mûszaki, technológiai és speciális szempontokat. Követelményként a nemzeti szabványoknak való megfelelést írta elõ, így gyakorlatilag minden olyan ajánlat, amely e követelményeknek megfelelt, az elsõ elbírálási szempontból megfelelõnek, így egyenértékûnek tekintendõ. Ehhez képest 0–30 pont között oszlottak meg a pontszámok.<br>
Ajánlatkérõ bírálati módszere, többek között a fajlagos egységár számítása miatt, nem állapítható meg, hogy ki tette a legkedvezõbb ajánlatot. Ezért a nyertes kihirdetése körben megsértette a Kbt. 59. § (1) bekezdését, mely szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Megsértette az ajánlatkérõ a Kbt. 52. § (2) bekezdésének d) pontját is, mely szerint érvénytelen az az ajánlat, amely nem felel meg az ajánlati felhívásban, illetõleg a dokumentációban meghatározott feltételeknek. A Döntõbizottság rendelkezésére bocsátott ajánlatokból megállapítható, hogy több ajánlattevõ, köztük a nyertes, többváltozatú ajánlatot tett, holott ez az ajánlati felhívás 14. pontja szerint nem volt megengedett. Ugyancsak több ajánlattevõ, köztük a nyertes is úgy tett ajánlatot, hogy nem határozta meg minden termék esetében, hogy milyen gyártmányú, típusú termékre teszi az ajánlatát. A termék köznapi elnevezésén kívül például a kéziszerszámok 16. tétele, 23., 29., 30., 33., 36., 45., 47. tételének stb. alternatív változata csak annyit tartalmaz, hogy a termék cseh, német importból származik vagy hazai gyártmány.<br>
A Kbt. 43. § (1) bekezdése szerint az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. Azok az ajánlatok – többek között a nyertes ajánlata –, amelyek sem a gyártmányt, sem a típust nem határozzák meg, a 43. § (1) bekezdésében megkívánt nyilatkozatokat nem tartalmazzák.<br>
Minderre tekintettel megállapítható, hogy az ajánlatkérõ az ajánlatok érvényességét nem vizsgálta, és az érvénytelen ajánlatokat az 53. § (2) bekezdése alapján nem zárta ki.<br>
A fentiekre való tekintettel a Döntõbizottság a Kbt. 79. §-ában foglalt jogkörében eljárva a Kbt. 88. § (1) bekezdésének d), f) és g) pontja szerinti jogkövetkezményt alkalmazott ajánlatkérõvel szemben.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 28.<br>
<br>
Ruthner Oszkár s. k.	Dr. Eke Pekács Tibor s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>