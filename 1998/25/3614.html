<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3614)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 175-8328<br>
Fax: 155-5082<br>
Ikt. sz.: D.80/9/98.<br>
<br>
Tárgy: Porsche-Inter Auto Kft. jogorvoslati kérelme a BRFK 802. sz. és 805. sz. közbeszerzési eljárásai ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Porsche-Inter Auto Pest Kft. (1139 Budapest, Fáy u. 27., továbbiakban: kérelmezõ) által a Budapesti Rendõr-fõkapitányság Gazdasági Igazgatóság (1139 Budapest, Teve u. 4–6., továbbiakban: ajánlatkérõ) "jármûveik karbantartásához szükséges alkatrészek, felszerelések szállítása" és "jármûveik karbantartása, javítása, kárjavítása és vizsgáztatása" tárgyú közbeszerzési eljárások ellen indított jogorvoslati eljárást – a jogorvoslati kérelem visszavonása miatt – megszünteti.<br>
A határozat ellen fellebbezésnek helye nincs.<br>
<br>
INDOKOLÁS<br>
<br>
Ajánlatkérõ nyílt közbeszerzési eljárást tett közzé a K. É. 1998. február 25-i, 8. számában, egyrészt a 802. sz. alatt gépjármû-állományának karbantartásához szükséges alkatrészek és felszerelések beszerzésére, másrészt 805. sz. alatt a gépjármûveik karbantartására, javítására, kárjavítására és vizsgáztatására.<br>
Az ajánlatok bontása során kiderült, hogy kérelmezõ a mindkét ajánlatban elõírt ajánlati biztosíték igazolását tanúsító iratot – mely tartalmilag azonos, csak elnevezésében különbözik – felcserélte, és ajánlatkérõ erre hivatkozással a további eljárásból kizárta.<br>
A kérelmezõ ajánlatkérõ fenti döntése ellen nyújtott be jogorvoslati kérelmet.<br>
A Döntõbizottság ideiglenes intézkedésként a 802. és 805. sz. a közbeszerzési eljárások felfüggesztését a közbeszerzésekrõl szóló 1995. évi XL. törvény (továbbiakban: Kbt.) 82. § (2) bekezdés a) pontja alapján elrendelte.<br>
Ajánlatkérõ a jogorvoslati kérelem benyújtásával egyidejûleg döntését felülvizsgálta, és mindkét közbeszerzési eljárásba bevonta kérelmezõt.<br>
A kérelmezõ erre tekintettel a jogorvoslati kérelmét 1998. május 5-én visszavonta.<br>
A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése kimondja, hogy a Döntõbizottság eljárására, ha a Kbt. másként nem rendelkezik, az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése alapján, ha az ügyfél az eljárás megindítására vonatkozó kérelmét visszavonja, a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja.<br>
A Kbt. 79. § (4) bekezdése rendelkezik arról, hogy közbeszerzési ügyben az eljárás hivatalból történõ megindítását csak a Közbeszerzések Tanácsának tagja kezdeményezheti, ilyen kezdeményezés a jelen ügyben nem került elõterjesztésre.<br>
Elõbbieknek megfelelõen a Döntõbizottság a kérelem visszavonása miatt a jogorvoslati eljárást megszünteti, egyidejûleg a D.80/2/1998. sz. határozattal elrendelt ideiglenes intézkedés is hatályát veszti.<br>
<br>
Budapest, 1998. május 8.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Monory Bulcs s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>