<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3550)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 175-8328<br>
Fax: 155-5082<br>
Ikt. sz.: D.78/9/1998.<br>
<br>
Tárgy: Digital Media Solution Kft. jogorvoslati kérelme a Magyar Televízió Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Digital Media Solution Kft. (1033 Budapest, Hajógyári-sziget 131., képviseli: dr. Somos Géza ügyvéd, továbbiakban: kérelmezõ) jogorvoslati kérelmét, melyet a Magyar Televízió Rt. (1810 Budapest, Szabadság tér 17., képviseli: dr. Kovács Tibor jogtanácsos, továbbiakban: ajánlatkérõ) által közzétett 11 színes közvetítõkocsi video- és hangrendszerének felújításához szükséges eszközök beszerzése tárgyú közbeszerzési eljárása ellen nyújtott be, elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ (továbbiakban: K. É.) 1998. február 18-án megjelent 7. szám 930. oldalán tett közzé ajánlati felhívást színes 11 közvetítõkocsi video- és hangrendszerének felújításához szükséges eszközök beszerzésére nyílt eljárás formájában.<br>
Az ajánlati felhívás biztosította a részajánlattétel lehetõségét. Az ajánlattétel nyelve magyar vagy angol volt.<br>
Ajánlatkérõ elõírta az ajánlati felhívásban, az ajánlattevõk részére a termékgyártó igazolásának csatolását arra vonatkozóan, hogy ajánlattevõ jogosult a terméket Magyarországon forgalmazni. Az ajánlati felhívásban megjelölt határidõig, 1998. március 31-ig ajánlatot tettek: Digital Media Solution Kft., Hitachi Denshi GmbH, Rexfilm Kft., Sony Broadcast and Professional Europe, Studer Professional Audio AG, Stúdiótech Hungary Kft. és a Vector Kft.<br>
Az ajánlatokat az ajánlatkérõ által létrehozott bírálóbizottság értékelte, az értékelésrõl 1998. április 7-én jegyzõkönyv is készült. Ebben a jegyzõkönyvben rögzítettek egy korábban felmerült vitás kérdésrõl kialakított ajánlatkérõi állásfoglalást, nevezetesen azt, hogy a "Közbeszerzési törvény helyes értelmezése szerint az ajánlattevõ magyarországi dealer mögött álló külföldi szállító bevonható-e – kedvezõ egyéb feltételek esetén – a szerzõdésbe az ajánlattevõ mellé szerzõdéses partnerként. A válasz egyhangúlag nem."<br>
Az eredményhirdetés 1998. április 8-án megtörtént, ahol 3 részajánlat került nyertesként kihirdetésre. Ajánlatkérõ a Sony Broadcast céget hirdette ki nyertesnek a komplett kameraláncok, monitorok, rögzítõk és jelszétosztó rendszer, a Stúdiótech Hungary Kft.-t a kameraoptika, kamerapedesztálok, kamerákhoz tartozó triax kábelek, mátrix rendszer, editor, teljes szinkron- és tesztrendszer, konverterek, tartozékok adásjelzõ, monitorjelzõ és hangrendszer, valamint a Studer Professional Audio AG céget a hangmixer vonatkozásában.<br>
Az eredményhirdetésrõl készült jegyzõkönyv a bírálóbizottság állásfoglalását megismételte, az alábbi megfogalmazással: "…a hazai képviseletek a mögöttük álló külföldi partnereket minden szempontból csak akkor vonhatják be az esetleges szerzõdésbe, ha az ajánlatot a hazai és a külföldi cég közösen nyújtotta be".<br>
A szerzõdéseket ajánlatkérõ a Sony Broadcast céggel 1998. május 5-én, a Stúdiótech Kft.-vel 1998. április 30-án, és a Studer Audio AG céggel 1998. május 8-án megkötötte.<br>
A törvényes határidõn belül, 1998. április 23-án a Digital Media Solution Kft. jogorvoslati kérelmet nyújtott be a Döntõbizottsághoz, amelyben jogsértésként a közbeszerzésekrõl szóló 1995. évi XL. törvény (továbbiakban: Kbt.) 24. § (2) bekezdésben foglalt esélyegyenlõség megsértését jelölte meg. Kérte a Döntõbizottságtól, állapítsa meg, hogy ajánlatkérõ azzal a magatartásával, amelyet az eredményhirdetési jegyzõkönyvben rögzített: "a hazai képviseletek a mögöttük álló külföldi partnereket minden szempontból csak abban az esetben vonhatják be az esetleges szerzõdésbe, ha az ajánlatot a hazai és külföldi cég közösen nyújtotta be", megsértette a Kbt. fent említett alapelvi rendelkezését. Véleménye szerint ez a megfogalmazás a Kbt. 44. § (2) bekezdés d) pontjában foglalt, a teljesítésben 15%-ot meghaladó mértékben részt vevõ alvállalkozókra is vonatkozhat, és ez a korlátozás ellentétes a Kbt. alapelvi rendelkezésével.<br>
A kérelmezõ az elõbbiekben hivatkozott 1998. április 7-én felvett jegyzõkönyvben megfogalmazott és a tárgyaláson ismertetett mondat helyességét nem vitatta.<br>
Ajánlatkérõ a jogorvoslati kérelemre tett észrevételé-ben elõadta, hogy a közbeszerzési eljárás eredményeként ajánlatkérõ csak az eljárás nyertesével kötheti meg a szerzõdést, az eljárás nyertese pedig csak az lehet, aki ajánlatot tett. Az eredményhirdetési jegyzõkönyvben rögzítettek csak arra vonatkoztak, hogy "a szerzõdéskötésben a külföldi partner csak akkor vehet részt, ha a megelõzõ eljárásban mint ajánlattevõ is szerepelt", azaz a Kbt. 36. § (2) bekezdése szerinti közös ajánlatot tettek. Ezzel az ajánlattevõknek az alvállalkozók bevonására való jogát ajánlatkérõ nem korlátozta, hiszen a beszerzés tárgyát képezõ termék csak külföldrõl szerezhetõ be, így nyilvánvaló, hogy külföldi partnert a teljesítésbe valamilyen formában be kell vonni.<br>
A Döntõbizottság a rendelkezésre bocsátott iratok tartalma és a tárgyaláson elhangzottak alapján megállapította, hogy a jogorvoslati kérelem alaptalan. Az ajánlatkérõ a kérelmezõ kérelmében kifogásolt és a Kbt. 24. § (2) bekezdésére vonatkozó jogsértést nem követte el, függetlenül a vitatott mondat nyelvtani helyességétõl, hiszen a tények is azt bizonyítják, hogy ajánlatkérõ nem alkalmazott – sõt kifejezetten a Kbt. szerint járt el – semmiféle korlátozást az alvállalkozók, illetve közös ajánlattevõk vonatkozásában.<br>
Ezt a tényt támasztja alá, hogy kérelmezõ és a Thompson Broadcast közös ajánlatát is teljeskörûen elbírálta, és éppen a közös ajánlat miatt nem kérte külön a termékforgalmazói igazolás becsatolását, hiszen a közös ajánlattételbõl következik, hogy a kérelmezõ rendelkezik forgalmazási engedéllyel. Ebbõl következõen ajánlatkérõ a Kbt. 24. § (2) bekezdésében foglalt – esélyegyenlõség biztosítására vonatkozó – alapelvi rendelkezést nem sértette meg.<br>
A fenti tényeket, valamint a rendelkezésre álló adatokat, bizonyítékokat értékelve, és azt összevetve a tárgyaláson elhangzott nyilatkozatokkal, a Döntõbizottság megállapította a Kbt. 76. § (1) bekezdés c) pontjában biztosított jogkörében eljárva, hogy a jogorvoslati kérelem a Kbt. 88. § (1) bekezdés a) pontjára figyelemmel alaptalan, és ezért azt elutasította.<br>
Az elutasításra tekintettel a kérelmezõ és ajánlatkérõ saját maga viseli a felmerült költségeit.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1997. május 19.<br>
<br>
Dr. Engler Magdolna s. k.	Divinyi József s. k. <br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>