<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3615)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-6764<br>
Fax: 155-5082<br>
Ikt. sz.: D.71/11/1998.<br>
<br>
Tárgy: T-MART Bt. jogorvoslati kérelme az FM Magyar Közösségi Agrármarketing Centrum Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A T-MART Bt. (1025 Budapest, Verecke u. 83., a továbbiakban: kérelmezõ) kérelmére, amelyet az FM Magyar Közösségi Agrármarketing Centrum Kht. (1052 Budapest, Kossuth tér 11., a továbbiakban: ajánlatkérõ) a 73. OMÉK teljes felépítése, generálkivitelezése tárgyában kiírt közbeszerzési eljárást lezáró döntése ellen nyújtott be, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 51. § (3), 57. § (1), a Kbt. 56. § (1) bekezdésére tekintettel az 59. § (1) bekezdését, valamint a 63. § (1) és (2) bekezdéseit, ezért ajánlatkérõ közbeszerzési eljárást lezáró döntését megsemmisíti.<br>
Kötelezi ajánlatkérõt, hogy a kérelmezõ részére fizessen meg 30 000 Ft, azaz harmincezer forint igazgatási szolgáltatási díjat a határozat kézhezvételétõl számított 15 napon belül.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az FM Magyar Közösségi Agrármarketing Centrum Kht. mint ajánlatkérõ, a 73. Országos Mezõgazdasági és Élelmiszer-ipari Kiállítás és Vásár (1999. augusztus vége–szeptember eleje, idõtartama 5 nap) teljes felépítésére és generálkivitelezésére vonatkozó ajánlati felhívást tett közzé a K. É. 1998. január 7-i számában. A felhíváshoz kapcsolódóan dokumentáció nem került kibocsátásra.<br>
A felhívás 3. c) pontjában ajánlatkérõ meghatározta, hogy csak a beszerzés teljes körû teljesítésére fogad el ajánlatokat.<br>
A felhívás 9. pontjában meghatározásra került, hogy a kiállítás pénzügyi oldalról két részbõl áll: a vállalkozói rész teljes egészében ajánlattevõ által önerõs formában kerül finanszírozásra, melyhez kapcsolódóan az állattenyésztési bemutatók esetében a kiállítók jogosultak támogatás igénybevételére, az FM központi bemutatók megvalósításának költségeit pedig ajánlatkérõ – a tárca által biztosított forrásokból – teljeskörûen ellentételezi.<br>
A 10. pontban pedig közölte, hogy közös ajánlattevõktõl gazdasági társaság létrehozását nyertesség esetén sem követeli meg.<br>
Ajánlatkérõ a felhívás 13. pontjában meghatározta, hogy az összességében legelõnyösebb ajánlatot hirdeti ki nyertesnek, melynek megítélésére vonatkozó 11 szempontot és azok fontossági sorrendjét a következõk szerint határozta meg:<br>
– tartalmi: a kiállítás és installáció, valamint a javasolt üzemeltetés színvonala szerint,<br>
– elkészítési határidõ,<br>
– pénzügy: az ajánlat összege és a fizetési feltételek,<br>
– a pályázat szakszerûsége és megvalósíthatóságának valószínûsége,<br>
– az igényelt támogatás összege,<br>
– a részt vevõ kiállítók száma, összetétele, ágazati jelentõsége, potenciális exportképessége,<br>
– a kiállítás alapterülete,<br>
– a központi rendezvények tartalma,<br>
– a magyar megjelenés minõsége,<br>
– a kapcsolódó PR-tevékenység, reklám, kiadványok, egyéb promóciós eszközök,<br>
– az FM AMC Kht. közösségi stand költsége.<br>
Ajánlatkérõ azt is elõírta, hogy a 15. pontban meghatározottak szerint a kiállítás vállalkozói részének teljesítésére az 1. sz. elõkalkulációt, a központi bemutatók rendezésére vonatkozóan pedig a 2. sz. elõkalkulációt kitöltött formában az ajánlathoz csatolni kell.<br>
A felhívás 15. pontja tartalmazta azt is, hogy az ajánlatok elbírálása a bontástól (1998. február 17-tõl) számított 15 napon belül megtörténik, és ajánlatkérõ a nyertes számára a bontástól számított 30 napon belül, tehát 1998. március 18-ig szerzõdéskötési lehetõséget biztosít.<br>
Az ajánlatok felbontására 1998. február 17-én közjegyzõ jelenlétében került sor. A felhívásra két ajánlattevõ – a Hungexpo Expotech Kft., a T-MART Kereskedelmi és Szolgáltató Bt. és a KIPSZER Elektromos Szerelõ Rt. együttesen, közös pályázóként mint konzorcium, valamint a PROMO Kereskedelem-fejlesztési Kft. – nyújtott be ajánlatot.<br>
A bontási bizottság – vizsgálva a Kbt. 46. § (2) bekezdésében elõírt igazolások és nyilatkozat meglétét – észrevételezte, hogy a kérelmezõre vonatkozóan a társadalombiztosítás és az adótartozás hiányáról szóló nemleges igazolásokat a Baranya Megyei Igazgatóság adta ki, de azokat a bt. korábbi, Baranya megyei székhelyére való tekintettel érvényesként elfogadta. A bontás során az ajánlattevõk által kért ellenszolgáltatás összege és az általuk vállalt teljesítési határidõ nem került ismertetésre.<br>
Ajánlatkérõ bírálóbizottsága a két ajánlatot 8 szavazó zsûritag, a témavezetõ és a három meghívott szakértõ részvételével 1998. február 26-án megtartott ülésen elbírálta.<br>
Az ülésen a már elõre átadott pályázati anyagok értékeléséhez zsûrilapok kerültek szétosztásra.<br>
Az l. számú zsûrilap a pályázatok szöveges részét javasolta értékelni, adható összpontszámként 17 pontot meghatározva, a 2–5. sorszámú zsûrilapok – a csatolt elõkalkulációk tartalma alapján – az ajánlatok árra vonatkozó részét értékelték, összpontszámként 117 pontot meghatározva, 6. számú zsûrilap az ajánlatokat két szempontból értékelte, összpontszámként 30 pontot meghatározva.<br>
A zsûrilapok a felhívás 13. pontjának 4., 8., 9., 10., 11. sz. értékelési szempontjait nem tartalmazták, a 6. oldal elsõ sorában jelzett referencia elbírálási szempontként a felhívásban nem volt meghatározva, a feltüntetett szempontokhoz kapcsolt pontszámok pedig az ajánlati felhívásban jelzett szempontok fontossági sorrendjébõl következõ súlyarányoktól jelentõsen eltértek.<br>
A nagyarányú eltérést jelzi, míg a 3. legfontosabb szempontra (az ajánlat összege) vonatkozóan maximálisan 105 adható pontszám került meghatározásra, addig az ajánlati felhívásban ennél fontosabbnak jelzett 2. sz. elbírálási szempont (az elkészítési határidõ) szerint az ajánlat maximálisan csak 1 ponttal volt értékelhetõ. (Az ajánlati árra adható pontszámok meghatározásakor a 2–5. sz. lapokon szereplõ tételek közül kivételre került a 2. lap elsõ és negyedik sorában, valamint a 3. lap 6. sorában feltüntetett pontszámérték, mivel ezen szempontok nem az ajánlati árra vonatkoztak. Az elkészítési határidõre adható pontszámot az 1. sz. lap 4. sora tartalmazta.)<br>
A 7. sz. elbírálási szempontra (a kiállítási alapterületre) vonatkozóan maximálisan 9 pontszám volt adható, míg a nála fontosabb, 5. és 6. számú szempontok (az igényelt támogatás és a kiállítók száma) szerint az ajánlatot maximálisan csak 3-3 ponttal lehet értékelni. (A 7. szempontra adható pontszámot az 1. lap 2. sora és a 2. lap 1. sora, az 5. és 6. sz. szempontok pontszámait pedig a 3. lap 6. sora és a 2. lap 4. sora tartalmazta.)<br>
Az ajánlat költségvetési részét értékelõ 3. sz. zsûrilap a 6. számú soron tévesen szerepeltette az állattenyésztési bemutatókra vonatkozó 50 000 E Ft összegû tételt, mivel ilyen jogcímû költség beállítását a közösségi standra vonatkozó 2. sz. elõkalkulációban ajánlatkérõ nem tette lehetõvé. A kiállítók által igénybe vehetõ támogatás az ajánlati felhívás 9. sz. pontjában foglaltak szerint kifejezetten az önerõs finanszírozású vállalkozói rész egyik finanszírozási elemként került meghatározásra. Ezen költségtétel nélkül számítva a konzorciumnak a közösségistand-létesítésre vonatkozó ajánlata így nem 107 500 E Ft (4. lap összesen rovat), hanem 57 500 E Ft. Ezen öszszeg és a közösségi stand kísérõ rendezvényeire ajánlott 39 800 E Ft (5. oldal összesen sor), tehát 97 300 E Ft jelenti a konzorciumnak az FM központi bemutatók rendezésére vonatkozó tényleges ajánlati árát. Erre vonatkozóan PROMO Kft. ajánlata – a 4. és 5. lap összesen sorai alapján – 94 100 E Ft.<br>
Az elõzõek alapján az állami pénzeszközök felhasználására vonatkozó tényleges ajánlati ár a konzorcium részérõl 97 300 E Ft, Promo Kft. részérõl 94 100 E Ft, az árra vonatkozó összehasonlítás alapját ezen összegek jelentik.<br>
A rendelkezésre álló jegyzõkönyv tanúsága szerint a zsûri nem tartotta szükségesnek az egyes szempontok szerinti külön-külön történõ értékelést, hanem az ajánlat egészére vonatkozó szintetizált, összevont minõsítést (javasolom – nem javasolom) választotta. A minõsítés alapját a referenciák, a kivitelezés, a garanciák és az ár jelentették. A jelzettek közül a referencia és a garancia az ajánlati felhívásban elbírálási szempontként nem volt meghatározva.<br>
A bírálóbizottság az 1998. február 26-i ülésre meghívta az ajánlattevõk képviselõit is, velük külön-külön konzultált, de azok tartalmáról a másik ajánlattevõt nem tájékoztatták. Ezt követõen a 8 fõs zsûri az eljárás nyertesének egyhangúlag a PROMO Kft. ajánlatát nyilvánította. E jegyzõkönyvbe foglalt javaslatot a földmûvelésügyi miniszter jóváhagyta, amirõl a miniszteri titkárság feljegyzésben értesítette február 27-én az államtitkárt, kérve egyben a döntésrõl szóló értesítések elkészítését. Ajánlatkérõ nyilvános eredményhirdetést nem tartott, a döntésrõl 1998. március 3-án telefaxon, majd ugyanezen a napon levélben tájékoztatta az ajánlattevõket.<br>
Ajánlatkérõnek a döntés alapján 1998. március 18-ig meg kellett volna kötni a nyertes ajánlattevõvel a szerzõdést, de erre a gödöllõi helyszínnel és beruházással kapcsolatos kérdéskör lezáratlansága miatt 1998. május 6-ig nem került sor.<br>
Az eljárás eredményérõl szóló tájékoztatót ajánlatkérõ a K. É. 1998. március 25-i számában megjelentette, de annak 10. sz. pontjában az ellenszolgáltatás összege nem került közzétételre.<br>
Kérelmezõ 1998. március 9-i írásos megkeresése alapján ajánlatkérõ megküldte részére 1998. március 20-án a Kbt. 6. számú mellékletében meghatározottak szerinti írásos összegzést, kitöltetlenül hagyva a 3. pontot. Kérelmezõ mint a Hungexpo Epotech Kft. és Kipszer Elektromos Szerelõ Rt. megbízottja, a jogsértés tudomásra jutását általa dokumentumokkal alátámasztott idõponttól számított törvényes határidõben nyújtotta be jogorvoslati kérelmét a Döntõbizottsághoz 1998. április 10-én. Ebben kérte megsemmisíteni az ajánlatkérõnek a közbeszerzési eljárás folyamán hozott, azt lezáró döntését.<br>
Kérelmét azzal indokolta többek között, hogy álláspontja szerint ajánlatkérõ megsértette a Kbt. 24. § (1) bekezdésében megfogalmazott verseny nyilvánosságának alapelvét és a Kbt. 63. § (2) bekezdését.<br>
Kérelmezõ álláspontja szerint az általa képviselt konzorcium a másik pályázó személyi, dologi és technikai adottságaival azonos adottságokkal rendelkezik. Sérelmezte továbbá, hogy ajánlatkérõ a Kbt. 6. számú mellékletében meghatározott írásos összegzése nem tartalmazza az elutasított ajánlattevõk elutasításának indokait, valamint azokat az elbírálási szempontokat, amelyek alapján az összehívott zsûri a felhívásban meghatározott legelõnyösebb ajánlatot kiválasztotta.<br>
Kérte továbbá, hogy a Döntõbizottság ideiglenes intézkedéssel az esetlegesen még meg nem kötött szerzõdés megkötését tiltsa meg.<br>
Ajánlatkérõ az észrevételében érdemben azt nyilatkozta, hogy a tárgybani közbeszerzési eljárás során nem sértette meg a Kbt. vonatkozó rendelkezéseit. Ezzel kapcsolatosan kifejtette, hogy az ajánlatok elbírálását 8 tagú szakmai zsûri végezte, melynek mûködési szabályzatát, személyi összetételét a földmûvelésügyi miniszter hagyta jóvá. A zsûri a pályázatok áttanulmányozása és a pályázók személyes meghallgatása után megvitatta és értékelte az ajánlatokat. Az értékelés szempontjait a kivitelezés egységára, a pályamunkák szakmai színvonala, az összkép látványossága, a nemzetközi elvárásnak való megfelelés, az ágazat szakmai üzenetének megfogalmazása, valamint a referenciamunkák megítélése határozta meg. E szempontok figyelembevételével az 1998. február 26-án tartott ülésén egyhangúlag (8:0 arányban) a PROMO Kft.-t nyilvánította a közbeszerzési eljárás nyertesének. Kifejtette, hogy a döntés kizárólag szakmai megfontolásokon alapult és tudatosan nem vette figyelembe, hogy a kérelmezõ képviselõje által benyújtott ajánlatban formai hibák voltak.<br>
Észrevételét utólag kiegészítve ajánlatkérõ írásban közölte azt is, hogy a szerzõdést nem kötötték meg, mert a vezetõi értekezlet néhány kérdést még nem zárt le, melyek a szerzõdés lényegi részét közvetlenül érintik.<br>
A jogorvoslati eljárásban érdekelt PROMO Kft. írásos észrevételében úgy nyilatkozott, hogy a kérelmezõ kérelmének indokolása, amely a kérelem jogalapját hivatott alátámasztani, nem megalapozott, mivel a felhívás közbeszerzést igénylõ része – amely az FM központi bemutatóira vonatkozott – a PROMO Kft.-nél 87 100 000 Ft, a kérelmezõ esetén pedig 107 500 000 Ft összeget tartalmazott. A felhívás vállalkozói részére a PROMO Kft. valójában magasabb összegû ajánlatot tett, azonban az elbírálás szempontjából ez – önerõbõl történõ kockázati befektetés lévén – hátrányt nem jelenthet.<br>
A felek egyike sem kérte tárgyalás tartását, ezért a Döntõbizottság a rendelkezésére bocsátott iratok és a nyilatkozatok alapján hozta meg a döntését.<br>
A Döntõbizottság megállapította, hogy a két ajánlat az alaki érvényességi feltételeknek megfelelt.<br>
Adójogi szempontból kifogásolható, hogy kérelmezõ a székhelyváltozást 1996 óta nem jelentette be az érintett szervezeteknek, de ez a mulasztás az országos adatbázisba eljutó igazolások érvényességét nem befolyásolta. Az is megállapítható, hogy ajánlatkérõ az ajánlatok bontásakor nem ismertette az ajánlattevõk által kért ellenszolgáltatás összegét és az általuk vállalt teljesítési határidõt. Ajánlatkérõ ezen cselekményével megsértette a Kbt. 51. § (3) bekezdését, mely kimondja, hogy az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
A Kbt. 56. § (1) bekezdésének elsõ fordulata kimondja, hogy az ajánlatkérõ az ajánlatokat az ajánlati felhívásban meghatározott értékelési szempontok alapján bírálja el.<br>
A Döntõbizottság a felhívás 13. pontjában közzétett 11 db elbírálási szempont és a becsatolt – zsûritagok által külön-külön aláírt – értékelési lapok összevetése alapján megállapította, hogy a bírálóbizottság a javaslata – döntése – kialakítása során a felhívás szerinti értékelési szempontokat, melyeket a 4., 8., 9., 10. és 11. francia bekezdésben jelölt meg ajánlatkérõ, nem értékelte. A fennmaradó szempontokhoz kapcsolódó adható pontszámok pedig jelentõsen eltértek a fontossági sorrendbõl következõ súlyozástól a zsûrilapon feltüntetett – adható – pontszámok tükrében. Ezen túlmenõen az értékelõbizottság szempontként értékelte a felhívásban nem szerepeltetett referenciákat és garanciavállalást, holott ezt a Kbt. hivatkozott 56. § (1) bekezdése alapján nem tehette volna meg.<br>
Összegezve megállapítható, hogy ajánlatkérõ által alkalmazott értékelés és döntési folyamat olyan mértékben eltorzult, illetve eltért a felhívás 13. pontjában meghatározottaktól, hogy annak alapján megalapozott javaslatot és döntést hozni nem lehetett.<br>
A Kbt. 59. § (1) bekezdésének elsõ fordulata megsértését a fentebb kifejtettek szerint azért állapította meg a Döntõbizottság, mert ajánlatkérõ nem a felhívás 13. pontjában meghatározott elbírálási szempontok alapján nyilvánította nyertessé a PROMO Kft.-t. A hivatkozott törvényhely szerint "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette".<br>
Azzal a magatartásával, hogy ajánlattevõket egyenként, külön-külön meghallgatva kért szóbeli felvilágosítást ajánlatuk nem egyértelmû tartalmi részeirõl, megsértette ajánlatkérõ a Kbt. 57. § (1) bekezdését is, mely kimondja, hogy "az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében".<br>
Ajánlatkérõ bizonyítottan nem nyilvánosan hirdette ki az ajánlatok elbírálására vonatkozó döntését, ezért megállapítható terhére a Kbt. 61. § (1) bekezdésének megsértése is.<br>
Ajánlatkérõ 1998. március 3-án értesítette ajánlattevõket levélben a döntésrõl, így nem tartotta be a Kbt. 62. § (2) bekezdését sem, mely szerint "az ajánlatkérõ – az ajánlati felhívásban – a szerzõdés létrejöttének idõpontját az (1) bekezdésben foglaltaktól eltérõen is megállapíthatja. Ebben az esetben a szerzõdést a nyertes ajánlattevõvel legkésõbb a döntés kihirdetésétõl számított harminc napon – építési beruházás vonatkozásában hatvan napon – belül kell az ajánlati felhívás, a dokumentáció feltételei és az ajánlat tartalma alapján írásban megkötni".<br>
A Kbt. 63. § (1) és (2) bekezdésében foglaltakat is megsértette ajánlatkérõ, amikor a Kbt. 5. számú melléklete szerint hirdetményében, illetve a kérelmezõ részére is megküldött írásbeli összegzésben nem tüntette fel az ellenszolgáltatás összegét, valamint a Kbt. 6. számú melléklete 3. pontját, ami az elutasítás, illetve kizárás indokait kell hogy tartalmazza.<br>
A Döntõbizottság a fentiekben részletezett ténybeli adatok és dokumentumok összevetése és értékelése alapján – a Kbt. 76. § (1) bekezdésének c) pontjában biztosított jogkörében eljárva – hozta meg a rendelkezõ részben foglalt döntését, figyelemmel a Kbt. 51. § (3); 56. § (1); 57. § (1); 59. § (1); 61. § (1) és 63. § (1) és (2) bekezdéseiben foglaltakra, ezért a Kbt. 88. § (1) bekezdésének c), d) és g) pontjai szerinti jogkövetkezményeket alkalmazta.<br>
A Döntõbizottság a rendelkezõ részben foglaltak szerint döntött az igazgatási szolgáltatási díj megfizetésérõl.<br>
A Döntõbizottság a kérelmezõ jogorvoslati kérelmében foglaltak ellenére nem alkalmazott ideiglenes intézkedést, mert annak törvényi feltételei a kérelem kézhezvételekor nem álltak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. május 7.<br>
<br>
Dr. Bíró László s. k.	Gyulai Zoltán s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>