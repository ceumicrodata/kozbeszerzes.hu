<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3612)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-8019<br>
Fax: 155-5082<br>
Ikt. sz.: D.77/15/1998.<br>
<br>
Tárgy: A MERKBAU Kft. jogorvoslati kérelme Uszód Község Önkormányzatának közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MERKBAU Építõipari és Kereskedelmi Kft. (6400 Kiskunhalas, Gimnázium út 8., a továbbiakban: kérelmezõ) jogorvoslati kérelmének, melyet Uszód Község Önkormányzatának (6332 Uszód, Árpád út 9., a továbbiakban: ajánlatkérõ) az Uszódi Általános Iskolában tantermek és tornaterem építése tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 47. § (2) bekezdését és 51. § (1) bekezdését.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg kérelmezõnek.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 9. számában, 1998. március 4-én, a rendelkezõ részben foglalt tárgyú, nyílt közbeszerzési eljárást hirdetett meg. Ajánlati felhívása 5. a) pontja szerint dokumentációt bocsátott ajánlattevõk rendelkezésére, melyben meghatározta a tervezett munkák tételes mennyiségi kiírását is.<br>
Ajánlati felhívása 6. a) pontjában a következõk szerint határozta meg az ajánlattételi határidõt: "e hirdetmény (ajánlati felhívás) közzétételét követõ 41. napon 10.00 óráig. Ha ez a nap nem munkanap, az azt követõ elsõ munkanapon 10.00 óráig" (a megjelenés napját nem számítjuk bele). Az ajánlatok felbontásának idõpontját a felhívás 7. b) pontja szerint szintén ebben a határidõben állapította meg.<br>
Ajánlatkérõ 1998. március 23-án konzultációt tartott, és pontosította az ajánlati felhívás és dokumentáció elõírásait. A dokumentációt megvásárló ajánlattevõk részére rendelkezésre bocsátotta vállalkozási szerzõdéstervezetét, és a dokumentáció 1998. március 3-án kelt kísérõlapján, többek között, az ajánlattételi határidõt 1998. április 14. 14.00 órában jelölte meg. Ezt követõen 1998. április 9-én ajánlatkérõ telefonon értesítette ajánlattevõket, azaz a Hajdú Építõipari és Kereskedelmi Kft.-t, a Fégtherm Partner Kft.-t, a MODUS "V" Kft.-t, az Aktív Kft.-t, a SUGÁR Építõipari Vállalkozó, Kivitelezõ és Kereskedelmi Kft.-t, a Modinvest Kft.-t és kérelmezõt az ajánlatok bontási idõpontjának megváltoztatásáról.<br>
Az ajánlatok bontására így 1998. április 15-én 10.00 órakor került sor ajánlatkérõ hivatalos helyiségében.<br>
Ajánlatkérõ az 1998. április 28-án megtartott eredményhirdetésen a Fégtherm Partner Kft. ajánlatát hirdette ki nyertesnek, akivel a vállalkozási szerzõdést 1998. május 4-én megkötötte.<br>
Kérelmezõ jogorvoslati kérelmében kérte a közbeszerzési eljárás során hozott döntés megsemmisítését, az igazgatási szolgáltatási díj, ügyvédi munkadíj és a dokumentáció ellenértékének ajánlatkérõvel történõ megtérítését.<br>
Ideiglenes intézkedésként a közbeszerzési eljárás felfüggesztését kérte a Döntõbizottságtól.<br>
Kérelmében elõadta, hogy a jogsértõ esemény 1998. április 15-én 10.00 órakor jutott a tudomására, mely szerint ajánlatkérõ nem az ajánlati felhívásban megjelölt idõpontban bontotta fel az ajánlatokat. Ugyanakkor elismerte, hogy ajánlatkérõ elõzetesen 1998. április 9-én telefonon értesítette a bontás idõpontjának megváltoztatásáról.<br>
Ajánlatkérõ észrevételében kérte a jogorvoslati kérelem alaptalanság címén történõ elutasítását. Észrevételében elõadta, hogy a dokumentáció részeként valamennyi ajánlattevõ írásban tájékoztatást kapott arról, hogy az ajánlattételi határidõ a kiírás szerinti határnapon 10.00 óráról 14.00 órára módosult. A község díszpolgárának temetése miatt – mely ajánlatkérõnek 1998. április 9-én jutott tudomására – a bontási határidõt 1998. április 15-én 10.00 órára módosította, és az idõ rövidsége miatt telefonon értesítette ajánlattevõket. A bontás idõpontjának módosulására egyetlen ajánlattevõ sem tett észrevételt, elfogadták az új idõpontot, ezt a tényt a bontásról készült jegyzõkönyv is megerõsítette.<br>
Álláspontja szerint jogosan zárta ki kérelmezõt a közbeszerzési eljárásból, mivel ajánlata nem felelt meg a felhívás feltételeinek.<br>
Az egyéb érdekeltek közül észrevételt tett a Hajdú Kft., az Aktív Kft., a Modus "V" Kft. és a Modinvest Kft. Észrevételeikben egyetértettek kérelmezõ jogorvoslati kérelmével, és elismerték, hogy ajánlatkérõ telefonon értesítette õket a bontási idõpont megváltozásáról.<br>
A Döntõbizottság a rendelkezésre álló iratokból az alábbiakat állapította meg.<br>
Kérelmezõ jogorvoslati kérelme megalapozott.<br>
Ajánlatkérõ ajánlati felhívása 6. a) és 7. b) pontjában határozta meg az ajánlattételi határidõt és az ajánlatok bontásának idõpontját, mely 1998. április 14-én 10.00 óra volt. A dokumentáció kísérõlevelében ajánlatkérõ az ajánlattételi határidõt és az ajánlatok bontását felhívásától eltérõen, 1998. április 14-én 14.00 órában jelölte meg.<br>
Majd ezt követõen ajánlatkérõ 1998. április 9-én újból módosította az ajánlatok bontási idõpontját – az ajánlattételi határidõ változatlanul hagyása mellett – 1998. április 15-ére, óra megjelölése nélkül. Az ajánlatok bontására végül is 1998. április 15-én 10.00 órakor került sor, melyet a bontási jegyzõkönyv is megerõsített. Nem volt egyértelmû ajánlatkérõ telefonértesítése – melyet alátámasztott, hogy az ajánlattevõk egy része megjelent a 10.00 órakor sorra kerülõ bontáson, míg más ajánlattevõ lekéste azt – a bontás pontos idõpontját illetõen.<br>
A Döntõbizottság ezt a tény azért emelte ki megállapításai közül, mert a bontás idõpontjának a Kbt.-ben a verseny tisztasága elve szerint rendkívül fontos jelentõsége van.<br>
A fentiekre való tekintettel a Döntõbizottság megállapította, hogy ajánlatkérõ megsértette a Kbt. 51. § (1) bekezdését, azaz "az ajánlatokat tartalmazó zárt iratokat az ajánlattételi határidõ lejárta idõpontjában kell felbontani", és a Kbt. 47. § (2) bekezdését, mely szerint "az ajánlatkérõ az ajánlattételi határidõt – indokolt esetben – egy alkalommal meghosszabbíthatja. A határidõ meghoszszabbítását az ajánlatkérõ az eredeti határidõ lejárta elõtt hirdetményben teszi közzé, melyben a határidõ meghosszabbításának indokát is meg kell jelölnie".<br>
A Döntõbizottság a Kbt. 76. § (1) bekezdés c) pontjában foglalt jogkörében eljárva a Kbt. 88. § (1) bekezdés d) és g) pontja szerinti jogkövetkezményt alkalmazta. A Kbt. 88. § (1) bekezdés c) pontja szerinti jogkövetkezmény alkalmazására azért nem látott módot, mert a Kbt. ugyanezen törvényhely szerinti feltételei nem álltak fenn, és ajánlatkérõ a közbeszerzési eljárás alapján a szerzõdést megkötötte a nyertes ajánlattevõvel.<br>
A Döntõbizottság ügyvédi munkadíj megállapítására nem látott indokot, mivel a jogorvoslati eljárásban ügyvédi költség nem merült fel, amelyet kérelmezõ hitelt érdemlõ módon igazolt volna.<br>
A Döntõbizottság álláspontja szerint a dokumentáció ellenértékének megfizetésére a Kbt. szabályai alapján ajánlatkérõ nem kötelezhetõ. Kérelmezõnek az ideiglenes intézkedés megtételére irányuló kérelmét azért nem fogadta el a Döntõbizottság, mert a Kbt. 82. §-ában foglalt törvényi feltételek nem álltak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. május 7.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>