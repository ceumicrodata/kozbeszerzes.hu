<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8243)
</b></h2><FONT size=3><i><u></i></u>1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz: D.221/11/97<br>
Tárgy: A Tamók Mûvek Kft. jogorvoslati kérelme a Kazincbarcika Város Polgármesteri Hivatal közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
A Tamók Mûvek Kft. (3700 Kazincbarcika, Mátyás kir. út 56., a továbbiakban: kérelmezõ) jogorvoslati kérelmét, amelyet Kazincbarcika Város Polgármesteri Hivatal (3700 Kazincbarcika, Fõ tér 4., a továbbiakban: ajánlatkérõ) fedett uszoda külsõ vízépítési munkáira kiírt közbeszerzési eljárása ellen nyújtott be - mint megalapozatlant - elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS<br>
Ajánlatkérõ nyílt eljárást folytatott fedett uszoda külsõ vízvezetéke, szennyvíz- és csapadékvíz-csatorna kivitelezésére. Az ajánlati felhívást a Közbeszerzési Értesítõ 1997. VIII. 21-i számában tette közzé. A felhívás 3. a) pontja szerint az ajánlatokat a kiviteli tervdokumentáció és a költségvetési kiírás alapján kellett elkészíteni, a 14. pont szerint többváltozatú, illetve a tervdokumentációtól eltérõ ajánlat nem tehetõ. Az ajánlattevõk számára készült dokumentáció az ARMEX Bp. Kft. kiviteli tervét tartalmazta, melynek része volt az árazatlan tételes költségvetési kiírás. Az ajánlatok elbírálásának szempontja az összességében legelõnyösebb ajánlat kiválasztása volt. Az értékelési szempontok fontossági sorrendben a következõk: a vállalkozó megbízhatósága, szakmai felkészültsége; a mûszaki tartalom teljeskörûsége; kedvezõ referenciák; a vállalkozói ár.<br>
Az ajánlati felhívás 11. pontja tartalmazta a pénzügyi, gazdasági és mûszaki alkalmasság igazolására kért adatokat, közöttük a "hitelképesség banki igazolása" és "az elõzõ 3 év legjelentõsebb munkáinak ismertetése (minimum 3)" is megjelölésre került. Az 1997. október 1-jei határidõig 6 ajánlat érkezett az ajánlatkérõhöz, ezek a következõk voltak: kérelmezõ, Neptun Bau Rt., Energoszer Kft., Észak-magyarországi Építõipari és Kereskedelmi Szolgáltató Kft., FK Raszter Építõipari Kft. és a Miskolci Útépítõ Kft. ajánlata. Az ajánlatkérõ valamennyi ajánlatot érvényesnek minõsítette, azokat elbírálta és 1997. október 21-én eredményt hirdetett. Az eljárás nyertese az FK Raszter Építõipari Kft. (a továbbiakban: FK RASZTER Kft.) lett.<br>
Kérelmezõ az eredményhirdetést követõen kezdeményezett jogorvoslati eljárást. Kérelmében az ajánlatkérõ eljárást lezáró döntést kifogásolja és kéri, hogy a Döntõbizottság a jogsértés megállapítása mellett semmisítse meg az ajánlatkérõ eljárást lezáró döntését. Ideiglenes intézkedésként kéri a még meg nem kötött szerzõdés megkötésének megtiltását. Kérelme indokaként elõadja, hogy a nyertes ajánlat - álláspontja szerint - érvénytelen volt, mert a becsatolt banki igazolás nem a hitelképességgel kapcsolatos. Nézete szerint az FK RASZTER Kft. ajánlata elõnytelenebb is volt, mint a saját ajánlata, miután a nyertes nem csatolta a tételes árazott költségvetést, emiatt ajánlatának teljeskörûsége kérdéses. Nem tartalmazza pl. a nyertes ajánlata a közmûvezetékek "élõre kötését" és a geodéziai munkák költségét, míg kérelmezõ saját ajánlatában ezeket a munkákat is - a becsatolt költségvetésbõl azonosíthatóan - megjelölte. A nyertes mûszaki alkalmasságát nem igazolta megfelelõen, mert megjelölt referenciamunkái elsõsorban magasépítésre nem pedig közmûépítésre - vonatkoznak, továbbá helyi referenciái nincsenek. Ajánlati ár tekintetében is saját ajánlatát tekinti kedvezõbbnek. Ajánlatkérõ a jogorvoslati kérelemre tett észrevételében kéri a kérelem elutasítását megalapozatlanság miatt. A kérelemre vonatkozó álláspontja a következõ: Az FK RASZTER Kft. banki igazolásában ugyan nem szerepelt a "hitelképes" kifejezés, de az enélkül is megfelelõen igazolta az ajánlattevõ fizetõképességét, amely a pénzügyi, gazdasági alkalmasság megítélését egyértelmûvé tette.<br>
A felhívás és a dokumentáció szerint az árazott tételes költségvetést nem kellett az ajánlathoz csatolni, tehát ennek hiánya nem adott okot érvénytelenségre. A nyertes ajánlattevõ nyilatkozata szerint a kiírás összes feltételét elfogadva tette meg ajánlatát. Kérelmezõ ezzel szemben - árazott költségvetésébõl megállapíthatóan - egyes tételeket nem, vagy csak részben árazott be, ezért ajánlata nem teljes körû. A nyertes ajánlattevõ 21 db mélyépítési referenciát nevezett meg ajánlatában, míg a kérelmezõ 14-et. A helyi referencia megléte nem volt kiírási feltétel.<br>
A nyertes ajánlat tartalmazza mind a vezetékek "élõre kötését", mind a geodéziai bemérést. (E munkák egy része a tételes költségvetésben is szerepel.) Kérelmezõ árajánlata csökkentett mûszaki tartalomra vonatkozik, ezért nem kedvezõbb a nyertesénél. Elõbbiek alapján a kérelmezõ ajánlata, az értékelési szempontok szerint vizsgálva, nem volt kedvezõbb a nyertes ajánlatánál.<br>
Egyéb érdekeltként érdemi észrevételt tett az FK RASZTER Kft. Álláspontja szerint a banki igazolás megfelelõen tanúsítja pénzügyi gazdasági alkalmasságát. Tételes árazott költségvetést nem volt kötelezõ az ajánlathoz csatolni, ugyanakkor ajánlatában nyilatkozott a megajánlott mûszaki tartalom - kiírás szerinti teljeskörûségérõl. Helybeni referenciákkal is rendelkezik, mint magasépítési munkákhoz kapcsolódó nagy volumenû mélyépítési feladatok kivitelezõje.<br>
A Döntõbizottság a rendelkezésére álló iratok alapján megállapította, hogy a jogorvoslati kérelem az alábbiak szerint megalapozatlan.<br>
A közbeszerzésekrõl szóló 1995. évi XL. törvény (továbbiakban: Kbt.) 43. § (1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Az ajánlatkérõ jelent közbeszerzési eljárásban a pénzügyi és gazdasági alkalmasság igazolására a Kbt. 44. § (1) bekezdésében elõírtnak megfelelõen az ajánlattevõ fizetõképességének megállapítására alkalmas - pénzintézettõl származó nyilatkozat becsatolását kérte. Szó szerint a hitelképesség igazolását írta elõ, azonban elfogadott minden olyan pénzintézeti nyilatkozatot is, amely az ajánlattevõ pénzügyi-gazdasági alkalmasságát egyéb, a pénzintézetek által használt megfogalmazással igazolta. Az FK RASZTER Kft. esetében a pénzintézeti igazolás a következõket tartalmazta: "számlájuk folyamatosan fizetõképes, sorban álló tételeik nincsenek". Kérelmezõ banki igazolásában sem szerepel a "hitelképes" kifejezés, hanem a következõ: Fizetési kötelezettségeit minden esetben pontosan teljesíti." (A többi ajánlattevõ pénzintézeti igazolása is a "fizetõképes," "fizetési kötelezettségeinek eleget tesz", "sorban álló tételei nincsenek" kifejezéseket tartalmazza, a "hitelképes" meghatározás sehol nem fordul elõ.) A jelen eljárásban valamennyi ajánlattevõ - köztük a nyertes által becsatolt pénzintézeti igazolás is - alkalmas volt arra, hogy az ajánlattevõ pénzügyi, gazdasági alkalmasságát a Kbt. 44. § (1) bekezdésére tekintettel igazolja, ezért az ajánlatkérõ jogszerûen fogadta el ezen igazolásokat.<br>
A kérelmezõ ajánlata érvényes volt tehát a banki igazolás tekintetében és érvényes volt amellett is, hogy tételes árazott költségvetést nem tartalmazott. Az ajánlati felhívás és a dokumentáció ugyanis egyetlen helyen sem írta elõ az ajánlati feltételek között a tételes árazott költségvetés becsatolását. A költségvetés szerepe jelen eljárásban annyi volt, hogy az ajánlatokat részben a kiviteli tervdokumentáció, részben pedig a kiviteli tervdokumentáció részét képezõ tételes mennyiségi kiírás alapján kellett elkészíteni.<br>
A nyertes ajánlattevõ ajánlatában kifejezetten nyilatkozott arról, hogy a kiviteli terv alapján a kiírási ("pályázati") feltételek elfogadásával tett ajánlatot és nem jelölt olyan tételeket, amelyeket nem kívánt a kiírás szerint megvalósítani, ezért az ajánlata teljes körû volt. Ugyanakkor a dokumentációhoz csatolt költségvetési kiírás vízellátás 22-23 tételei (nyomáspróba, vezetékek fertõtlenítése), szennyvízelvezetés 21-es és csapadékvíz-csatorna építés 22-es tétele (vízzárósági vizsgálat) olyan munkákat határoz meg, amelyek lényegileg a vezetékek ,élõre kötését" feltételezik. Tehát a felhívás és dokumentáció szerinti ajánlattétel ezen munkákra is vonatkozik.<br>
Kérelmezõ az ajánlatához csatolt árazott költségvetéssel tette meg nyilatkozatát az általa vállalt mûszaki tartalomra. Ezek szerint árajánlata nem tartalmazza a munkaárok- és aknadúcolási munkákat, valamint a vízépítési munkák közt elõírt folyadékmennyiség-mérõ darabszámát csökkentette. Ajánlata tehát a kiírás szerinti mûszaki tartalomnak nem felelt meg.<br>
Tény, hogy felhívás és dokumentáció nem tartalmazta az utólagos geodéziai munkákat. Kérelmezõ a költségvetési kiírást kiegészítette a geodéziai munkák tételével, azonban - figyelembe véve a felhívás 14. pontjában tett elõírást - ez nem tette kedvezõbbé ajánlatát, sõt mind a hiányzó, illetve csökkentett, mint a hozzáadott tételek miatt ajánlatát érvénytelenné is nyilváníthatta volna az ajánlatkérõ.<br>
Az ajánlatkérõ a közbeszerzési eljárás ajánlattevõitõl mûszaki alkalmasságuk igazolására legalább 3 db referenciát kért, egyúttal az ajánlattevõ referenciája a 3. elbírálási szempont is volt. Az FK RASZTER Kft. magasépítésre 20, mélyépítésre 10, útvasútközmû építésre 11 referenciát nevezett meg azok pontos megjelölésével (év, érték, megrendelõ neve, telefonszáma), még kérelmezõ 16 referenciát nevez meg külön adatok nélkül több esetben az azonosításra alkalmatlan megjelöléssel (pl. Ózd-Tigáz Rt. esetében). A nyertes referenciái között nagy számban vannak kifejezetten külsõ vízi közmû építésére vonatkozók, amelyek meggyõzõen bizonyítják az ajánlattevõ külsõ vízi közmû építési gyakorlatát. Igaz, hogy ezek nem helyi referenciák, azonban az ajánlatkérõ jelen eljárásban nem tette kiemelten fontossá a helyi referenciákat, tehát e kérdés a döntés szempontjából indifferens.<br>
A Döntõbizottság megállapítása szerint az FK RASZTER Kft. az ajánlatában megjelölt referenciákkal eleget tett a felhívás feltételének, egyben referenciái mind számban, mind azok ellenõrizhetõ tényleges tartalmában kedvezõbbek kérelmezõ referenciáinál.<br>
A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Jelen ügyben a Döntõbizottság az ajánlatok részletes vizsgálata nyomán, megállapította, hogy a felhívás szerinti 1. értékelési szempont (ajánlattevõ megbízhatósága, szakmai felkészültsége) szerint a kérelmezõ és a nyertes ajánlata lényegében egyenértékû volt, e tekintetben a jogorvoslati eljárásban sem volt vita a felek között A 2. és 3. elbírálási szempontból viszont az indokolásban korábban kifejtettek szerint az FK RASZTER Kft. ajánlata kedvezõbb volt, mint kérelmezõé. A vállalkozási ár, részben a legutolsó értékelési szempont volt, részben ugyan kérelmezõ mintegy 800 E Ft-tal kedvezõbb árat ajánlott, azonban a kérelmezõ költségvetésében törölt tételek miatt ez az ár nem a teljes mûszaki tartalomra vonatkozott, tehát nem hasonlítható össze a teljes mûszaki tartalmat vállaló nyertes árajánlatával. Az alacsony ajánlati ár ezen okokból a kérelmezõ ajánlatát nem tette kedvezõbbé. Összegezve elõbbieket - a Döntõbizottság álláspontja szerint - az ajánlatkérõ a kedvezõbb ajánlatot fogadta el nyertesként.<br>
Az indokolásban kifejtettek szerint a Döntõbizottság - a Kbt. 76. § (1) bekezdés c) pontjában biztosított jogkörében eljárva - a jogorvoslati kérelmet megalapozatlanság miatt a Kbt. 88. § (1) bekezdés a) pontja alapján elutasította. Kérelmezõ az eljárás költségét maga viseli, miután kérelme megalapozatlan volt.<br>
A Döntõbizottság ideiglenes intézkedést nem rendelt el, mert a kérelem erre vonatkozó alapos indokot - a Kbt. 82. §-ára figyelemmel - nem tartalmazott.<br>
A bírósági jogorvoslatot a Kbt. 89. § (1) bekezdése biztosítja.<br>
Budapest, 1997. november 19.<br>
Dr. Cziffra Csaba s. k. közbeszerzési biztos<br>
Dr. Monory Bulcs s. k. közbeszerzési biztos<br>
Kalmárné Diósy Ildikó s. k. közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>