<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8244)
</b></h2><FONT size=3><i><u></i></u>1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz: D.227/13/1997.<br>
Tárgy; IVA INTER Vasútépítõ Kft. jogorvoslati kérelme a MÁV Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
Az IVA INTER Vasútépítõ Kft. (1135 Bp., Szegedi út 35-37., a továbbiakban: kérelmezõ) kérelmének, amelyet a MÁV Rt. (Bp. VI., Andrássy út 73-75.) képviseletében eljáró MÁV Rt. Beruházás Lebonyolító Hivatal Beruházáslebonyolító Osztály (3501 Miskolc, Szemere u. 26.) - mint ajánlatkérõ - által Sátoraljaújhely állomáson emelt peron építésére kürt közbeszerzési eljárás ellen nyújtott be, helyt ad és megsemmisíti az ajánlatkérõnek a kérelmezõ ajánlata érvénytelenségét megállapító döntését.<br>
Kötelezi az ajánlatkérõt, hogy kérelmezõ részére 30 000 Ft, azaz harmincezer Ft eljárási díjat a határozat kézhezvételét követõ 15 napon belül fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS<br>
Ajánlatkérõ 1997. szeptember 17-én ajánlati felhívást tett közzé a Közbeszerzési Értesítõben. Felhívásával Sátoraljaújhely határállomáson utasperon és kapcsolódó létesítmények építésére kért ajánlatokat. Ajánlatkérõ dokumentációt bocsátott az ajánlattevõk rendelkezésére. Ebben meghatározta az ajánlati feltételeket, a szerzõdési feltételeket, melléklet formájában szerzõdéses formulát bocsátott ki, valamint csatolta a létesítmény mûszaki terveit és egyéb mûszaki elõírásait. A dokumentáció "Útmutató az ajánlattevõknek" II/2. fejezetében a következõ elõírást tette: "Az ajánlatot tevõ kivitelezõ köteles 5 M Ft értékû munkával az Újhelyi Gazdálkodási Kft.-t (Sátoraljaújhely) megbízni."<br>
Az ajánlattételi határidõig (1997. október 28.) a következõ ajánlattevõk tettek ajánlatot: MÁV Hajdú Vasútépítõ, Mélyépítõ Kft., Magas- és Mélyépítõ Tervezõ Kereskedelmi és Ügyviteli Szolgáltató Kft. és kérelmezõ. Az ajánlatok bontásáról készült jegyzõkönyv szerint kérelmezõ nevesítette ugyan ajánlatában az alvállalkozóit, de a dokumentációban kötelezõen elõírt alvállalkozót közöttük nem szerepeltette. Az ajánlatkérõ elõbbiekre tekintettel kérelmezõ ajánlatát érvénytelennek nyilvánította, döntését a "bontási jegyzõkönyvben" dokumentálta.<br>
Kérelmezõ az ajánlatok bontását követõen kezdeményezett jogorvoslati eljárást. Kérelmében kifogásolja az ajánlatkérõ érvénytelenséget kimondó döntését. Miután benyújtott ajánlatát a szerzõdési feltételek és ajánlatkérõ elõírásainak teljes körû elfogadásával tette meg, az ajánlata tartalmazta az elõírt alvállalkozó bevonását is. Ezen okból tehát ajánlata nem volt érvénytelen. A kötelezõen alkalmazandó alvállalkozó referenciáit ajánlatában nem ismertette, mert nyilvánvaló volt, hogy az ajánlatkérõ az általa elõzetesen kiválasztott alvállalkozó mûszaki alkalmasságáról már meggyõzõdött. Elõbbiekre tekintettel kéri, hogy a Döntõbizottság semmisítse meg az ajánlatkérõ döntését, és kéri ideiglenes intézkedésként a közbeszerzési eljárás felfüggesztését.<br>
Ajánlatkérõ a jogorvoslati kérelemre tett észrevételében kifejti, kérelmezõ ajánlatában nem nyilatkozik a bevonni kívánt alvállalkozókra és ajánlatában nem szerepelteti a dokumentációban kötelezõen elõírt alvállalkozót. Az ajánlat elõbbiek tekintetében hiányos, ezért került sor érvénytelenné nyilvánítására. Kérelmezõ ajánlata abból az okból is elfogadhatatlan, miután mûszaki alkalmasságát kellõen nem igazolja. A cég ugyanis 1997. október 7-én került bejegyzésre, ezért felsorolt referenciái kérdésesek.<br>
Az ügyben egyéb érdekeltek érdemi észrevételt nem tettek. A Döntõbizottság 1997. október 30-án ideiglenes intézkedést alkalmazott, amellyel felfüggesztette a közbeszerzési eljárást. Az eredményhirdetésre - ennek megfelelõen - nem került sor.<br>
A Döntõbizottság a rendelkezésre álló iratok alapján megállapította, hogy a kérelem megalapozott.<br>
A közbeszerzésekrõl szóló 1995. évi XL. törvény (a továbbiakban: Kbt.) 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészíteni. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Jelen ügyben az ajánlatkérõ az ajánlati felhívás 11. pontjában az ajánlattevõk pénzügyi, gazdasági és mûszaki alkalmassága igazolására kért adatok közt elõírta a 15%-ot meghaladó mértékben bevonni kívánt alvállalkozók - Kbt. 44. § (2) bekezdés d) pontja - megnevezését. A dokumentáció "Útmutató az ajánlattevõknek" címû fejezetében elõírta továbbá az Ujhelyi Gazdálkodási Kft. alvállalkozóként való bevonását 5 M Ft értékû munkával, valamint azt is, hogy az "alvállalkozók alkalmazása esetén, azokat nevesíteni kell referenciamunkák fel sorolásával".<br>
Az ajánlatkérõ - amennyiben dokumentációt készít ajánlati és részletes szerzõdési feltételeit az ajánlati felhívásban és a dokumentációban együttesen határozza meg. A jelen közbeszerzési eljárásban tehát az alvállalkozókra vonatkozóan azt írta elõ, hogy az ajánlattevõ a teljesítésben 15%-ot meghaladó mértékben bevonni kívánt alvállalkozóit köteles megnevezni és ezen alvállalkozók referenciáit is csatolni kell. A kérelmezõ ajánlatában nyilatkozott az ajánlatkérõ ajánlati és szerzõdési feltételeinek elfogadásáról a következõk szerint:<br>
- Ajánlati levél: "Vállaljuk, hogy ajánlatunk elfogadása esetén az Ajánlati Okmányok által tartalmazott szerzõdési feltételeket, valamint a Speciális szerzõdési feltételeket magunkra nézve kötelezõen elfogadjuk."<br>
- 1. sz. melléklet Szerzõdéses formula: "A következõ dokumentumok ezen szerzõdés elválaszthatatlan részét képezik és ezzel együtt kezelendõk: I. Ajánlati felhívás, II. "Útmutató az ajánlattevõknek, III. Általános szerzõdéses feltételek, IV Speciális szerzõdéses feltételek".<br>
Elõbbiek alapján nem fér kétség ahhoz, hogy kérelmezõ elfogadta az ajánlatkérõ feltételeit és ajánlatát külön nyilatkozat nélkül is - az ajánlatkérõ által kötelezõen elõírt Újhelyi Gazdálkodási Kft. alvállalkozóként való bevonásával tette meg. Kérelmezõnek - a felhívás feltételei alapján - azért sem kellett külön megjelölnie az Újhelyi Gazdálkodási Kft.-t, mint alvállalkozót; mert az alvállalkozói részvételi arány nem éri el az ajánlati ár 15 %-át. Az ajánlatkérõ ugyanis az 5 M Ft értékû munkára tett elõírása mellett nem jelölte meg, hogy nettó összegre vonatkozna meghatározása, ezen külön kitétel nélkül viszont az elõírást joggal értelmezhette valamennyi ajánlattevõ bruttó értékként. Kérelmezõ árajánlata - a szerzõdési formula szerint is - bruttó 40 978 480 Ft, ezen bruttó értéknek pedig az 5 M Ft mindössze 12,2%a, tehát nem éri el a 15%-ot.<br>
Elõbbiek szerint a Döntõbizottság megállapította, hogy a kérelmezõ ajánlata az Újhelyi Gazdálkodási Kft.-vel, mint alvállalkozóval kapcsolatosan megfelelt az ajánlati felhívás és dokumentáció feltételeinek. Kérelmezõ az egyéb alvállalkozóit is a felhívási feltételeknek megfelelõen szerepeltette ajánlatában.<br>
A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A jelen közbeszerzési eljárásban az ajánlatkérõ az 1997. október 28-i ajánlatok bontásán azzal az indokkal nyilvánította érvénytelennek kérelmezõ ajánlatát, hogy az nem felel meg a kötelezõen elõírt alvállalkozó (Újhelyi Gazdálkodási Kft.) tekintetében a felhívás és dokumentáció feltételeinek.<br>
Az indokolásban kifejtettek alapján a Döntõbizottság - a Kbt. 76. § (1) bekezdés c) pontjában biztosított jogkörében eljárva - megállapította, hogy az ajánlatkérõ a Kbt. 52. § (2) bekezdés d) pontját azzal sértette meg, hogy a felhívás és dokumentáció feltételeinek megfelelõ ajánlatot nyilvánított érvénytelennek. A Döntõbizottság az ajánlatkérõ által felhozott és kérelmezõ ajánlatának hátrányára értékelt egyéb szempontokat (mûszaki alkalmasság megítélése) azért nem vette figyelembe, mert ajánlatkérõ kérelmezõ ajánlatának érvénytelenségét kifejezetten a bontási jegyzõkönyvben megjelölt indokra tekintettel állapította meg, tehát a Döntõbizottságnak ezen indokok valós tartalmát kellett megvizsgálnia.<br>
Tekintettel arra, hogy a közbeszerzési eljárás - az ideiglenes intézkedéssel elrendelt felfüggesztés miatt - az ajánlatok értékelésének fázisában van, a Döntõbizottság jogkövetkezményként a Kbt. 88. § (1) bekezdés c) és g) pontját alkalmazta. A D. 227/3/1997. sz. határozat ezen határozattal érvényét veszti.<br>
A bírósági jogorvoslatot a Kbt. 89. § (1) bekezdése biztosítja.<br>
Budapest, 1997. november 13.<br>
Divinyi József s. k. közbeszerzési biztos<br>
Dr. Monory Bulcs s. k. közbeszerzési biztos<br>
Kalmárné Diósy Ildikó s. k. közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>