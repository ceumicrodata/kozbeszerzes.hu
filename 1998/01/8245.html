<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8245)
</b></h2><FONT size=3><i><u></i></u>1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D. 212/12/1997.<br>
Tárgy: Carinex Ipari Kereskedelmi és Szolgáltató Kft. jogorvoslati kérelme a Honvédelmi Minisztérium Beszerzési Hivatala közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
A Carinex Ipari Kereskedelmi és Szolgáltató Kft. (1113 Budapest, Nagyszõlõs u. 51., képviseli: dr. Hamar Sándor ügyvéd 1033 Budapest, Polgár u. 5., továbbiakban: kérelmezõ) jogorvoslati kérelmét, amelyet a Honvédelmi Minisztérium Beszerzési Hivatala (X. ker., Budapest, Salgótarjáni út 18., képviseli: dr. Mezeiné dr. Nyitrai Beáta jogtanácsos, továbbiakban: ajánlatkérõ) "200 db mentõernyõ, 6 készlet kutató mentõ sikló ejtõernyõ, 6 db CYPLES típusú nyitóautomata, 8 készlet harcászati sikló ejtõernyõ, 10 készlet teljesítmény siklóernyõ" beszerzési tárgyú közbeszerzési eljárása ellen nyújtott be, a Döntõbizottság, részben mint elkésettet, részben mint alaptalant elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS<br>
Az ajánlatkérõ a Közbeszerzési Értesítõ 1997. június 18-án megjelent 23. számának 3323. és következõ oldalán tárgyalásos eljárásra vonatkozó részvételi felhívást tett közzé. Ebben az ajánlatkérõ a 3. a) pontban részletesen, pontosan és egyértelmûen határozta meg a beszerzés tárgyát. A felhívás 4. pontja a teljesítés határidejét 1997. október 31-ben határozta meg. A részvételi jelentkezés határidejét a hirdetmény közzététele napjától számított 26. nap 16.00 órájában jelölte meg az ajánlatkérõ. Az ajánlattevõk részére dokumentációt állított össze ajánlatkérõ, melyben a Kbt. elõírásainak megfelelõen adta meg a beszerzés tárgyát képezõ eszközök mûszaki specifikációit.<br>
Az ajánlatkérõ a felhívás 11. pontjában tette közzé azon cégek nevét és címét, akiket már kiválasztott, és akiket meg kíván hívni a tárgyalásos eljárásra. A felhívás 12. pontja tartalmazza "az ajánlatok elbírálása, az összességében legelõnyösebb ajánlat elve alapján fog megtörténni. Az elbírálási szempontok fontossági sorrendje: a) a dokumentációban megadott mûszaki paramétereknek való megfelelés mértéke, b) a legalacsonyabb ár és a legkedvezõbb fizetési feltételek, c) a magyar katonai légügyi hatóság már meglévõ engedélye.<br>
A részvételi felhívásra több cég nyújtotta be jelentkezését, közöttük a kérelmezõ Carinex Kft. is. Ajánlatkérõ 1997. október 7-én 14.30-kor hirdetett eredményt. A részvételi felhívás 10. pontjának megfelelõen részajánlatokat is elfogadott ajánlatkérõ. Nyertesként a Spekon GmbH-t hirdette ki 200 db BE8SL tartalék ejtõernyõ, 6 db CYPLES nyitóautomata, 8 db G9MANTA harcászati siklóernyõ tekintetében, míg a Sodawasser céget hirdette ki nyertesként 6 db kutatómentõ siklóejtõernyõ tekintetében. Az eredményhirdetésen a kérelmezõ kérdésére ajánlatkérõ közölte, hogy a nyertesnek hirdetett cégek 1997. évi leszállítással vállalták a szerzõdés teljesítését.<br>
A kérelmezõ 1997. október 13-án érkezett jogorvoslati kérelmében sérelmezi az ajánlatkérõ döntését. Álláspontja szerint az ajánlatkérõ megsértette az Országgyûlésnek a határozatát, amely a Magyar Honvédség közép és hosszú távú fejlesztése során történõ beszerzésekre vonatkozik. Nézete szerint a felhívás és a dokumentáció tartalmaz olyan pontokat, amelyek értelmében magyarországi telephelyû szállító nem tud a felhívásban foglaltaknak egyértelmûen megfelelni. Ez állítása szerint a felhívás 3.5. b) pontja, illetve a dokumentáció 4. pontja. Kifogásolja azt, hogy a nyertesként kihirdetett Spekon GmbH az 1997. augusztus 27-i tárgyalási napon nem jelent meg és nem képviseltette magát. Ugyancsak kifogásolja azt, hogy az ajánlatkérõ által megadott teljesítési határidõt egyetlen egy szállító cég sem tudta teljesíteni, az szerinte irreális és nem kellõen átgondolt. Ugyanakkor a teljesítési határidõ módosításáról nem kapott olyan értesítést, amelyet a törvény megkövetelt. Álláspontja szerint összességében az õ általa benyújtott ajánlat volt a legelõnyösebb az ajánlatkérõ számára, mégsem õt hirdették ki nyertesnek. Kifogásolja, hogy olyan igazolásokat és olyan idõpontban kért be az ajánlatkérõ, amikor azokra már egyáltalán nem volt szükség.<br>
A kérelmezõ jogorvoslati kérelmében kérte, hogy a Döntõbizottság folytassa le a közbeszerzési eljárás felülvizsgálatát. Kötelezze az ajánlatkérõt ismételt eljárás lefolytatására. Ideiglenes intézkedésként kérte, hogy azonnali hatállyal és ideiglenesen függessze fel a Döntõbizottság a szerzõdés megkötését, annak érdekében, hogy a jóhiszemûen eljáró ajánlattevõk jogai ne sérülhessenek. Továbbá kérte, hogy szólítsa fel az ajánlatkérõt a kérelmezõnek az eljárásba történõ bevonására. Eredeti kérelmében nem kérte tárgyalás megtartását, azonban a Döntõbizottsághoz 1997. október 28-án érkezett kérelmében bejelentette tárgyalástartási igényét.<br>
Az ajánlatkérõ a Döntõbizottsághoz október 20-án érkezett nyilatkozatában kérte, hogy utasítsa el a Döntõbizottság a jogorvoslati kérelmet. Elõadta, hogy maximálisan betartotta azokat a jogszabályokat, beleértve az OGY határozatát is, amelyek rá és tevékenységére vonatkoznak. Elõadta ugyanakkor azt is, hogy õ a Magyar Honvédség vezérkarának parancsa alapján jár el adott esetben, következésképpen nincs joga a megbízást adó honvéd vezérkar döntését felülbírálni és maradéktalanul köteles az ott megadott határidõket és egyéb szempontokat eljárása során érvényesíteni. Írásbeli nyilatkozatában bejelenti, hogy a kérelmezõ jogorvoslati kérelmének 1. pontban foglalt része tekintetében álláspontja szerint a kérelem elkésett. Ugyanis a hirdetmény 1997. július 18-án jelent meg a Közbeszerzési Értesítõben, a dokumentációt kérelmezõ 1997. június 25-én vásárolta meg, és ettõl az idõponttól számítva a 15 napos jogorvoslati határidõ többszörösen eltelt. A kérelemnek arra a pontjára, amely kifogás tárgyává teszi, hogy 1997. augusztus 27-én megtartott tárgyalási napon a Spekon GmbH nem jelent meg, közli ajánlatkérõ, hogy az egyes ajánlattevõkkel más és más idõpontban tárgyalt, s az igazoló dokumentumokat csatolja. Kérelmezõ kérelmének 3. pontjában a szállítási határidõ tarthatatlanságára hivatkozott továbbá arra, hogy nem kapott tájékoztatást a határidõ módosításáról. E vonatkozásban ajánlatkérõ nyilatkozatában közli, hogy valamennyi ajánlattevõ esetében módosították a szállítási határidõt a velük egyenként folytatott tárgyalások során és a határidõ módosítását megfelelõképpen jelezték az ajánlattevõk részére. Közli ugyanakkor azt is, hogy számára a megbízó 1997. év végi szállítási határidõt határozott meg, mint végsõ határidõt. Ugyanakkor a kérelmezõvel folytatott tárgyalások során 1997. szeptember 18-án és 1997. szeptember 27-én is az ajánlattevõ kérelmezõ csak olyan szállítást tudott garantálni, amely az általa ajánlatában foglalt összes szállításnak mindössze egy negyedére terjed ki, a többi szállítás vonatkozásában csak 1998.<br>
 március körüli idõpontot tudott ígérni. Ez pedig az ajánlatkérõ számára nem volt elfogadható.<br>
Ajánlatkérõ hangsúlyozta, hivatkozással a kérelmének 4. pontjában foglalt összehasonlításra, amelyben azt igyekezett bizonyítani, hogy az övé volt a legjobb ajánlat, hogy õ nem elsõdlegesen az ár, mint primátust élvezõ szempont érvényesítését kívánta, hanem a felhívásban és a kibocsátott dokumentációban egyaránt az összességében legkedvezõbb ajánlatot kívánta elfogadni. E tekintetben pedig nem felel meg a kérelmezõ állítása a valóságnak, mert minden lényeges szempontot figyelembe vevõ értékelés alapján nem az övé volt az összességében legkedvezõbb ajánlat. Az ezt alátámasztó dokumentációt a Döntõbizottsághoz csatolja.<br>
Kérelmezõ kérelmének 5. pontjában olyan kiegészítéseket is megajánlott ajánlatkérõ részére, amelyek nem tartoznak szorosan a közbeszerzési eljárás tárgyához e vonatkozásban az ajánlatkérõ rögzíti nyilatkozatában, hogy ezek a felajánlások nem képezik a közbeszerzés tárgyát, következésképpen ezeket a felajánlásokat, mint plusz értékeket nem tudta figyelembe venni az elbírálás során. Cáfolta ajánlatkérõ a kérelmezõ kérelmének 6., 7. és 8. pontjában foglaltakat is, bizonyítva, hogy olyan engedélyek bekérésére került sor a közbeszerzési eljárásban, amelyeknek a megléte feltétlenül indokolt és szükséges volt ahhoz, hogy a megajánlott termékek minõségi garanciái tekintetében az ajánlatkérõ kellõ tájékozottsággal rendelkezhessen. Közölte azt is nyilatkozatában ajánlatkérõ, hogy a számára beszerzésre megbízást adó 1997. decemberi szállítást tudott csak elfogadni, és e vonatkozásban õt köti a megbízás, illetve kötik olyan egyéb magas szintû jogszabályok, mint az államháztartási törvény, illetve a Magyar Honvédség beszerzésére vonatkozó egyéb jogszabályok. Hangsúlyozta, hogy a kérelmezõ csak egy bizonyos kicsi részben az összes beszerzés mintegy egy negyedében lett volna képes ígérete szerint 1997. évi szállításra a többiek tekintetében tehát az ajánlat nagyobb része vonatkozásában csak 1998-as szállításra vállalkozott, ezt pedig ajánlatkérõ a fenti okokra tekintettel nem fogadhatta el.<br>
A Döntõbizottság az elõterjesztett kérelemnek megfelelõen tárgyalást tartott. A tárgyalás során mind a jogorvoslati kérelmezõ, mind pedig az ajánlatkérõ fenntartotta írásban tett nyilatkozatait, de a kérelmezõ az írásbeli kérelem 2. és 7. pontjaiban foglalt sérelmeit visszavonta. A tárgyalás során a Döntõbizottság egyenként és igen részletesen vizsgálta a jogorvoslati kérelemben foglaltakat. E tekintetben a jogorvoslati kérelem 1. pontja vonatkozásában a kérelmezõ és az ajánlatkérõ képviselõi nyilatkozata alapján egyértelmûvé vált, hogy az 1. pontban foglalt sérelem, nevezetesen, hogy olyan módon történt a kiírás, amelyet magyarországi szállító nem teljesíthet jogszabályi elõírások ellenkezõ szabályozása miatt, nem helytálló.<br>
A becsatolt dokumentumok és a tárgyalási nyilatkozatok egyértelmûvé tették, hogy az ajánlatkérõ a tárgyalások során az ajánlattevõkkel valóban módosította a szállítási határidõt addig a véghatáridõig - 1997. decemberi teljes körû szállítás - amelyet részére megbízója engedélyezett.<br>
A tárgyaláson jelenlévõ kérelmezõ egyértelmûen nyilatkozott arra, miután a Döntõbizottság elé tárta az írásbeli dokumentumokat, hogy valóban az ajánlatkérõvel folytatott tárgyalásai során nem tudott olyan lehetõséget felkínálni, hogy 1997. decemberéig teljes körû szállítást eszközöl. Azt nyilatkozta, hogy csak és kizárólag az összes megajánlott termék mintegy 25%-át tudja 1997-ben leszállítani a megmaradó háromnegyed része viszont 1998. március-áprilisi határidõt tudott megajánlani. Ugyanakkor álláspontja szerint a Magyar Honvédségnek nem létérdeke, hogy 1997. decemberében valamennyi eszköz a raktáraiba kerüljön. Ezt az érvelést azonban a már ismertetett indokokra figyelemmel ajánlatkérõ képviselõje visszautasította. A Döntõbizottság a rendelkezésre álló írásbeli dokumentumok, továbbá a tárgyaláson elhangzott nyilatkozatok alapján egyértelmûen tudta megállapítani azt, hogy a kérelemben foglaltak megalapozatlanok, illetve kérelme 1. pontjában írt sérelme elkésett. A dokumentációt 1997. július 25 én vásárolta meg kérelmezõ, a tárgyalási nyilatkozata szerint még ugyanezen a napon tartalmát megismerte. Így e naptól a jogorvoslati kérelem benyújtására, jogorvoslatra nyitva álló határidõ többszörösen eltelt. A Kbt. 79. § (5) bekezdés kimondja, hogy "az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
Megállapította a Döntõbizottság a rendelkezésre álló dokumentumok és írásbeli, szóbeli nyilatkozatok alapján, hogy az ajánlatkérõ ténylegesen módosította felhívásban megjelölt október 31-i teljesítési határidõt 1997. decemberi végszállítási határidõvel, azonban e vonatkozásban nem sértette meg a Kbt.-nek a tárgyalásos eljárásra vonatkozó rendelkezéseit, tehát ebben a tekintetben jogsértést a Döntõbizottság nem állapított meg.<br>
A kérelem 4. pontjában foglalt sérelem szintén megalapozatlan. A Döntõbizottság e vonatkozásban kiemeli, hogy a kérelmezõ már azzal, hogy nem tudta az ajánlatában foglaltakat az ajánlatkérõ által meghatározott végszállítási határidõig teljes körûen leszállítani gyakorlatilag kizárta annak a lehetõségét, hogy az ajánlatkérõ az õ ajánlatát elfogadhassa. Ugyanakkor a Döntõbizottság mindezeken túlmenõen elvégezte az összehasonlítást abban a tekintetben, hogy az ár és az egyéb figyelembe veendõ fontos szempontok tekintetében ténylegesen helyesen járt-e el ajánlatkérõ az értékelés során és megállapította, hogy mindezekre figyelemmel a kérelmezõ ezen sérelme megalapozatlan.<br>
A Döntõbizottság elfogadta az ajánlatkérõ azon érvelését, hogy számára a megbízó adott meghatalmazást, hogy ezt a közbeszerzési eljárást 1997. év végi határidõvel és szállítási feltételek megszabásával folytassa le. A Döntõbizottság arra az álláspontra helyezkedett, hogy ettõl az utasítástól a Honvédelmi Minisztérium Beszerzési Hivatala nem jogosult eltérni. Megállapította ugyanakkor azt is, hogy a jogorvoslati kérelmezõ az állításait nem tudta bizonyítani. A tények pedig megerõsítik azt, hogy a kérelmezõnek a kérelmében elõterjesztett sérelmei (kérelem 6. és 8. pontja) megalapozatlanok.<br>
Miután a Döntõbizottság részletesen vizsgálta a kérelem valamennyi pontját és megállapította, hogy a kérelemben foglaltak nem megalapozottak, erre tekintettel a Kbt. 88. § (1) bekezdés a) pontja alapján a jogorvoslati kérelmet elutasította, illetve a kérelem 1. pontjával kapcsolatban a Kbt. 79. § (5) bekezdése alapján a kérelem e része tekintetében megállapította, hogy az elkésett.<br>
A Döntõbizottság eljárása során nem teljesítette a kérelmezõnek az ideiglenes intézkedés meghozatalára irányuló kérelmét, mert meggyõzõdése szerint a jelen közbeszerzési eljárásban a Kbt. 82. §-ában foglalt elõfeltételek nem állottak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
Budapest, 1997. november 13.<br>
Kalmárné Diósy Ildikó s. k. közbeszerzési biztos<br>
Dr. Monory Bulcs s. k. közbeszerzési biztos<br>
Hámori András s. k. közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>