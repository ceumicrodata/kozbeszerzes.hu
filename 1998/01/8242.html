<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8242)
</b></h2><FONT size=3><i><u></i></u>1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz: D.189/11/1997.<br>
Tárgy: Az Unilab Rt. jogorvoslati kérelme az Országos Egészségbiztosítási Pénzár közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
Az UNILAB Rt.-nek (1103 Budapest, Gergely u. 79., a továbbiakban: kérelmezõ) dr. Komár Gábor (2000 Szentendre, Szûcs József út 8.) ügyvéd által képviselt Országos Egészségbiztosítási Pénztár (1139 Budapest, Váci út 73/A, továbbiakban: OEP kérelmezett) által HIV és HCV tesztek beszerzésével kapcsolatban lefolytatott közbeszerzési eljárása ellen benyújtott jogorvoslati kérelmét elkésettség címén a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS<br>
A kérelmezett a Közbeszerzési Értesítõ 1997. 07. 23-án megjelent 28. számában ajánlati felhívást tett közzé, nyílt közbeszerzési eljárás keretében, enzim immunosav tesztkészletek beszerzésére, nevezetesen 200 ezer darab HIV 1 és HIV 2 ellenanyagok kimutatására, 200 ezer darab HCV ellenanyagok kimutatására, HIV verifikációhoz 400 darab western Blott és 48 darab PCR, HCV verifikációhoz 1000 darab Blott, 2000 darab második Elisa és 300 darab PCR-re.<br>
A kérelmezett dokumentációt is készített ajánlati felhívásához, mely dokumentációt a kérelmezõ UNILAB Rt. 1997. július 24-én megvásárolta.<br>
Az ajánlati felhívás 13. pontjában rögzítette a kérelmezett az ajánlatok elbírálásának szempontjait, oly módon, hogy összességében a legelõnyösebb ajánlat szempontja alapján bírálja el azokat. Meghatározta egyúttal az elbírálási szempontok fontossági sorrendjét, amelyek az alábbiak voltak.<br>
<br>
1. Szakmai követelményeknek való megfelelés.<br>
<br>
2. Ár.<br>
<br>
3. Szállítás ütemessége (elsõ szállítás a szerzõdéskötéstõl számított 2 hét)<br>
<br>
4. Fizetési határidõ (hosszabb az elõnyösebb)<br>
<br>
5. Nyilatkozat raktári kapacitásáról és logisztikai hátterérõl.<br>
Az ajánlati felhívás 5. pontban az ajánlatkérõ megállapította továbbá azt, hogy "az ajánlatkérõ fenntartja azt a jogot, hogy az elõnyös ajánlatok közül többet fogad el".<br>
Az ajánlattételi határidõ az ajánlati felhívás közzétételétõl számított 40. nap 10.00 óra volt. Ily módon a bontásra 1997. szeptember 2-án került sor, melyrõl közjegyzõ hiteles közokirati jegyzõkönyvi tanúsítványt készített. Három ajánlat érkezett: Inhera Svájci Magyar Kft. ORTHO, UNILAB Rt. - ABBOTT UNILAB Rt. MUREX ajánlatai.<br>
Az eredményhirdetésre 1997. szeptember 8-án került sor. Két nyertest jelölt meg a kérelmezett, az UNILAB-ABBOTT illetõleg az Inthera- ORTHO ajánlatát. A két legelõnyösebb ajánlatot adó vonatkozásában sor került a szerzõdés megkötésére 1997. szeptember 9-én oly módon, hogy a beszerezni kívánt mennyiség 50%-a tekintetében a kérelmezõvel, míg a további 50% vonatkozásában az Inthera Kft.-vel kötött szerzõdést a kérelmezett.<br>
A kérelmezõ az eredményhirdetést megelõzõen 1997. szeptember 1-jén nyújtott be jogorvoslati kérelmet hiányosan, majd a Döntõbizottság felhívására a hiányokat pótolta 1997. szeptember 8-án.<br>
A kérelmezõ módosított jogorvoslati kérelmében kérte, hogy a Döntõbizottság állapítsa meg az ajánlatkérõ jogsértését, hivatkozással a Kbt. 34. § (1) bekezdésére, továbbá hivatkozott a verseny tisztaságának megsértésére is, kéri a döntés megsemmisítését, valamint a Kbt. szabályainak megsértésének megállapítását.<br>
Kérelmében sérelmezte, hogy az ajánlatkérõ az ajánlati felhívás 13. pontjában fenntartotta azt a jogot, hogy az elõnyös ajánlatok közül többet fogad el. Álláspontja szerint ez a megfogalmazás ellentétes a Kbt. szabályaival. Továbbá sérelmezte, hogy nem határozta meg a kérelmezett sem az ajánlati felhívásában, sem a dokumentációban, hogy mit ért "szállítás ütemessége" alatt.<br>
Továbbá elõadta, hogy jelen beszerzésre vonatkozóan 1997. december 31-ig érvényes szerzõdése van, ily módon nem volt jogosult a kérelmezett kiírni jelen közbeszerzési eljárását. Amennyiben ezt mégis megtette, akkor is csak tárgyalásos eljárásnak lett volna helye a Kbt. 70. § b) pontja szerint. Mindezekre tekintettel álláspontja szerint az ajánlati felhívás az õ jogos érdekeibe ütközött. Tárgyalás tartását kérte.<br>
A kérelmezett írásbeli észrevételében elsõdlegesen a kérelem érdemi vizsgálat nélküli elutasítását kérte, elkésettségre hivatkozással. Továbbá másodlagosan kérte a jogorvoslati kérelem alaptalanság címén történõ elutasítását. Álláspontja szerint õ pontosan meghatározta a Kbt. 34. § (1) bekezdése szerint szabályozott elbírálási szempontot. Továbbá álláspontja szerint a szállítás ütemességére vonatkozó elvárásukat a dokumentáció amelyet megvásárolt a kérelmezõ -, 6. pontja részletesen tartalmazza. Elõadta továbbá, hogy a 103/1995. (VIII. 25.) Korm. rendelet 25. § (6) bekezdése kötelezõvé tette az OEP számára a HIV és HCV tesztek beszerzését, s ezért került sor jelen közbeszerzési eljárás kiírására.<br>
 Álláspontja szerint éppen akkor sértette volna meg a verseny tisztaságát, ha tárgyalásos eljárást írt volna ki akkor, amikor annak törvényi feltételei nem álltak volna fenn.<br>
A Döntõbizottság a becsatolt iratanyag alapján megállapította, hogy a jogorvoslati kérelem elkésett.<br>
A Kbt. 79. § (5) bekezdése szerint az eljárás megindítására a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A kérelmezõ jogorvoslati kérelmében a közbeszerzési eljárás kiírásának jogszerûségét és magát az ajánlati felhívás jogszabálysértõ voltát vitatta, hivatkozással arra, hogy a közbeszerzés tárgyát képezõ tesztek szállítása tekintetében érvényes szerzõdés áll fenn, illetõleg, hogy a felhívását nem a Kbt. által meghatározott szabályok szerint tette meg, illetõleg azok olyan megállapítást tartalmaznak, amely ütközik a Kbt. szabályaiba. Erre tekintettel a jogsértõ esemény idõpontjaként a felhívás megjelenését, azaz 1997. július 23. napját kell tekinteni. Mindazonáltal azonban, mivel dokumentáció is készült, s ezt a kérelmezett által becsatolt átvételi elismervény tanúsága szerint a kérelmezett átvette 1997. július 24-én, így legkésõbb a sérelmezett jogsértõ magatartásokról dokumentáció átvételekor vagy az azt követõ napokban tudomást kellett szereznie.<br>
Ehhez képest azonban a jogorvoslati kérelmét 1997. szeptember 1-jén nyújtotta be a Döntõbizottsághoz, azaz a jogorvoslatra nyitva álló jogvesztõ határidõn túl.<br>
Tekintettel arra, hogy a jogorvoslati kérelme a Kbt. 79. § (5) bekezdése szerint elkésett, Döntõbizottság a jogorvoslati kérelmet érdemben nem vizsgálta, hiszen ennek eljárásjogi akadálya volt.<br>
Mindezekre tekintettel a Döntõbizottság a Kbt. 79. § (1) bekezdésére figyelemmel a Kbt. 79. § (5) bekezdése alapján a rendelkezõ részben foglaltak szerint határozott.<br>
A bírósági jogorvoslat a Kbt. 89. § (1) bekezdésén alapul.<br>
Budapest, 1997. szeptember 24.<br>
Dr. Deli Betty s. k. közbeszerzési biztos<br>
Hámori András s. k. közbeszerzési biztos<br>
Dr. Farkas Gyöngyi s. k. a Döntõbizottság elnöke<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>