<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7703)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.203/10/1998.<br>
<br>
Tárgy: A Biogén jogorvoslati kérelme Mór Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
 <br>
A Döntõbizottság a Biogén Kft. (8066 Pusztavám, Kossuth L. u. 112., képviseli: dr. Izsák Tibor ügyvéd, 8060 Mór, Pince u. 3., továbbiakban: kérelmezõ) jogorvoslati kérelmét, melyet Mór Város Önkormányzat Képviselõ-testülete (8060 Mór, Szent István tér 6., a továbbiakban: ajánlatkérõ) Radnóti Miklós Általános Iskola konyha élelmezési anyagainak beszerzésére irányuló közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Mór Város Önkormányzata nyílt eljárásra szóló ajánlati felhívást tett közzé a K. É. 24. számában a Radnóti Miklós Általános Iskola élelmezési anyagainak beszerzésére. Az ajánlati felhívás 3. a) pontja meghatározza külön élelmiszercsoportokra bontva a beszerzés tárgyát, 14 csoportot különböztetve meg. Azt is rögzíti e helyütt, hogy az itt meghatározott egy vagy több termékcsoportra külön is lehet ajánlatot tenni (részajánlat). Egy-egy termékcsoporton belül az ajánlatokat teljeskörûen kellett megtenni. A felhíváshoz készített dokumentációban rögzítették az egyes termékcsoportokon belüli élelmiszerek megnevezését a mennyiség megjelölésével együtt. Itt elõírásra kerültek az igényelt szállítási ütemezések, fizetési feltételek, illetve az 5. fejezetben az ajánlattétel tartalmi és formai követelményei. A 2. a) pontban rögzítésre kerültek az érvényességi okok. A V. 6. pontban az ajánlathoz csatolandó igazolások körét határozták meg. Itt kifejezetten az került rögzítésre, hogy a referencia- jegyzéket úgy kell összeállítani, hogy az tartalmazza az elmúlt 3 évben végzett jelentõsebb szállításokat év, megrendelõ, szolgáltatási érték megjelölésével.<br>
Az ajánlatok bontásáról készült jegyzõkönyvben ajánlatkérõ termékcsoportonként rögzítette a beérkezett ajánlattevõk nevét, székhelyét, illetve az ajánlati árat. Az ajánlati ár ismertetésének elmaradása esetén megjelölte az ismertetés hiányának indokát. Kérelmezõ kizárólag a pékárura tett részajánlatot. Rajta kívül ajánlatot nyújtott még be a VEKNI Kft. Mór, (a késõbbi nyertes), illetve az ALBA KENYÉR Rt. Székesfehérvár. Kérelmezõ árajánlata 2 311 416 Ft+áfa, a nyertesé 2 252 272 Ft+áfa, míg a harmadik ajánlattevõé 2 050 646 Ft+áfa. Az ajánlatkérõ a felbontásról készült jegyzõkönyvben azt is rögzítette, hogy a bontás alkalmával az érvényességi feltételeket nem vizsgálja, ezt majd döntése elõkészítése során teszi meg.<br>
Az ajánlatok elbírálására összehívott képviselõ-testületi ülésen ajánlatkérõ határozatot hozott kérelmezõ, illetve az ALBA KENYÉR Rt. ajánlatának érvénytelenné nyilvánításáról. Kérelmezõ ajánlatát azzal az indokkal érvénytelenítették, hogy nem megfelelõ referenciajegyzéket csatolt be, mert arról hiányzik a jelentõsebb szállításokról készített kimutatás évenkénti bontása, valamint az ellenszolgáltatás megjelölése. Az ALBA KENYÉR Rt. ajánlatát a fenti, és azzal a további indokkal, hogy a 30 napos fizetési határidõt nem vállalta, szintén érvénytelennek nyilvánították.<br>
Az eredményhirdetésre 1998. augusztus 26-án került sor. Kérelmezõ ezt követõen a jogvesztõ határidõn belül nyújtotta be jogorvoslati kérelmét. Sérelmezte az ajánlatkérõ döntését, állítása szerint ajánlata nem volt érvénytelen, ezzel kapcsolatos indokait már az értékelést végzõ önkormányzati ülésen is elõadta. Bár a képviselõk nagyrészt elfogadták indokait, a Közbeszerzési Bizottság javaslatát nem változtatták meg. Kérelmezõ álláspontja szerint az ilyen és hasonló hibák azért fordulhatnak elõ az ajánlatkérõnél, mert a közbeszerzési eljárásokba nem von be megfelelõ szakértelemmel rendelkezõ személyt. Hivatkozott arra, hogy ajánlatkérõ jogsértõen kérte az elmúlt 3 év szolgáltatásai ellenértékének megjelölését, miután ilyen kikötést az ajánlati felhívás nem, csak a dokumentáció tartalmaz. A törvény egyébként sem teszi lehetõvé ezt az adatszolgáltatást, miután a referencia iránti információs igényét ajánlatkérõ a közbeszerzés tárgyához kapcsolódóan kérheti csak, az pedig nem tartozik a közbeszerzés tárgyához, hogy az elmúlt évben az egyes áruféleségeket milyen áron szolgáltatták a társintézményeknek. Hivatkozik arra is, hogy a referencia hiánya miatt azért is sérelmezi ajánlatának érvénytelenné nyilvánítását, mert a közbeszerzési eljárást megelõzõen szállítója volt az iskolának. Miután a teljesítés hibátlan volt, ajánlatkérõnek saját tapasztalatai alapján ismeretei lehettek referenciáját illetõen. Jogsértõnek tartja, hogy a referencia hiánya miatt ajánlatát érvénytelennek nyilvánították, holott az gyakorlatilag elbírálási szempont volt.<br>
Sérelmezte továbbá a nyilvánosság elvének megsértését, ennek körében hivatkozott arra, hogy kifejezett kérelme ellenére sem engedélyezte ajánlatkérõ, hogy a többi ajánlatba (pl.: nyertes) betekintsen.<br>
Állítása szerint az ajánlatának érvénytelenítésére vonatkozó döntést nem az arra jogosult testület hozta meg, hanem a Közbeszerzési Bizottság, így a Kbt. rendelkezéseit is e tekintetben megsértették. Kifogásolta azt is, hogy nem küldték meg írásbeli kérelmére sem a Kbt. 6. sz. melléklet szerinti összegzést.<br>
A jogorvoslati kérelemre tett nyilatkozatában ajánlatkérõ a jogorvoslati kérelem elutasítását kérte. Állítása szerint jogszerûen járt el. A Közbeszerzési Bizottság az Ök. rendeletnek megfelelõen csak javaslatot tett, melynek megváltoztatását nem látta indokoltnak a testület sem. Sem a Kbt., sem más jogszabály nem írja elõ, hogy milyen szakértelmû személyeket kell az eljárásba bevonni. Nem ütközik a Kbt.-be, hogy az ajánlattevõ referenciáinak megítéléséhez a szolgáltatási értéket is kérték megadni, e körben kérelmezõ üzleti titokra sem hivatkozhat. A többi ajánlattevõ ajánlatába történõ betekintést jogszerûen nem engedélyezte, ugyanakkor a törvény által elõírt adatokat nyilvánosan kihirdette, ezért a nyilvánosság elve nem sérült. A Kbt. 6. sz. mellékletét megküldenie kérelmezõnek nem kellett, kérelmére pedig a kizárás okairól részletesen tájékoztatták.<br>
Egyéb érdekelt VEKNI Kft. a kérelem elutasítását kéri alaptalanság címén.<br>
A Döntõbizottság a rendelkezésre álló iratanyag és a tárgyaláson elhangzottak alapján megállapította, hogy a jogorvoslati kérelem részben elkésett, részben megalapozatlan. A dokumentáció V. 6. pontja az ajánlati felhívás 11. pontját részletezve írta elõ a pénzügyi, gazdasági, mûszaki alkalmasság körébe az egyes igazolási módokat. A felhívás 11.2. pontja megszorítás nélkül arról rendelkezik, hogy az elõzõ 3 évben végzett jelentõsebb szállításokat kell ismertetni. Ehhez képest a dokumentáció a szállítások ismertetésének részletezését kéri, olyan adatokat is kérve, amelyet az ajánlattevõ és egy harmadik fél közötti szerzõdés tartalmaz.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását. Az egyes igazolási módokat tételesen a Kbt. 44. § (1)–(2) bekezdése rögzíti. A 44. § (2) bekezdés a) pontja szerint az ajánlatkérõ referenciaként kérheti az elõzõ 3 év legjelentõsebb szállításainak, építési beruházásainak, szolgáltatásainak ismertetését. A törvény tehát rendelkezik arról is, hogy az igazolási módokat a felhívásban kell elõírni és arról is, hogy mi módon.<br>
Kérelmezõ arról a körülményrõl, hogy ajánlatkérõ egyrészrõl a felhívásban és a dokumentációban másképp írta elõ a referenciajegyzék csatolását, másrészt arról is, hogy milyen tartalommal írta elõ azt, legkésõbb az ajánlat elkészítésének idõpontjában tudomást szerzett. Ebben az idõpontban kérelmezõ már fel tudta mérni hogy ezek a rendelkezések jogsértõk-e vagy sem. Az iratokból megállapíthatóan kérelmezõ meg is állapította, hogy az ajánlati felhívás jogsértõ, ezért döntött úgy, hogy ezeket az adatokat nem fogja közölni. Az ajánlattevõ azonban nem jogosult elbírálni, hogy az ajánlatkérõnek mely magatartása jogsértõ, és aszerint cselekedni vagy adatszolgáltatást megtagadni. Ilyen esetben vagy az ajánlatkérõhöz kell fordulnia további információért, vagy a nyitva álló határidõn belül jogorvoslati eljárást kezdeményezni. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése szerint jogorvoslati kérelmet a jogsértõ esemény tudomásra jutásától számított 15 napon belül lehet benyújtani. Kérelmezõ ajánlata benyújtásának idõpontjától számítva 15 napon túl nyújtotta be jogorvoslati kérelmét, ezért a kérelmet ebben a részében elkésettség miatt utasította el a Döntõbizottság.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdése szerint az ajánlatkérõ az ajánlatok elbírálására legalább 3 tagú bizottságot hoz létre, amely szakvélemény készítésével segíti az ajánlatkérõ nevében a közbeszerzési eljárást lezáró határozatot meghozó személy döntését. E szakasz (1) bekezdése azt is kimondja, hogy ajánlatkérõ nevében eljáró személyeknek megfelelõ szakértemmel kell rendelkezni.<br>
Az önkormányzat a hivatkozott rendelkezéseknek megfelelõen létrehozott egy elõkészítõ bizottságot, amely a törvénynek megfelelõen javaslatot készített a döntés tartalmáról a döntéshozók részére. Ez a javaslattétel azonban nem jelenti azt, hogy a bizottság a döntéshozótól a döntési hatáskört elvonva már elõzetesen eldöntötte a vitatott kérdést. Az önkormányzat képviselõ-testülete ugyanis mint döntésre jogosult, a Kbt. alapján és az Önkormányzati törvény szerint is a javaslatot saját szakmai indokai alapján jogosult lett volna megváltoztatni. Erre indokot nem látott, ezért a döntést a bizottság javaslata alapján hozott képviselõ-testületi döntésnek kell tekinteni. Minderre tekintettel a kérelem e részében megalapozatlan.<br>
Megalapozatlan a kérelem abban a részben is, melyben a nyilvánosság elvének megsértését kifogásolja. Az ajánlatkérõ ugyanis nem jogosult és nem is köteles betekintést biztosítani harmadik személyek ajánlatába. A Kbt.-ben megfogalmazott nyilvánosság nem abban valósul meg, hogy a felek egymás ajánlatait korlátlanul tanulmányozhatják, hanem abban, hogy a Kbt.-ben meghatározott adatokat nyilvánosan ki kell hirdetni. Az ajánlatokba történõ betekintésnek korlátot szab a Kbt. 45. § rendelkezése is, amely nem teszi lehetõvé, hogy harmadik személyek üzleti titkai az arra nem jogosultak részére megismerhetõvé váljanak.<br>
Nem megalapozott kérelmezõnek azon kérelme sem, mely szerint tájékoztatási kötelezettségének ajánlatkérõ nem tett eleget. A 63. § (2) bekezdése nem arról rendelkezik, hogy a mellékletben meghatározott tájékoztatót kell megküldeni kérelmezõ részére, hanem arról, hogy az ennek megfelelõ elutasítási indokokról kell tájékoztatást adni. Ajánlatkérõ ezt a tájékoztatást az iratanyaghoz csatolt levél tanúsága szerint megfelelõ tartalommal megadta. Ebbõl megállapítható, hogy milyen indokra hivatkozva zárta ki kérelmezõt ajánlatkérõ.<br>
A fentiek alapján a Döntõbizottság a kérelmet a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ban biztosított jogkörében eljárva a 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 9.<br>
<br>
Dr. Csitkei Mária s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>