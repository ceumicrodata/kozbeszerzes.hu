<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7704)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.221./14/1998.<br>
Üi.: dr. Csitkei Mária<br>
Telefon: 375-9693<br>
Tárgy: EQUILOR Befektetési Rt. jogorvoslati kérelme a Budapest Fõvárosi Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az EQUILOR Befektetési Rt. (1118 Budapest, Kelenhegyi út 298.) jogorvoslati kérelmének – melyet a Budapest Fõváros Önkormányzatának (1052 Budapest, Városház u. 9–11., képviseli: dr. Csabai Mariann ügyvéd, 1944 Budapest, Szabadság tér 7.) a Budapest V. kerület, Városház utcai székházához kapcsolódó ingatlanfejlesztésnek az ajánlattevõ saját költségén és kockázatára történõ kidolgozása, megvalósítása és határozott idejû használati, hasznosítási joga tárgyú közbeszerzési eljárása ellen indított – a Döntõbizottság helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésére tekintettel a 70. § e) pontját. A jogsértésre tekintettel a Döntõbizottság ajánlatkérõnek a közbeszerzési eljárás folyamán hozott valamennyi döntését – a részvételi felhívásra is kiterjedõen – megsemmisíti.<br>
Kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására szóló részvételi felhívást tett közzé a K. É. 1998. június 3-án megjelent, 22. számában, a rendelkezõ részben megjelölt módon történõ következõ ingatlanfejlesztésekre:<br>
"Mennyiségi mutatók:<br>
(i) kötelezõ elemek:<br>
– legfeljebb 850 (legalább 650) férõhelyes mélygarázs az RRT-ben definiált helyszínen,<br>
– a Városháza épülete Gerlóczy utcai és keresztszárnya földszintjének és galériájának (a mélyszintekhez kapcsolódóan, kb. 5000 m2) kereskedelmi hasznosítása,<br>
(ii) további fejlesztési lehetõségek:<br>
– irodabeépítés (legfeljebb 4250 m2) a Városháza épületének közép- és keresztszárnyának felsõ szintjein (beleértve az addicionális lifteket),<br>
– az RRT-ben meghatározott helyen a mélyépítmény felett létrehozandó, a Károly körúti parkra nézõ épület legfeljebb 2000 m2 bruttó szintterülettel (max. 850 m2 bruttó alapterület),<br>
– legfeljebb 10 000 m2 mélyszinten, a mélygarázs felett elhelyezkedõ kereskedelmi, szolgáltató terület.<br>
Ajánlatkérõ a felhívásban kikötötte a közös ajánlattevõ belföldi és/vagy külföldi nyertesek részérõl gazdasági társaság létrehozását.<br>
A résztvevõk pénzügyi és gazdasági alkalmasságának igazolására a felhívás 8. pontja szerint csatolni kellett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti igazolásokat, az 1994., 1995. és 1996. évek mérlegbeszámolóját és eredménykimutatását, a fizetõképességrõl szóló banki igazolást, a 15%-ot meghaladóan igénybe venni kívánt alvállalkozók megnevezését, rájuk vonatkozó igazolásokat, nyilatkozatokat, továbbá a cégadatokat, dokumentumokat.<br>
A mûszaki alkalmasság igazolására csatolni kellett a jelentkezõk vezetõinek önéletrajzát, valamint az elmúlt három év referenciáit a beszerzés tárgyára vonatkozóan, különös tekintettel vegyes kereskedelmi projektekre, föld alatti parkolókra és ezek üzemeltetésére.<br>
A részvételi dokumentációban ajánlatkérõ kikötötte, hogy konzorcium jelentkezése esetén minden konzorciumi tagnak külön kell a jelentkezési ívet kitölteni.<br>
A felhívásra a jelentkezéseket a felhívás megjelenését követõ naptól számított 31. napon lehetett benyújtani. A részvételi jelentkezések július 6-i bontásáról jegyzõkönyv készült, miszerint a felhívásra 12-en jelentkeztek.<br>
Ajánlatkérõ a pályázatok értékelésére szakértõi véleményezõ bizottságot hozott létre és közremûködõket kért fel. Az ajánlatkérõ közbeszerzési bizottsága 193/1998. (IX. 4.) számú határozatában hozta meg a döntését, miszerint 4 jelentkezõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti igazolások, nyilatkozatok tekintetében nem lehet ajánlattevõ, kérelmezõt pedig gazdasági, mûszaki okokra hivatkozva alkalmatlannak minõsítette. Kérelmezõ a jelentkezését egy konzorcium nevében nyújtotta be, melyben meghatározó részt a kérelmezõ vállalt, további részt vállalók a VÍZÉP Rt., valamint különbözõ bankok, befektetõ, kivitelezõ, ingatlanközvetítõ és garázsüzemeltetõ cégek.<br>
Ajánlatkérõ a kérelmezõt a szeptember 4-én kelt, kérelmezõ által szeptember 7-én kézhez vett levélben értesítette a döntésérõl.<br>
Kérelmezõ a törvényes határidõn belül, szeptember 22-én jogorvoslati kérelmet terjesztett elõ a Döntõbizottsághoz. Sérelmezte, hogy az ajánlatkérõ a részvételi jelentkezése elbírálásakor nem vette figyelembe azt, hogy a jelentkezést gazdasági társaságokból álló csoport nyújtotta be, melynek tagjai között nagy tõkeerõvel rendelkezõ cégek is vannak, így a bírálatot nem lehet a kérelmezõ pénzügyi, gazdasági, mûszaki alkalmasságára korlátozni. Kérte a jogsértés megállapítását és ajánlatkérõ döntésének megsemmisítését.<br>
Ajánlatkérõ az október 2-án kelt észrevételében kérte a jogorvoslati kérelem elutasítását. Elõadta, hogy kérelmezõ nem konzorciumi résztvevõként nyújtotta be a jelentkezést, mivel a részvételi felhívás mellékletét képezõ kérdõívet a felhívásban foglalt kikötés ellenére csak a kérelmezõ és a VÍZÉP Rt. töltötte ki. Álláspontja szerint nem tényszerû az "EQUILOR által vezetett konzorcium" megjelölés, mert a jelentkezésben nem szerepel a konzorcium létrejöttére utaló dokumentum, az állítólagos finanszírozók tárgyalási érdekeltségét jelzõ szándéklevelei pedig nem elégségesek a társulási szándék kifejezésére.<br>
Az egyéb érdekeltek közül a Ven Buda Kft. nyújtott be október 13-án érdemi észrevételt nem tartalmazó beadványt.<br>
A jogorvoslati eljárásban 1998. október 15-én tartott tárgyaláson kérelmezõ közölte, hogy a felhívásban az ajánlatkérõ elvárása, azaz a beszerzés tárgya nem volt konkrétan meghatározva, ennél fogva nem látta indokoltnak a konzorciumi szerzõdés tényleges megkötését. Feltételezte, hogy az eljárás "második fordulójára" már kikristályosodnak a feltételek és lehetõségek.<br>
Ajánlatkérõ a beszerzés tárgyát illetõen a részvételi felhívással kapcsolatos koncepcióját akként határozta meg, hogy határozott ideig a nyertes ajánlattevõ részére használatba adja a fejlesztéshez szükséges területet és épületet, annak érdekében, hogy azokon saját finanszírozásban valósítsa meg a beruházást és a beruházása ráfordításainak fejében a nyertes ajánlattevõ üzemeltetheti az ingatlanfejlesztés eredményeként felépült létesítményeket.<br>
Az ellenszolgáltatás tehát az üzemeltetési jog lesz, ennél fogva az eljárás nyertese az lesz, aki a beruházása ráfordításait ezen jog gyakorlása útján a leghamarabb meg tudj a téríttetni, mert ezt követõen ajánlatkérõé lesz az üzemeltetési jog. Közölte továbbá, hogy csak tanulmánytervet készíttetett, az engedélyezési tervet az ajánlattevõknek kell elkészíteni.<br>
A Döntõbizottság a rendelkezésre bocsátott iratok és a felek írásbeli és a tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
Ajánlatkérõ a tárgyalásos eljárásra vonatkozó felhívását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>e) pontja alapján tette közzé. Ezen törvényi rendelkezés alapján akkor lehet tárgyalásos eljárást alkalmazni, ha "a szolgáltatás tárgyának meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását."<br>
Ajánlatkérõ állítása szerint a szolgáltatás tárgyának meghatározása azért nem lehetséges, mert a ténylegesen megvalósítandó beszerzése fejlesztés alatt áll, azaz még számára sem ismeretes, hogy végsõ soron milyen konkrét mûszaki tartalommal kerül megvalósításra a mélygarázs, a kereskedelmi szolgáltató egységek és irodaépület. Ehhez kapcsolódóan az ajánlatkérõ az ajánlati felhívás 12. pont második "–"-ben rendelkezett úgy, hogy az ajánlati felhíváshoz részletes mûszaki leírást nem ad, mivel a mûszaki adatok nem állnak rendelkezésére a fejlesztésre tekintettel. E körben hivatkozott a részvételi felhívás idézett rendelkezésében arra, hogy a 40. § (3) bekezdés a) pontja erre törvényi lehetõséget biztosít.<br>
Az ajánlatkérõ állítása megalapozatlan. A rendelkezésre álló iratanyagból és a tárgyaláson tett nyilatkozatokból megállapíthatóan az ajánlatkérõ végsõ soron építmények megvalósítását tûzte ki célul, amelyeket meghatározott ideig nem saját maga, hanem az építtetõ hasznosítana (üzemeltetne), az ebbõl eredõ bevétel képezné az építési beruházás fejében járó ellenszolgáltatást. Megállapítható tehát, hogy a beszerzés tárgya nagyobb, meghatározó részben építmények megvalósítása, felépítése. A <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése szerint pedig az építmények építése, átépítése, lebontása, valamint az építési munkához kapcsolódó szakipari és technológiai, szerelési munkák építési beruházásnak minõsülnek.<br>
Az építmények esetében pedig a mûszaki adatok egyértelmûen meghatározhatók tervek, mûszaki leírások formájában, így nem beszélhetünk arról, hogy a beszerzés (szolgáltatás) tárgya nem határozható meg, legfeljebb arról, hogy az ajánlatkérõ azt törvényi kötelezettségét elmulasztva nem határozta meg. Nevezetesen azért nem került sor a beszerzés tárgyának konkrét meghatározására, mert ajánlatkérõ az ajánlattevõktõl többek között éppen azt várta, hogy határozzák meg hatósági engedélyeztetésre alkalmas szinten a megvalósításra kerülõ épületek mûszaki paramétereit.<br>
Ajánlatkérõ gyakorlatilag jelen közbeszerzési eljárás keretében a megvalósításra ajánlatot adókkal kívánta elvégeztetni azt a feladatot, amelyet a részvételi felhívás közzétételét megelõzõen neki kellett volna elvégeznie. Az ajánlatkérõ ugyanis a közbeszerzési eljárást megelõzõen köteles az igényeit felmérni annak érdekében, hogy a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdésébõl eredõ – a beszerzés tárgyának meghatározására vonatkozó – kötelezettségének eleget tudjon tenni. Ezzel összhangban rendelkezik úgy az épített környezet alakításáról és védelmérõl szóló 1997. évi LXXVIII. törvény (továbbiakban: építési törvény) 32. § (7) bekezdés a) pontja, hogy építési beruházás esetén a hatósági építési engedélyezési terv készítését megelõzõen kötelezõ a tervpályáztatás. Ez az eljárás szolgál arra, hogy az ajánlatkérõ a legmegfelelõbb megoldást kiválassza. Ezt követõen pedig elkészíthetõ a hatósági építési engedélyezési tervdokumentáció. A közbeszerzési folyamat a Kbt. 32. § (2) bekezdése, illetve a 40. § (1) bekezdése szerint azon a ponton indítható, amikor a tervek jóváhagyásra kerülnek. Ezzel szemben a vitatott ügyben a közbeszerzési eljárás nyertese lesz köteles elkészíteni és hatóságilag engedélyeztetni valamennyi tervet. Az ajánlatkérõ tehát a Kbt.-ben meghatározott versenyeztetési, illetõleg az építési törvényben szereplõ tervpályáztatási kötelezettségének egy eljárásban kívánt eleget tenni. Ezt azonban a hivatkozott jogszabályok rendelkezései kizárják. Az építési törvény 32. § (7) bekezdés a) pontja ugyanis az építési engedélyezési tervdokumentáció elõkészítésére írja elõ a tervpályázatot, a b) pont szerint pedig ezt követõen a tervpályázat eredményét figyelembe véve, az építési engedélyezési tervdokumentáció elkészítésére tervezési szerzõdés kötését írja elõ. Ez összhangban van a Kbt. 9. § (2) bekezdés g) pontjával, amely az építési törvényben meghatározott külön eljárási rend miatt ezeket az eljárásokat kiveszi a Kbt. hatálya alól.<br>
Ha ajánlatkérõ a tárgyi közbeszerzési eljárás megindítása elõtt a jogszabályi elõírások szerint járt volna el, úgy a beszerzés tárgyát konkrétan meg tudta volna határozni, és ezáltal fel sem merülhetett volna a tárgyalásos eljárás alkalmazására általa indokként hivatkozott körülmény, hogy ti. a "szolgáltatás tárgyának meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását." Ebbõl következik, hogy ajánlatkérõ a közbeszerzési eljárást nem indíthatta volna meg a 70. § e) pontja szerinti tárgyalásos eljárásként.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint meghívásos vagy tárgyalásos eljárásra csak akkor kerülhet sor, ha azt a törvény megengedi. Jelen esetben a törvény nem teszi lehetõvé tárgyalásos eljárás alkalmazását – különös tekintettel arra is, hogy a beszerzés tárgyának értéke miatt csak elõminõsítéses eljárás alkalmazható –, ezért ajánlatkérõ megsértette a Kbt. ezen rendelkezéseit.<br>
A jogszabályba ütközõ módon megkezdett és lefolytatott tárgyalásos eljárás során jogszerû döntést semmilyen vonatkozásban nem lehet hozni.<br>
A szabálytalanul megkezdett eljárás során formailag ugyan a Kbt. szabályainak megfelelõ mozzanatok lehetnek, azonban tartalmilag az egész eljárás a Kbt. alapelveibe és tételes szabályaiba ütközik. Tehát a jogsértõen megkezdett eljárásban a jogszabályok követése csak formailag lehet jogkövetõ magatartás, tartalmában valamennyi magatartás jogsértõ.<br>
Így jogsértõ a jelentkezõk alkalmassága tárgyában hozott döntés is, mivel ajánlatkérõ az alkalmasságot a jogsértõen meghatározott beszerzési tárgyhoz viszonyítva vizsgálta. Ezért a Döntõbizottság a kérelmezõ kérelme alapján indult jogorvoslati eljárásban az eljárás során hozott valamennyi döntést megsemmisítette, ellentétben a kérelmezõ kérelmével, amely csak a saját alkalmatlansága tekintetében hozott döntés megsemmisítését kérte. A Döntõbizottság ugyanis – mint ahogy azt a Legfelsõbb Bíróság több eseti döntésében kifejtette – eljárása során sem a jogorvoslati kérelemhez, sem az alkalmazni kért jogkövetkezményhez nincs kötve.<br>
A Döntõbizottság az ajánlatkérõ döntésének megsemmisítésére vonatkozó határozati rendelkezését a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében a Kbt. 88. § (1) bekezdés c) pontja alapján hozta meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 13.<br>
<br>
Dr. Csitkei Mária s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>