<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7710)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 236/18/1998.<br>
<br>
Tárgy: FÕBER Rt. és társai jogorvoslati kérelme a Budapesti Operettszínház közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Hajnal László (1075 Budapest, Rumbach S. u. 17.) ügyvéd által képviselt FÕBER Nemzetközi Ingatlanfejlesztõ és Mérnöki Rt. (1075 Budapest, Rumbach S. u. 14.), '96 Beruházás Szervezõ Kft. (1117 Budapest, Bogdánffy u. 10/A) OTP Ingatlan Rt. (1066 Budapest, Mozsár u. 8., a továbbiakban: kérelmezõk) közös kérelmezõk, dr. Németh Gabriella (1067 Budapest, Teréz krt. 19. III/32.) ügyvéd által képviselt Budapesti Operettszínház (1065 Budapest, Nagymezõ u. 17., továbbiakban: ajánlatkérõ) "a Budapesti Operettszínház bõvítéses rekonstrukciós munkálatainak teljes körû lebonyolítása és mûszaki ellenõrzése, mely magába foglalja a színház és épületeinek, épületszerkezeteinek, szakfelszereléseinek, védelmi felszereléseinek stb. rekonstrukcióját és felújítását, az elfogadott engedélyezési tervek szerint" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a kérelmezõk jogorvoslati kérelme, az ajánlatkérõ írásbeli észrevétele, a tárgyaláson elhangzott szóbeli nyilatkozatok, valamint az ajánlatkérõ közbeszerzési eljárása során keletkezett iratai alapján az alábbi tényállást állapította meg.<br>
Az ajánlatkérõ a K. É. 1998. július 29-én megjelent, 30. számában nyílt közbeszerzési eljárást hirdetett meg a Budapesti Operettszínház bõvítéses, rekonstrukciós munkálatainak teljes körû lebonyolítására és mûszaki ellenõrzésére, mely magában foglalja a színház és épületei épületszerkezeteinek, szakfelszereléseinek, védelmi felszereléseinek stb. rekonstrukcióját és felújítását az elfogadott engedélyezési terv szerint.<br>
Az ajánlatkérõ részajánlattétel lehetõségét kizárta.<br>
A bõvítéses rekonstrukciós munkák fedezete címzett állami támogatás, illetve a Fõvárosi Önkormányzat 738/1998. (V. 28.) Fõv. KGY. határozata alapján került biztosításra. Ezen határozat a lebonyolítás feladataira a teljes bekerülési összeg 2%-át irányozta elõ.<br>
Az ajánlati felhívás 11. pontjában részletesen meghatározta az ajánlatkérõ az ajánlattevõk pénzügyi, gazdasági és mûszaki alkalmasságára kért adatokat és tényeket.<br>
Meghatározta továbbá a 13. pontban az ajánlatok elbírálásának szempontjait, nevezetesen az összességében legkedvezõbb ajánlat szempontja szerint bírálja el azokat, s megadta az elbírálási szempontokat fontossági sorrendben, ezek az alábbiak voltak:<br>
<br>
1. lebonyolításban részt vevõ, meghatározó szerepet betöltõ személyek igazolt szakmai referenciája,<br>
<br>
2. az ajánlati ár mértéke,<br>
<br>
3. a cég igazolt referenciamunkái,<br>
<br>
4. a részletes ajánlati kiírás mellékletét képezõ megbízási szerzõdés tervezete, minél teljesebb körû elfogadása,<br>
<br>
5. a munka végrehajtásához alkalmazni kívánt technikai háttér és javasolt irányítási módszer.<br>
Az ajánlattételi határidõ tartalma alatt az ajánlatkérõ 1998. augusztus 24-én helyszíni bejárást biztosított az ajánlattevõk részére, ahol a felmerült kérdésekre az ajánlatkérõ a választ megadta és ezt jegyzõkönyvben rögzítette.<br>
1998. szeptember 8-án került sor az ajánlatok bontására. Határidõre ajánlatot adott be: GÉ-BER Mérnöki Iroda Szolgáltató és Kereskedelmi Kft. bruttó 30 millió forint, MÛBER-Invest Kft. 36 900 E Ft+áfa, Foyer Tervezõ és Beruházó Társaság 99 725 E Ft, Pellfrischmann-Hungary Kft. 80 millió Ft+áfa, OTP Ingatlan Rt., FÕBER Nemzetközi Ingatlan Fejlesztõ és Mérnöki Rt. 96 Kft. által alkotott konzorcium 55 575 E Ft összegben.<br>
Az ajánlatkérõ az ajánlatok vizsgálatához bírálóbizottságot hozott létre. Ajánlatkérõ megállapította, hogy az elsõ elbírálási szempontra adható maximális pontszám 50, melybõl 25 ponttal értékelték a vezetõ menedzserek megfelelõségét, melynek során értékelték, hogy az ajánlattevõ által megjelölt vezetõ menedzser rendelkezik-e színházépítési referenciával, amelyet, ezen belül a középület-referenciát maximum 5 alponttal jutalmazták, illetõleg 10 többletpont adását tették lehetõvé egyes speciálisan színházi szakmai részterületek szakismeretére. Ezen túlmenõen a szakterületi menedzserek vizsgálták ezeknek a személyeknek a felkészültségét, alkalmasságát a referenciák alapján vizsgálták. A következõ szempont az ajánlati ár, maximális adható pontszáma 25 pont volt. A harmadik elbírálási szempont esetén 12 pont. Ezen elbírálási szempontnál elsõdlegesen azt vizsgálták, hogy a közbeszerzési eljárás tárgyát képezõ projekthez hasonló bonyolultságú, összetettségû, igényességû referenciával rendelkezik-e az ajánlattevõ.<br>
A negyedik elbírálási szempont 8 pont és az utolsó elbírálási szempont 5 ponttal került megállapításra.<br>
Az összesített pontszámok alapján a Foyer Bt. 88, a FÕBER Rt. konzorciuma 83, a MÛBER Kft. 61, a G-BER Kft. 36, a Pellfrischmann Kft. 34 pontot kapott az értékelõbizottságtól.<br>
1998. október 5-én hirdetett eredményt az ajánlatkérõ és a Foyer Bt.-t hirdetette ki nyertesként, míg a második legkedvezõbbnek a FÕBER Rt. konzorcium által megtett ajánlatot jelölték meg.<br>
A kérelmezõ 1998. október 6-án nyújtott be jogorvoslati kérelmet a Döntõbizottsághoz. Kérte, hogy a Döntõbizottság semmisítse meg az ajánlatkérõnek a közbeszerzési eljárást lezáró döntését, hívja fel a jogsértés okozóját a közbeszerzésekrõl szóló 1995. évi XL. törvény (a továbbiakban: Kbt.) szabályainak megfelelõ eljárásra, valamint az eljárási díj és a költségek viselésére kötelezze. Ideiglenes intézkedésként indítványozta a közbeszerzési eljárásban a szerzõdéskötés megtiltását.<br>
Sérelmezte az ajánlatkérõ közbeszerzési eljárást lezáró döntését, álláspontja szerint nem az összességében legkedvezõbb ajánlattevõt hirdette ki nyertesnek az ajánlatkérõ. Fõképp azzal indokolta ezt: az ajánlati ára lényegesen jobb volt, mint a nyertes ajánlattevõ ajánlati ára.<br>
Az ajánlatkérõ a jogorvoslati kérelem elutasítását kérte, alaptalanságra hivatkozással. Álláspontja szerint az elbírálási szempontok szerint azok fontossági sorrendjét betartva értékelték az ajánlatokat, és állapították meg, hogy összességében legkedvezõbb ajánlatot a Foyer Bt. tette.<br>
Egyéb érdekelt Foyer Bt. ugyancsak alaptalanságra hivatkozással a jogorvoslati kérelem elutasítását kérte.<br>
A Döntõbizottság D. 236/4/1998. sz. határozatával – 1998. október 8-án – ideiglenes intézkedésként a még meg nem kötött szerzõdés megkötését megtiltotta.<br>
A kérelmezõ jogorvoslati kérelme alaptalan.<br>
A Döntõbizottság a rendelkezésre álló iratok alapján megvizsgálta, hogy az ajánlatkérõ az elbírálási szempontoknak megfelelõen, azok fontossági sorrendjét betartva bírálta-e el az ajánlatokat. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése értelmében az ajánlatkérõ az ajánlati felhívásában, illetõleg a dokumentációban meghatározott feltételnek megfelelõ ajánlatokat a) vagy a legalacsonyabb összegû ellenszolgáltatás, b) az összességében legkedvezõbb ajánlat szempontja alapján bírálja el. Az ajánlatkérõ a 34. § (1) bekezdés b) pontja szerinti értékelést választotta, ily módon a 34. § (2) bekezdése értelmében köteles volt ajánlati felhívásában meghatározni a választott elbírálási szempontokat, azok fontossági sorrendjében.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdésének megfelelõen az ajánlatkérõ szükséges dokumentációt is készített és a részletes szerzõdési feltételeket rögzítette.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészíteni, és így az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Az ajánlatkérõ az értékelési szempontok súlyozására pontrendszert állapított meg. A Döntõbizottság figyelmen kívül hagyta az ajánlatkérõ pontozásos rendszerét, és egyértelmûen abból a szempontból vizsgálta meg az ajánlatokat, hogy az egyes elbírálási szempontok vonatkozásában mit értékelt az ajánlatkérõ, és e tekintetben kinek az ajánlata bizonyult jobbnak. Mindezt tette arra tekintettel, hogy a Kbt. nem írja elõ, milyen rendszerben, milyen mechanizmus szerint választja ki az ajánlatkérõ az összességében legkedvezõbb ajánlatot, csupán azt kell figyelembe venni, annak kell érvényre jutnia, hogy az elbírálási szempontok szerint történjen a bírálat és érvényesüljön a szempontok fontossági sorrendje.<br>
Az elsõ elbírálási szempont vonatkozásában a lebonyolításban részt vevõ meghatározó szerepet betöltõ személyek igazolt referenciáját vizsgálta az ajánlatkérõ, ezen belül is kiemelten értékelte a színház-rekonstrukció lebonyolításában szerzett tapasztalatot. Mindezt tette azért, mert a színházi rekonstrukció során speciális ismeretekre van szükség, különösen azt figyelembe véve, hogy a rekonstrukciót mûködõ színház körülményei közt kell elkezdeni.<br>
A Foyer Bt. projektmenedzserének, létesítményi fõmérnökeként megjelölt Homolya László színház-üzemeltetési, -tervezési, lebonyolításszervezõi referenciával rendelkezik. Ezt támasztották alá az ajánlathoz csatolt referencialevelek: Szolnoki Szigliget Színház, Vígszínház, Madách Színház és Bárka Színház. A teljesítésben részt vevõ más személyek is valamennyien rendelkeznek színházépítés lebonyolításában referenciákkal.<br>
A kérelmezõ projektmenedzsereként Somogyi László került megnevezésre, nevezett azonban színház-üzemeltetési szakmai referenciamúlttal nem rendelkezik. Színház-felújítási referenciaként a kérelmezõ a Thália Színházat jelölte meg, amely esetben lebonyolítói feladatokat látott el.<br>
Kérelmezõ ajánlatában részletesen kidolgozta az eljárásban részt vevõ szakemberek referenciáit. A konzorcium ajánlatából megállapítható, hogy a kérelmezõk a megbízó részére nyújtandó szolgáltatást megosztották oly módon, hogy a FÕBER Rt. 50%, 96 Kft. 30%, OTP Ingatlan Rt. 20%-ban teljesíti, illetõleg ajánlatának konzorciális megállapodása 3. oldalán részletesen meghatározzák, hogy mely tevékenységi köröket mely konzorciumi tag végzi el. Míg a FÕBER Rt. megnevezett szakemberei rendelkeznek 1-1 színházépítési referenciával, a 96 Kft. és az OTP megjelölt szakemberei színház-rekonstrukciós tapasztalatokkal egyáltalán nem rendelkeznek, ugyanakkor mûszakilag kifejezetten színházspecifikus feladatokat bíznának rájuk.<br>
A referenciák vizsgálatakor megállapítható: azok között vannak három éven túliak, a szakmai referencia tekintetében ezek mégis figyelembe vehetõk.<br>
A Döntõbizottság álláspontja szerint helyesen járt el az ajánlatkérõ, amikor ezen elsõ elbírálási szempont vonatkozásában jobbnak ítélte a nyertes ajánlattevõ ajánlatát, hiszen speciális színház-rekonstrukciós lebonyolítással nagyobb tapasztalattal rendelkezik, mint a kérelmezõ.<br>
A második elbírálási szempont az ár volt. Kétségtelen, hogy e tekintetben jobbnak kellett tekinteni a kérelmezõk ajánlatát. A Döntõbizottság ugyanakkor nem tartotta eltúlzottnak a nyertes ajánlattevõ által megajánlott árat, tekintettel arra, hogy a Mérnök Kamara ilyen jellegû tevékenységek esetében a beruházás 2-5%-át kitevõ lebonyolítói díjat tart elfogadhatónak, ez az ajánlattevõ által megajánlott díj a javasolt minimumot nem éri el (1,78%). Egyébként ezzel összhangban áll a Fõvárosi Önkormányzat korábban hivatkozott határozata, mely értelmében az engedély okiratban lebonyolításra jóváhagyott 2%-os határon belül volt ez az ajánlati ár.<br>
A harmadik elbírálási szempont a cég igazolt referenciamunkái vonatkozásában figyelembe vette az ajánlatkérõ mind a két ajánlattevõ esetében a középületek, illetve színház-rekonstrukciók lebonyolítására vonatkozó befejezett és a jelenleg folyamatban lévõ referenciamunkákat is. Egyértelmûen megállapítható, hogy a Foyer Bt.-nek vannak befejezett színházépítéssel, lebonyolítással kapcsolatos referenciái, ezzel szemben a FÕBER Rt. ugyan rendelkezik ilyen tevékenységgel kapcsolatos referenciával, de az OTP Ingatlan Rt. és a 96 Kft. teljesen más jellegû egyéb középületre vonatkozó referencialistát csatolt be.<br>
Szem elõtt tartva az ajánlatkérõi igényt, ez esetben tehát mindenképpen jobbnak kell tekinteni a Foyer Bt. ajánlatát, hiszen a beszerzés tárgyában több referenciamunkával rendelkezik, mint a kérelmezõ.<br>
A negyedik elbírálási szempont vonatkozásában ajánlatkérõnek azon elõírására figyelemmel kell értékelni az ajánlatokat, mely szerint a kiírás szerinti szerzõdési feltételektõl csak a "véleményeltérés"-re vonatkozó egyértelmû jelöléssel lehetett eltérni. A Foyer Bt. a felhívás szerinti formában tette meg az egyes szerzõdési feltételekre a nyilatkozatát és részben kedvezõbb, részben pedig a kiírás szerinti feltételeket vállalta. A Foyer Bt. a lebonyolítói díjat a pénzügyi ütemterv szerint kívánta érvényesíteni. Az elsõ fázisban havi 1 000 000 Ft-ot érvényesít.<br>
Az egyéves utó-felülvizsgálati idõszakra 2 500 000 Ft-ot enged visszatartani. Továbbá 3%-nak megfelelõ jóteljesítési garanciára vállalt kötelezettséget, és a késedelmi kötbér mértékét 2 ezrelékben határozta meg.<br>
A kérelmezõk a szerzõdéstervezetet ugyan aláírták, de nem jelölték, hogy véleményeltérést kívánnak érvényesíteni, ezért ajánlati nyilatkozatában tett, egyébként elõnyösebbnek nem is minõsülõ nyilatkozatait ajánlatkérõ érdemben nem vehette figyelembe. A kérelmezõ havi 1 400 000 Ft-ot kíván érvényesíteni az elsõ fázisban. Az elsõ éves utófelülvizsgált idõszakra 860 000 Ft-ot enged visszatartani. A késedelmi kötbért 5 ezrelékben, elõteljesítés esetén pedig 1 ezrelékben határozta meg. Mindezeket figyelembe véve, szem elõtt tartva az ajánlatkérõi igényt, jobbnak kellett ítélni a nyertes ajánlattevõ ajánlatát.<br>
Az ötödik elbírálási szempont, a technikai háttér és javasolt irányítási módszer vonatkozásában a Döntõbizottság számottevõ különbséget a két ajánlat között, ellentétben az ajánlatkérõvel, nem tartotta indokoltnak, hiszen a technikai háttér és a javasolt irányítási módszer mind a két esetben megfelelõ mértékû volt, itt különbséget a két ajánlat között a Döntõbizottság nem tett.<br>
Mindezeket figyelembe véve tehát megállapítható, hogy az elsõ, a harmadik és a negyedik elbírálási szempontban jobb volt a nyertes ajánlattevõ, a másodikban a kérelmezõ, míg az ötödikben azonos színvonalú volt mind a két ajánlat.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ az ajánlatokat az ajánlati felhívásban meghatározott értékelési szempont alapján bírálja el. Az 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint, azaz jelen esetben a b) pont szerint a legkedvezõbb ajánlatot tette.<br>
A Döntõbizottság megállapította a rendelkezésre álló iratok alapján, hogy az ajánlatkérõ a fenti törvényhelyekre figyelemmel az 59. § (1) bekezdésére tekintettel hozta meg döntését, és hirdette ki nyertesnek az összességében legkedvezõbb ajánlatot adó Foyer Bt.-t, és ezért a rendelkezõ részben foglaltak szerint a kérelmezõ kérelmét mint alaptalant a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
Tekintettel arra, hogy jogsértés megállapítására a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján nem került sor, így a költségek viselésérõl a rendelkezõ részben foglaltak szerint döntött a Döntõbizottság.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 9.<br>
<br>
Dr. Monory Bulcs s. k	Kalmárné Diósy Ildikó s. k<br>
közbeszerzési biztos	közbeszerzési biztos<br>
<br>
Ruthner Oszkár s. k<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>