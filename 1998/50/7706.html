<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7706)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.247/10/1998.<br>
<br>
Tárgy: A MEGASTRUKTÚRA Kft. jogorvoslati kérelme a Békés Megyei Képviselõ-testület közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MEGASTRUKTÚRA Kft. (5600 Békéscsaba, Irányi u. 4–6., képviseli: dr. Becsei Zoltán ügyvéd, 5600 Békéscsaba, Irányi u. 2. fszt. 4., a továbbiakban: kérelmezõ) kérelmének, melyet a Békés Megyei Képviselõ-testület Önkormányzati Hivatala (5600 Békéscsaba, Derkovits sor 2., képviseli: dr. Gyebnár László ügyvéd, 5600 Békéscsaba, Wlassich sétány 7. I/3., a továbbiakban: ajánlatkérõ) Békés Megyei Múzeumok Igazgatósága és a Békés Megyei Jókai Színház raktározási telephelyének kivitelezése tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését – tekintettel a Kbt. 52. § (2) bekezdésének d) pontjára –, ezért a Döntõbizottság ajánlatkérõvel szemben 3 000 000 Ft, azaz hárommillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. július 8-án nyílt eljárás megindítására ajánlati felhívást tett közzé a K. É. 27. számában (3628) a Békés Megyei Múzeumok Igazgatósága és a Békés Megyei Jókai Színház raktározási telephelyének kialakítására (építésére), amely munkálatok 7 db épületet és a közmûveket érintik. A felhívás 3. c) pontjában kikötötte, hogy a beszerzés tárgyának egészére lehet csak ajánlatot tenni. A 15. pontban rögzítette, hogy az ajánlatokat azok felbontását követõ 60 napon belül bírálja el, és a döntés kihirdetésének idõpontjáról az ajánlattevõket írásban értesíti. Ugyanezen pontban közzétette azt is, hogy a szerzõdést az eredményhirdetést követõ 8 napon belül köti meg. Ajánlatkérõ dokumentációt készített, amely a hét épületre vonatkozóan a következõket tartalmazza: l. épületben szolgálati lakás és raktárak, a 2-ban szociális helyiségek és restaurátor mûhely, a 2/A és 3-ban raktár, a 4-ben raktár és mûhelyépület, az 5-ben díszletraktár, a 6-ban kellékraktár és a 7-ben pedig raktár kerül kialakításra.<br>
A felsorolt funkciók biztosítása a terveknek megfelelõ építési, épületgépészeti, villanyszerelési munkák elvégzését igényli, a külsõ közmûlétesítmények meglévõként biztosítottak a tervek szerint.<br>
Ajánlattevõk egyváltozatú (terv szerinti) ajánlatot tehettek.<br>
A csatolt tervdokumentáció, a Gótika Kft. munkája, kiviteli terv.<br>
A felsorolt épületeket részben átalakítani, felújítani kell, a 7. sz. épület új létesítmény. Emiatt a beszerzés tárgya az l., 2., 2/A, 3., 5. és 7. sz. épület esetében építési beruházás, míg a 4. és 6. sz. épületeknél szolgáltatás (felújítás). Sor kerül még egy 100 m2-es vasbeton tûzivíztároló építésére is.<br>
A kiviteli terv mûszaki leírásokat és rajzi munkarészeket tartalmaz, azonban egyáltalán nem része az 1/1996. (II. 7.) KTM rendeletben kötelezõen elõírt hatósági engedélyokirat és a tételes mennyiségi kimutatás. Ezzel szemben ajánlatkérõ a felhívási dokumentációban az ajánlat tartalmi követelményei között megkövetelte az ajánlattevõktõl létesítményenkénti tételes költségvetés becsatolását.<br>
Ajánlatkérõ a szerzõdés tartalmi követelményei között elõírta teljesítési biztosíték, kötbér vállalását is, továbbá a dokumentációban meghatározott formátumú nyilatkozatok elfogadását.<br>
Az ajánlatok elbírálásának szempontjai a következõk: vállalási ár, mûszaki, szakmai alkalmasság, megbízhatóság, teljesítési határidõ, fizetési feltételek, referenciák, szavatosság és jótállási feltételek.<br>
Az ajánlatok bontása 1998. augusztus 18-án történt. 8 ajánlat érkezett a következõ ajánlattevõktõl: kérelmezõ, GYULA BAU Kft., Herma Kft., Kisüzemi Építõ és Szolgáltató Kft., PODESZT Kft., KRONBORG-ÉPTERV Kft., SIVA Kft. és TESZT Kft.<br>
Az ajánlatok elbírálása – szakértõi vélemény alapján – 1998. szeptember 22-én történt a döntéshozatalra jogosult Közbeszerzési Bizottság ülésén. Elsõ lett a HERMA Építõipari Kft., míg a második a Kisüzemi Építõ és Szolgáltató Kft. ajánlata. A nyilvános eredményhirdetés szeptember 30-án volt, a szerzõdést a nyertessel megkötötték 1998. október 12-én. A Herma Kft. a teljesítést megkezdte.<br>
Kérelmezõ a törvényes határidõben, 1998. október 14-én jogorvoslati kérelmet nyújtott be a Döntõbizottsághoz, melyben sérelmezte, hogy ajánlatkérõ nem a legkedvezõbb ajánlatot hirdette ki nyertesnek, megszegve ezzel a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. §-</a>át. Indokolásában kifejtette, hogy a nyertes ajánlatban nem szerepel az épületgépészeti terv F.35; F.36; F.37 és F.38. pontjai szerint a meglévõ szabadtéri fûtési távvezeték és tartóoszlopainak bontása, így az nem felel meg a felhívásban és a dokumentációban foglalt teljességi követelménynek. Álláspontja szerint az ajánlatkérõ értékelése további tárgyi tévedéseket is tartalmazott. Elsõdlegesen kérte az eljárást lezáró döntés megsemmisítését és a szerzõdéskötés megtiltását, amennyiben a szerzõdés még nem jött létre. Szerzõdés létrejötte esetén másodlagosan kérte a jogsértés megállapítását és ajánlatkérõ kötelezését az eljárási költségek viselésére. Bejelentette azt is, hogy kéri a tárgyalás megtartását. A megtartott tárgyaláson írásos kérelmét változatlanul fenntartotta, tudomásul véve, hogy a szerzõdést ajánlatkérõ a jogorvoslati kérelem benyújtása elõtt megkötötte a nyertesnek hirdetett ajánlattevõvel. A tárgyalást követõen újabb bizonyítási indítványt terjesztett elõ a Döntõbizottsághoz, melyben kérte meghallgatni a döntést hozó személyeket.<br>
Ajánlatkérõ írásos észrevételében, melyet a tárgyaláson változatlanul fenntartott, kérte az alaptalan jogorvoslati kérelem elutasítását. Álláspontja szerint az eljárást lezáró döntésük nem volt jogsértõ, mert nem felel meg kérelmezõnek azon állítása, hogy több ajánlattevõ – így a nyertes is – nem teljes körû ajánlatot tett, mivel a szabadtéri fûtési távvezeték elbontása lehetséges alvállalkozó közremûködésével is. A megtartott tárgyalást követõen – a Döntõbizottság felhívására – pótlólag becsatolta a tervdokumentáció egy-egy példányát, valamint az aláírt vállalkozói szerzõdést.<br>
Az ügyben érdekelt felek közül érdemi észrevételt az alábbi ajánlattevõk tettek:<br>
A Kisüzemi Építõ Kft. álláspontja szerint az ajánlatok szakmai értékelése megfelelõ módon, kellõ körültekintéssel történt. Ajánlatkérõ döntését az is befolyásolhatta, hogy a Herma Kft. az ajánlatában nem megfelelõ, téves vagy hamis adatot szolgáltatott és ezzel a döntéshozót félrevezette. Ismeretei szerint a Herma Kft. fõ profilja a raklapgyártás, a beruházás kivitelezésében nem rendelkezik mûszaki felszereltséggel és állandó munkaerõvel. Úgy tudja, hogy a munkákat alvállalkozókkal végezteti el.<br>
A Herma Építõipari Kft. írásos észrevételében úgy nyilatkozott, hogy ajánlatuk elkészítése során szorosan követték a kiírási feltételeket, melyeket a mûszaki tervek, leírások és a dokumentáció meghatároztak, ezért ajánlatuk komplex, hiba- és hiánymentes. Más pályázók ajánlatait nem ismerik. Ajánlattételük során jóhiszemûen és korrekten jártak el.<br>
A Döntõbizottság a kérelem benyújtásakor rendelkezésére álló adatok alapján nem látta törvényi feltételeit annak, hogy a szerzõdéskötést ideiglenes intézkedéssel megtiltsa.<br>
A Döntõbizottság a rendelkezésére álló iratok, dokumentumok, írásos és a tárgyaláson elhangzott nyilatkozatok alapján megállapította, hogy a kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az 59. § (1) bekezdése pedig kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A felhívásra pótlólag becsatolt dokumentáció vizsgálata alapján kétséget kizáróan megállapítható, hogy a kiírás tartalmazza az "épületgépészet" tenderterve Jelmagyarázat/Központi fûtés fejezet F.35–37. pontjaiban az elvégzendõ munkálatok között a fûtési távvezeték és tartóoszlopai bontását.<br>
Kérelmezõ ajánlata a tételes költségvetésben e munkákra is vonatkozott, míg a nyertes ajánlata ezen munkanemeket nem tartalmazta.<br>
Tekintettel a nyertes ajánlati nyilatkozata 2.3. pontjára és a szerzõdéstervezete 2.2. pontjára, ajánlata kizárólag az általa csatolt tételes költségvetési kimutatásban szereplõ munkákra szól. Ajánlatkérõnek elõbbiek miatt – miután részajánlattétel nem volt lehetséges – nyertes ajánlatát érvénytelennek kellett volna hogy nyilvánítania.<br>
A Döntõbizottság a tárgyalás berekesztése után elõterjesztett indítvány alapján nem tartotta indokoltnak a kért tanúk meghallgatását, tekintettel a <a href="http://net.jogtar.hu/jr/gen/getdoc.cgi?docid=99500040.tv#83">Kbt. 83. § </a>(1) bekezdésére.<br>
Összességében megállapította a Döntõbizottság, hogy ajánlatkérõ azzal, hogy érvénytelen ajánlatot bírált el, és ezt követõen azt nyertesnek ki is hirdette, megvalósította a rendelkezõ részben írt jogsértést.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d), f) és g) pontjai szerinti jogkövetkezményeket alkalmazta, tekintettel a 88. § (4) és (5) bekezdéseire.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 13.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>