<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7708)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.186/15/1998.<br>
Ü. i.: dr. Monory Bulcs<br>
Telefon: 375-5819<br>
Fax: 355-5082<br>
<br>
Tárgy: Általános Mélyépítõ Kft. jogorvoslati kérelme Gánt Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Általános Mélyépítõ Kft. (2800 Tatabánya, Gyõri út 33., képviseli: dr. Hegede Gyula ügyvéd, 2800 Tatabánya, Sárberki lakótelep 601., továbbiakban: kérelmezõ) jogorvoslati kérelmét – amelyet Gánt Község Önkormányzata (8082 Gánt, Hegyalja út 25., továbbiakban: ajánlatkérõ) mint ajánlatkérõ által közzétett, Gánt és Zámoly községek szennyvízcsatornázása és szennyvíztisztítása tárgyú közbeszerzési eljárása ellen nyújtott be –, mint alaptalant elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. május 27-én megjelent 21. számának 3184. oldalán tette közzé részvételi felhívását tárgyi közbeszerzésben elõminõsítéses eljárásra.<br>
A részvételi felhívás 3. a) pontja részletesen tartalmazza, hogy a közbeszerzési eljárás során 21 083 m gravitációs gerincvezetéket kell létrehozni házi bekötésekkel, továbbá 6885 m nyomóvezeték, 3 db szennyvízátemelõ képezi a kivitelezési feladatot, amelynek során a szennyvíztisztító bõvítése 400 m3/d lesz.<br>
A részvételi felhívás 6. a) pontja határozta meg a részvételi jelentkezés határidejét a K. É.-ben történt közzététel napját követõ elsõ naptól számított 26. nap 14.00 órájában.<br>
Az ajánlatkérõ a 9. pontban határozta meg a résztvevõk pénzügyi, gazdasági és mûszaki alkalmassága igazolására kért adatok és tények körét. Ennek keretében a b) pontban foglalkozik a mûszaki alkalmasság igazolásával. Ez részleteiben az alábbiakat tartalmazza:<br>
"1. Az elõzõ 3 év hasonló jellegû munkáinak ismertetése (a megrendelõ, a megvalósítás helye, a teljes bekerülési összeg M Ft-ban, a megvalósítás ideje (tól–ig) megjelölésével).<br>
<br>
2. A mûszaki technikai felszereltség ismertetése.<br>
<br>
3. A felelõs mûszaki személyzet megnevezése, különös tekintettel a minõségbiztosításért felelõs személyekre, szakmai önéletrajz csatolásával.<br>
<br>
4. A bevonni szándékozott alvállalkozók adatai a fentiek szerint, ha az alvállalkozóknak 15%-nál nagyobb a munkából való részesedése.<br>
<br>
5. Az ajánlattevõ minõségbiztosítási rendszerét tanúsító iratok, adatok."<br>
Az részvételi felhívás 8. pontja értelmében az alkalmasnak minõsített jelentkezõk részére kerül megküldésre az ajánlati felhívás, amikor is az ajánlatkérõ 3 M Ft összegû ajánlati biztosíték befizetését kéri a potenciális ajánlattevõktõl.<br>
Az ajánlatok elbírálásának szempontjaira vonatkozóan a felhívás 10. pontja tartalmazza, hogy az ajánlatkérõ az összességében legelõnyösebb ajánlatot kívánja kiválasztani, e tevékenység során az elbírálás szempontjai fontossági sorrendben az alábbiak:<br>
– referenciamunkák,<br>
– pénzügyi és gazdasági alkalmasság,<br>
– ajánlati ár,<br>
– minõségbiztosítási rendszer,<br>
– egyezés a kiírási dokumentációval,<br>
– alvállalkozók.<br>
A kérelmezõ az 1998. augusztus 10-én érkezett jogorvoslati kérelmében kifogásolta, hogy az ajánlatkérõ õt nem minõsítette alkalmassá, holott álláspontja szerint az elõminõsítési eljárás során olyan pályázati anyagot nyújtott be, amely teljeskörûen kielégíti a részvételi felhívásban foglaltakat. Állítása szerint az ajánlatkérõnek a kérelmezõhöz 1998. augusztus 4-én érkezett elutasítása mindössze annyit tartalmaz, hogy "az Önök által benyújtott pályázati anyag számos területen nem adott választ az elõminõsítési pályázatban megfogalmazott szempontokra".<br>
Kérelmezõ álláspontja szerint ez az indokolás alaptalan és jogellenes. Kérelmében hivatkozik arra, hogy SGS INTERNATIONAL CERTIFICATION SERVICE 9002 minõsítéssel rendelkezik, amely álláspontja szerint bizonyítja, hogy a közbeszerzési eljárási feladatnak a kérelmezõ megfelel. Hivatkozik arra is, hogy korábban Dudar térségében szennyvízcsatornázás és szennyvíztisztítás tárgyú elõminõsítési pályázatukat elfogadták.<br>
A Döntõbizottság a hiányosan benyújtott jogorvoslati kérelem kiegészítésére hívta fel kérelmezõt, amelynek a kérelmezõ az 1998. augusztus 15-én beérkezett beadványában eleget tett. Ebben kérte, hogy a Döntõbizottság alkalmazzon ideiglenes intézkedést, azon célból, hogy az építési szerzõdés megkötésére ne kerülhessen sor.<br>
Az ajánlatkérõ felhívásra benyújtotta a Döntõbizottsághoz a közbeszerzési eljárásban keletkezett iratokat és a benyújtott jelentkezési dokumentációkat. Az 1998. július 13-i képviselõ-testületi ülés jegyzõkönyve és az ahhoz készített elõterjesztés részletesen tartalmazza, hogy a képviselõ-testület a tárgyi közbeszerzési eljárásban alábbi pályázókat minõsítette alkalmasnak, és kérte fel ajánlattételre:<br>
<br>
1. OMS-Hungária Kft., Tata<br>
<br>
2. Hoffmann Rt., Zalaegerszeg<br>
<br>
3. Mélyépítõ Bp. Kft., Budapest<br>
<br>
4. DÉLVIÉP Kft., Kaposvár<br>
<br>
5. Hídépítõ Rt., Budapest<br>
<br>
6. Alterra Kft., Budapest<br>
<br>
7. KÉV-METRÓ Kft., Budapest<br>
<br>
8. SWIETELSKY Építõipari és Kereskedelmi Kft., Veszprém<br>
<br>
9. KÖZ-VÍZ Kft., Zirc<br>
A benyújtott dokumentáció tartalmazza részleteiben a kérelmezõ alkalmatlanná minõsítésének indokait, e szerint a pályázó ajánlatában nem ad információt létszámadataira. A 15%-nál nagyobb részarányban foglalkoztatni kívánt alvállalkozók pályázati anyaga hiányos. Az anyagban bemutatott gépparknál a jelentkezõ darabszámot nem közöl. Ugyan mellékeli a minõségbiztosítási kézikönyvet, de elmulasztotta mellékelni a minõségbiztosításért felelõs személy szakmai önéletrajzát. A becsatolt szakmai önéletrajzok nem tartalmazzák az egyéni szakmai referenciákat. A bemutatott referenciamunkáknál csak csatornaépítési munkák szerepelnek, szennyvíztelepre vonatkozó referencia nincs feltüntetve. A szennyvíztelep építésére vonatkozóan alvállalkozó sem került megjelölésre.<br>
A pénzügyi és gazdasági helyzet elemzésénél megállapítható, hogy a megvalósítandó közbeszerzéshez a cég vagyona a többi jelentkezõhöz viszonyítottan alacsony.<br>
Fenti okokra tekintettel az elõterjesztés nem javasolja alkalmassá minõsíteni elõminõsítési eljárás során kérelmezõt.<br>
Az elõterjesztést elfogadva a képviselõ-testület nem minõsítette alkalmassá a kérelmezõt.<br>
A közbeszerzési eljárásban részt vevõ két önkormányzat – nevezetesen Gánt és Zámoly – külön-külön hozott határozatot a közbeszerzési eljárásban alkalmassá minõsített, illetve alkalmassá nem minõsített jelentkezõkrõl. A kérelmezõ mind a Gánt Község képviselõ-testülete által meghozott 25/1998. (VII. 20.) KT határozat, mind pedig a Zámoly Község Önkormányzat képviselõ-testülete 120/1998. (VII. 20.) sz. határozata szerint az alkalmatlanná minõsítettek közé került besorolásra.<br>
A kérelmezõvel együttesen alkalmatlanná minõsítettek közé sorolták az alábbiakat:<br>
<br>
1. STRABAG-Hungária Rt., Székesfehérvár<br>
<br>
2. SWIETELSKY Út-Vasút Kft., Székesfehérvár<br>
<br>
3. Magyar Aszfalt Kft., Székesfehérvár<br>
<br>
4. Csõszer Rt., Budapest<br>
<br>
5. Rondella Kft., Tatabánya<br>
<br>
6. Közép-dunántúli Vízépítõ Váll. Kft., Székesfehérvár<br>
<br>
7. Betonútépítõ Rt., Budapest<br>
<br>
8. Betonút Rt., Budapest<br>
<br>
9. FEVIÉP Kft., Székesfehérvár<br>
A Döntõbizottság a kérelemben foglaltak alapján részletes vizsgálat tárgyává tette a kérelmezõ elõterjesztett sérelmeit. Ennek során különös tekintettel vizsgálta azt, hogy a kérelmezõ részvételi jelentkezésre benyújtott anyaga ténylegesen mit tartalmaz, és az ajánlatkérõi döntés tényadatok tekintetében mennyiben felel meg a kérelemben írottaknak. Ugyancsak összevetette a Döntõbizottság a kérelmezõ jelentkezési anyagát azon korábban felsorolt 9 jelentkezõ anyagával, akiket a közbeszerzésben részt vevõ ajánlatkérõ végül is alkalmassá minõsített. Ennek során megállapította a Döntõbizottság, hogy az alkalmassá minõsített 9 jelentkezõ anyaga teljes körû, az tartalmazza hiánytalanul azoknak a referenciamunkáknak a körét is, amelyet a részvételi felhívás értelmében különös figyelemmel kezelték, és a majdani ajánlati elbírálás során pedig a fontossági sorrendben elsõként szerepel.<br>
A vizsgálat alapján a Döntõbizottság arra a megállapításra helyezkedett, hogy az ajánlatkérõ az általa bevont szakmai cég közremûködésével olyan jelentkezõket minõsített alkalmassá az elõminõsítési eljárás során, akik a közbeszerzés tárgyát illetõen megfelelõ minõségû és mennyiségû referenciamunkákról adtak számot, továbbá akiknél a pénzügyi és gazdasági alkalmasság megnyugtató, a minõségbiztosítási rendszer egyértelmûen dokumentált. Ugyanakkor a vizsgálat során megállapította a Döntõbizottság azt, hogy a kérelmezõ és a jelentkezési anyagban szereplõ alvállalkozó szennyvíztisztító telep építésére referenciát egyáltalán nem jelölt meg. Erre tekintettel és ezt figyelembe véve nem kifogásolható az ajánlatkérõ döntése, amikor is a mûszaki alkalmasság szempontrendszere figyelembevételével a kérelmezõt nem minõsítette alkalmassá.<br>
Így tehát az ajánlatkérõi döntés a rendelkezésre álló dokumentumok átvizsgálása alapján megalapozott, ezzel egyidejûleg megállapítható – a kifejtett okokra hivatkozással –, hogy az ajánlatkérõi döntést támadó jogorvoslati kérelem nem megalapozott.<br>
A Döntõbizottság felhívására az elõminõsítési eljárásban részt vevõ jelentkezõk közül 9 jelentkezõ nyújtott be észrevételt, de azok érdemi hozzászólást nem tartalmaztak.<br>
A Döntõbizottság a jogorvoslati kérelemben foglaltakkal szemben nem alkalmazott az eljárás során ideiglenes intézkedést, mert a Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében foglalt törvényi indok fennállását a jelen ügyben nem lehetett megállapítani.<br>
Miután a kifejtettekre figyelemmel a Döntõbizottság azt állapította meg, hogy az ajánlatkérõi döntés az elõminõsítési eljárásban a kérelmezõ vonatkozásában helytálló és megalapozott, ugyanakkor megállapította, hogy a jogorvoslati kérelem alaptalan, ezért a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 25.<br>
<br>
Dr. Monory Bulcs s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>