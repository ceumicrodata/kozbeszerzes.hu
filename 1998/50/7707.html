<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7707)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.256/13/1998.<br>
<br>
Tárgy: A Strabag Hungária Építõ Rt. jogorvoslati kérelme a Keszthely Város Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Strabag Hungária Építõ Rt. (8900 Zalaegerszeg, Köztársaság útja l., a továbbiakban: kérelmezõ) jogorvoslati kérelmének, melyet a Keszthely Város Önkormányzat (8360 Keszthely, Fõ tér 1., a továbbiakban: ajánlatkérõ) "a Nagyváthy János Mezõgazdasági és Egészségügyi Szakközépiskola új épületének kivitelezése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, és ezért vele szemben 5 000 000 Ft, azaz ötmillió forint bírságot szab ki.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 sz. számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ a K. É. 34. számában, 1998. augusztus 26-án a Nagyváthy János Mezõgazdasági és Egészségügyi Szakközépiskola új épületének (6 tanterem és tornaterem) kivitelezésére tett közzé ajánlati felhívást, nyílt eljárás formájában. A felhívás szerint nem lehetett rész-, illetve többváltozatú ajánlatot tenni.<br>
Az ajánlati felhívás 13. pontja szerint az eljárás nyertese az összességében legelõnyösebb ajánlat, az alábbi elbírálási szempontok fontossági sorrendjében:<br>
– ajánlat teljes körûsége,<br>
– bekerülési költség,<br>
– minõségtanúsítási rendszer bizonylatolása,<br>
– garanciális kötelezettségvállalások.<br>
Az ajánlattételi határidõig, 1998. október 6-ig ajánlatot tettek: VEMÉV-SZER Építõ és Szerelõipari Kft., FÕ-ÉP Fõvállalkozó és Építõ Kft., Daltha Építõipari és Szolgáltató Kft., Zalai Általános Építési Vállalkozási Rt., Egerszegi "Tanép" Építõipari Kft., TAKÉP Építési, Szerelési és Szolgáltató Kft., Steke Kft., ÁM Általános Magasépítõ Kft. és kérelmezõ.<br>
A kérelmezõ ajánlati ára 252 572 E Ft, a Daltha Kft. ajánlati ára 282 679 E Ft volt.<br>
A közbeszerzési eljárás lefolytatásával megbízott Zalaber Vállalkozási Kft. a benyújtott ajánlatok értékelését a közzétett értékelési szempontok alapján elvégezte, elsõ helyre a kérelmezõ, második helyre a Daltha Építõipari Kft. ajánlatát sorolta.<br>
A döntési jogkörrel felruházott képviselõ-testület a két ajánlatot értékelte, és arra az álláspontra helyezkedett, hogy a helyi vállalkozót elõnyben kell részesíteni, továbbá a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdése szerint az építési beruházás esetén a legfeljebb 10%-os mértékû eltérés esetén az ajánlatok egyenértékûek, így a két ajánlat közötti 11%-os árdifferencia csak 1%-ot jelent és ez elhanyagolható.<br>
Ezek figyelembevételénél a képviselõ-testület 208/1998. (X. 13.) sz. határozatával a Daltha Építõipari Szolgáltató Kft. ajánlatát fogadta el.<br>
A Zalai Hírlap 1998. október 14-i száma a képviselõ-testület döntését közzétette.<br>
Az eredményhirdetés az ajánlati felhívás 15. pontjában foglaltak szerint 1998. október 21-én megtörtént.<br>
A kérelmezõ 1998. október 19-én jogorvoslati kérelmet terjesztett elõ, melyben sérelmezte, hogy az ajánlatkérõ nem az összességében legelõnyösebb ajánlatot hirdette ki nyertesnek. Állítása szerint az ajánlata a nyertesénél kedvezõbb volt. A vállalási áruk 30 106 E Ft-tal, a teljesítési határidõ 5 nappal a nyertesénél kedvezõbb volt. Az ISO 9002 minõségbiztosítási rendszerrõl kiállított tanúsítványt pályázati anyaguk tartalmazta. A törvényes 12 havi garanciális idõ helyett 18 havi teljes körû garanciális kötelezettséget vállaltak. A kötelezõ alkalmassági idõt az egyes épületszerkezetek vonatkozásában 36 hónappal megnövelten vállalták. A késedelmes teljesítés esetére 100 000 Ft/nap kötbér megfizetésére vállaltak kötelezettséget.<br>
Kérték a Döntõbizottságtól a még meg nem kötött szerzõdés megkötésének megtiltását, a nyertes és kérelmezõ ajánlatának objektív alapokon történõ összehasonlítását.<br>
Kifogásolták továbbá, hogy a testületi döntést követõen a Zalai Hírlap a nyertes nevét 1998. október 14-én közzétette, holott a nyilvános eredményhirdetés 1998. október 21-re volt meghirdetve.<br>
Az ajánlatkérõ érdemi észrevételében elõadta, hogy az ajánlatok értékelésérõl készített írásos összefoglaló ugyan a kérelmezõ ajánlatának elfogadását javasolta, a döntés azonban a képviselõ-testület hatáskörébe tartozik. A testület alapos vitát követõen döntött a nyertes személyérõl.<br>
Elõadta észrevételében, hogy a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésének a) pontja alapján a szerzõdés a nyertes ajánlattevõvel az eredményhirdetés napján létrejött.<br>
A képviselõ-testület ülése nyilvános volt, sajtónyilatkozatot nem tettek, így felelõsség az önkormányzatot nem terheli a Zalai Hírlapban megjelentekért. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltaknak eleget tettek, amikor az ajánlati felhívás szerint a nyilvános eredményhirdetést megtartották.<br>
Kérték a jogorvoslati kérelem megalapozatlanság címén történõ elutasítását.<br>
Az egyéb érdekeltek közül a Zalai Általános Építõipari Vállalkozó Rt. érdemi észrevételében a közbeszerzési eljárás megsemmisítését és az ajánlatkérõ új ajánlati felhívás közzétételére történõ kötelezését indítványozta.<br>
Az Egerszegi "Tanép" Kft. az eredményhirdetés körülményeinek kivizsgálását kérte.<br>
A nyertes ajánlattevõ érdemi észrevételében kiemelte, hogy a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésére figyelemmel a szerzõdést 1998. október 21-én az eredményhirdetési jegyzõkönyvben rögzítettek alapján megkötöttnek kell tekinteni.<br>
A Döntõbizottság a rendelkezésre bocsátott iratok alapján megállapította, hogy a jogorvoslati kérelem megalapozott.<br>
A Döntõbizottság a kérelmezõ és a nyertes ajánlat összehasonlítását elvégezte az ajánlati felhívás 13. pontjában megadott elbírálási szempontok alapján.<br>
<br>
1. Az ajánlat teljes körûsége.<br>
Az ajánlattevõk csakis teljes körû, a dokumentációnak megfelelõ ajánlatot tehettek. A dokumentáció több tervezõ által készített kiviteli tervet tartalmazott, rajz- és szöveges munkarészeken belül az egyes szakágak tételes költségvetési kiírását is.<br>
Az 1998. szeptember 17-i konzultációs jegyzõkönyv tartalmazta továbbá, hogy az ajánlattevõk kötelesek árazni az ideiglenes melléképítményeket és idõarányos gépköltségeket is.<br>
A kérelmezõ és a nyertes ajánlata is megfelelt az ajánlatkérõi elõírásoknak, így mindkét ajánlatot ebbõl a szempontból egyenértékûnek kell tekinteni.<br>
<br>
2. Bekerülési költség<br>
A kérelmezõ bruttó ára: 252 572 470 Ft<br>
A nyertes bruttó ára: 282 678 574 Ft<br>
A kérelmezõ ajánlata ebbõl az elbírálási szempontból lényegesen jobbnak minõsült.<br>
<br>
3. Minõségbiztosítási rendszer bizonylatolása<br>
A kérelmezõ becsatolta az ISO 9002 minõségbiztosítási rendszerre vonatkozó tanúsítványát. A nyertes tanúsítványt nem csatolt, az ISO 9002 minõségbiztosítási rendszer bevezetése ugyan folyamatban van, de a tanúsítvány kiállítása még nem történt meg.<br>
A kérelmezõ ajánlata ebbõl az elbírálási szempontból kedvezõbb volt.<br>
<br>
4. Garanciális kötelezettségvállalások<br>
Az ajánlatkérõ elõírta, hogy az ajánlattevõknek minimum 50 E Ft/nap késedelmi kötbért kell vállalniuk, jóteljesítési garanciaként pedig a vállalási ár 3%-át fedezetként visszatartja a jótállási idõszak lejártáig.<br>
A kérelmezõ 18 hónap jótállást és 100 E Ft/nap késedelmi kötbért vállalt. A kötelezõ alkalmassági idõt az egyes épületszerkezetek vonatkozásában 36 hónappal megnövelten vállalta.<br>
A nyertes ajánlattevõ 12 hónap jótállást és 50 E Ft/nap késedelmi kötbért vállalt.<br>
Ebbõl az elbírálási szempontból is kérelmezõ ajánlata kedvezõbb volt.<br>
Összességében megállapítható, hogy az l. elbírálási szempontból a két ajánlatot egyenértékûnek kell tekinteni, a 2., 3. és 4. elbírálási szempontból pedig kérelmezõ ajánlata egyértelmûen jobb volt.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése kimondja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését megsértette azáltal, hogy nem az összességében legkedvezõbb ajánlattevõt hirdette ki nyertesnek. Döntésének az az indokolása, hogy a helyi vállalkozót elõnyben kívánja részesíteni, illetve a Kbt. 59. § (3) bekezdése alapján a két árajánlat közötti eltérés minimális, nem elfogadható.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdése ugyan elõírja, hogy az ajánlatkérõ a 34. § (3) bekezdésében meghatározott feltételek mellett a foglalkoztatáspolitikai célkitûzések érvényesítése – beleértve a munkahelyteremtés ösztönzését –, az elmaradott térségek fejlesztése, a környezet védelme és a kis- és középvállalkozások részvételi esélye növelése érdekében az ajánlati felhívásban az e szempontok érvényesülését elõsegítõ feltételeket határozhat meg akkor is, ha azt e törvény nem teszi kötelezõvé (59. §). A feltételeket teljesítõ ajánlatokat az összességében legelõnyösebb ajánlat kiválasztásánál vagy az egyébként egyenértékû ajánlatok közötti választásnál az ajánlatkérõ az ajánlati felhívásban foglaltak szerint elõnyben részesíti.<br>
Az ajánlatkérõ azonban az ajánlati felhívásban nem írta elõ semmilyen formában, hogy a helyi vállalkozókat elõnyben kívánná részesíteni, így az elbírálási szempont nem lehetett.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdése szerint építési beruházásra vonatkozó ajánlatok elbírálása során legfeljebb tízszázalékos mértékû eltérés esetén egyenértékûnek kell tekinteni azt az árra vonatkozó ajánlatot is, amelyben az építési beruházás részét képezõ árubeszerzés értékének ötven százalékát meghaladja a belföldön foglalkoztatottak által elõállított érték, illetve, amelyben az alvállalkozói szerzõdések értékének ötven százalékát meghaladó mértékben kerül sor belföldi székhelyû (lakóhelyû) alvállalkozók igénybevételére. A Kbt. 59. § (6) bekezdése azt is elõírja, hogy elõbbieket milyen formában kell az ajánlatban igazolni.<br>
Az ajánlattevõk egyike sem igazolta a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(6) bekezdése szerinti módon, vagyis a gazdasági kamarák által kiállított származási bizonyítvánnyal, hogy döntõen hazai árubeszerzéssel valósítja meg a beruházást, illetve alvállalkozóira ilyen szempontból csak a kérelmezõ hivatkozott, amikor csak hazai székhelyû alvállalkozókat nevezett meg.<br>
Ennek alapján a kérelmezõ és a nyertes árajánlatát nem lehetett közel azonosnak tekinteni, hanem ajánlatkérõnek a jelentõs (30 M Ft-os) árdifferenciára tekintettel kellett volna e szempontból az ajánlatokat elbírálni.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az ajánlatkérõ az ajánlatok elbírálására vonatkozó döntést nyilvánosan hirdeti ki. Ennek a kötelezettségének az ajánlatkérõ 1998. október 21-én az ajánlati felhívásában elõírtaknak megfelelõen eleget tett.<br>
Az ajánlatkérõ becsatolta a 26/1997. (XI. 20.) sz. Keszthely Város Önkormányzat képviselõ-testületének rendeletét a közbeszerzésekrõl, melynek 4. § (1) bekezdése a képviselõ-testület hatáskörébe sorolja a nyertes ajánlattevõ kiválasztását.<br>
A helyi önkormányzatokról szóló 1990. évi LXV. törvény 12. § (3) bekezdése alapján a képviselõ-testület ülése nyilvános. A 12. § (4) bekezdése határozza meg a taxatíve felsorolással a zárt ülés tartásának feltételeit. Jelen esetben nyílt ülést tartott a képviselõ-testület, azon bárki részt vehetett.<br>
Ennek alapján az ülésen részt vevõk tudomást szerezhettek a közbeszerzési eljárásban hozott döntésrõl, melynek eredményeként a döntés a helyi sajtóban a nyilvános eredményhirdetést megelõzõen megjelenhetett.<br>
A Döntõbizottság ideiglenes intézkedésként a szerzõdés megkötésének megtiltását rendelte el, ez az intézkedése a célját nem érhette el, hiszen a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésének a) pontja alapján a szerzõdést létrejöttnek kellett tekinteni. A jogorvoslati eljárásban becsatolt és rendelkezésre bocsátott iratokból megállapítható volt, hogy az ajánlatkérõ a szerzõdést nem késõbbi idõpontban kívánta megkötni, hanem a szerzõdés a Kbt. 62. § (1) bekezdésének a) pontja szerint jött létre. Ezt támasztotta alá az is, hogy az ajánlatokhoz kidolgozott és aláírt szerzõdéstervezetet is csatolni kellett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d) és f) pontjaiban meghatározott jogkövetkezményeket alkalmazta.<br>
A bírság kiszabása körében tekintettel volt a beszerzés értékére és arra a Kbt. preambulumában megfogalmazott célkitûzésre, mely szerint a közbeszerzési eljárásoknak elõ kell segítenie az államháztartási kiadások ésszerûsítését.<br>
Az eljárás során megállapítható volt, hogy az ajánlatkérõ az eljárásának eredményeként lényegesen nagyobb összegû, és a többi szempontból is kedvezõtlenebb ajánlatot hirdetett ki nyertesnek.<br>
A költségeket illetõen a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése g) pontjának megfelelõen rendelkezett, miután a kérelmezõ az igazgatási szolgáltatási díjon kívül egyéb költségigényt nem terjesztett elõ.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. november 12.<br>
<br>
Dr. Engler Magdolna s. k.	Gaga Albert s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó. s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>