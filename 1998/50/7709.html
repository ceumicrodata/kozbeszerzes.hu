<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7709)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 206/13/1998.<br>
<br>
Tárgy: A FÕKERT Rt. és a LIÁN Kht. jogorvoslati kérelme Gyöngyös Város Önkormányzat közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Fõvárosi Kertészeti Rt. (1073 Budapest, Dob u. 90., képviseli: dr. Ádám Mária ügyvéd, 1134 Budapest, Huba u. 10. I/104. továbbiakban: I. sz. kérelmezõ) jogorvoslati kérelmének – melyet a Gyöngyös Város Önkormányzata (3200 Gyöngyös, Fõ tér 13., továbbiakban: ajánlatkérõ) által a "Gyöngyös központi belterületén lévõ zöldterületek fenntartása" tárgyú közbeszerzési eljárása ellen nyújtott be, részben helyt ad, egyebekben a kérelmet elutasítja.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésére figyelemmel a Kbt. 52. § (2) bekezdés d) pontját.<br>
Ezért a Döntõbizottság az ajánlatkérõvel szemben 500 000 Ft, azaz ötszázezer forint bírságot szab ki, melyet a Közbeszerzések Tanácsa MNB 10032000-01720361-00000000 sz. számlájára a határozat kézhezvételétõl számított 30 napon belül köteles befizetni.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A Döntõbizottság a LIÁN Kertészeti Kht. (1119 Budapest, Thán Károly u. 35., képviseli: dr. Sághegyi Zoltán ügyvéd, 1114 Budapest, Ulászló u. 38., továbbiakban: II. sz. kérelmezõ) jogorvoslati kérelmét – melyet ugyanezen közbeszerzési eljárásban a FÕKERT Rt. ellen nyújtott be – elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ a K. É. 1998. június 3-án megjelent, 22. számának 3326. és következõ oldalán tette közzé nyílt eljárási formájú ajánlati felhívását a rendelkezõ részben megjelölt tárgyban.<br>
Az ajánlati felhívás 3. c) pontja értelmében részteljesítésre nem lehetett ajánlatot tenni.<br>
A 4. pont szerint "a teljesítés határideje: 1998. szeptember 1.– 2008. szeptember 1-ig".<br>
Az ajánlatkérõ ajánlattevõk részére dokumentációt készített, melyben – az ajánlati felhívással összhangban – részletezte ajánlattevõk feladatait és az ajánlatkérõ elvárásait.<br>
Az ajánlati felhívás 13. pontja értelmében ajánlatkérõ az összességében legkedvezõbb ajánlatot kívánja kiválasztani. Az értékeléshez az elbírálási szempontok sorrendje az alábbi:<br>
– ajánlati összeg (legfeljebb 5%-kal eltérõ ajánlatokat az ajánlatkérõ azonosnak veszi),<br>
– referencia,<br>
– minõségbiztosítás.<br>
Ajánlatkérõ a többváltozatú ajánlat lehetõségét kizárta.<br>
A dokumentációban ajánlatkérõ rögzítette, hogy csak a Kbt.-ben és az ajánlati dokumentációban elõírtakat kielégítõ ajánlatokat tartja érvényesnek. Kérte megadni az elvégzendõ munkához szükséges gépek listáját, az alvállalkozók megjelölését, a keletkezõ hulladék lerakási helyének megjelölését, a keletkezett szerves anyag komposztálásának lehetõségére irányuló nyilatkozatot. A dokumentáció 1. sz. mellékletében részletesen felsorolta az ajánlattevõ által elvégzendõ munkanemeket, a zöldterület-fenntartás területét négyzetméterben, az éves gyakoriságot, ugyanakkor az egységár feltüntetésére üres helyet biztosított ebben a táblázatban. Az ajánlatkérõ ajánlattevõktõl kérte e táblázat kitöltését azzal, hogy a táblázat végén tüntessék fel az áfa nélküli végösszeget. Ugyanakkor a 6. sz. mellékletben részletes információt kért az ajánlattevõktõl az elmúlt 3 évben a velük szerzõdéses viszonyban álló önkormányzatokkal fenntartott kapcsolat tartalmáról.<br>
Az ajánlatok felbontására 1998. július 14-én került sor. A közjegyzõ által készített jegyzõkönyv tanúsága szerint a FÕKERT Rt. és a Lián Kht. nyújtott be ajánlatot. Az ajánlatkérõ az elbírálás során az önkormányzat jogi és ügyrendi bizottsága, a gazdasági, adó- és költségvetési bizottsága, valamint a településfejlesztési és környezetvédelmi bizottsága véleménye alapján készített elõterjesztést a képviselõ-testület (továbbiakban: KT) 1998. szeptember 10-i ülésére. Az önkormányzat által felkért független szakértõ véleményét a döntéshozatal során nem vették figyelembe. A testületi ülésen – vitát követõen – a KT-szavazásos eljárással – a közbeszerzési eljárás nyertesének a Lián Kht.-t jelölte meg. Ezt a döntést annak meghozatala után közvetlenül a polgármester kihirdette.<br>
A FÕKERT Rt. 1998. szeptember 10-én jogorvoslati kérelmet nyújtott be a Döntõbizottsághoz. Ebben elõadta: Az ajánlatkérõ olyan ajánlatokat hasonlított össze, amelyek nem azonos mûszaki tartalom alapján kialakított vállalási végösszegeket tartalmaztak, nem az ajánlati felhívásban közölt bírálati szempontok alapján végezte az értékelést, információi szerint a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdése szerinti bizottság létrehozatalára nem került sor. Kérte, a Döntõbizottság ideiglenes intézkedésként a közbeszerzési eljárást függessze fel, a még meg nem kötött szerzõdés megkötését tiltsa meg, illetve hívja fel az ajánlatkérõt, hogy a Kbt. szerint járjon el. Abban az esetben, hogyha ügylezáró döntést hozott az ajánlatkérõ, akkor azt a Döntõbizottság semmisítse meg. Ha beigazolódik, hogy a Lián Kht. hamis adatot szolgáltatott, akkor meghatározott idõre tiltsa el nevezett ajánlattevõt a közbeszerzési eljárástól. Kérte ezen kívül ajánlatkérõvel szemben bírság kiszabását, az eljárási díj és a költségek viselésére kötelezését.<br>
A fenti jogorvoslati kérelmet a Döntõbizottsághoz 1998. szeptember 16-án érkezett iratában részben pontosította, részben kiegészítette. Ebben az iratában megerõsítette az elsõ alkalommal beadott értelmében foglaltakat és kiegészítette: a nyertesnek hirdetett ajánlattevõ több esetben hamis adatot szolgáltatott, ugyanis a komposztálási tevékenységhez szükséges feltételekkel nem rendelkezett, nem számolt a komposztálás költségeivel, nem nyilatkozott a komposztálótelep kialakításához szükséges valós költségekrõl. Kérte ezért, hogy a Döntõbizottság meghatározott idõre tiltsa el a nyertesnek hirdetett ajánlattevõt a közbeszerzési eljárásban való részvételtõl. Tárgyalás megtartását is kérte.<br>
Végül a Döntõbizottság 1998 szeptember 24-i tárgyalásán benyújtott kiegészítésében még azt is kifogásolta, hogy az ajánlatkérõ a törvény szabályozása ellenére csak a megszabott határidõn túl hozott döntést, ezért álláspontja szerint az eljárás eredménytelen, kérte ennek megállapítását.<br>
Elõadta azt, hogy nincs tudomása arról, hogy a szeptember 10-én KT által meghozott döntést szeptember 21. elõtt kihirdették volna hivatalosan, ennek ellenére a nyertesnek minõsített ajánlattevõvel a közbeszerzési eljárást lezáró döntés alapján szeptember 14-én a szerzõdést aláírták.<br>
Álláspontja szerint ezért ez a szerzõdés semmis. Kérte ennek kimondását. Ebben a beadványában nyilatkozott a Lián Kht. által ellene benyújtott jogorvoslati kérelemre, hangsúlyozva, hogy a jogorvoslati kérelem teljes mértékben alaptalan. Kifejtette: a FÕKERT Rt. tevékenysége egy részét átadta az ugyanezen rt. kebelében mûködõ kft.-nek, és az ajánlatuk külön-külön bontásban tartalmazza az ajánlatkérõ által kért 6. sz. melléklet adatait. Ha ezt összevetik a jogorvoslati kérelemben foglaltakkal, akkor egyértelmû – álláspontja szerint –, hogy a jogorvoslati kérelem alaptalan. Kifejtette: igazán nem a 6-os, hanem az 5-ös melléklet az, amely teljes körû képet nyújt a fõvárosban végzett zöldterület-fenntartási munkákról, és ezt is precízen, a valóságnak megfelelõen töltötték ki az ajánlatban.<br>
Az ajánlatkérõ az 1998. szeptember 16-án érkezett észrevételében cáfolta az I. sz. ajánlattevõ jogorvoslati kérelmében közölteket. Elõadta, hogy a vállalási ár tekintetében összehasonlítható és egyértelmû ajánlatokat kapott, az egy évre becsült mûszaki tartalomra mindkét ajánlattevõ a felhívásban, illetve a kiadott dokumentációban közölteknek megfelelõen tett ajánlatot. Hangsúlyozta: nem vizsgálta a kérelmezõ által külön is vitatott (a dokumentáció 97. sorszáma alatt jelzett) lerakóhelyi díj tartalmát. Úgy vélte, a nyertes ajánlata kedvezõbb azzal, hogy az összes keletkezett hulladék 95%-át térítésmentesen elkomposztálja, ugyanakkor a kérelmezõ Abasár községet jelölte meg a keletkezett hulladék lerakóhelyeként, ahonnét azonban megfelelõ minõségû és elfogadható befogadó nyilatkozatot az ajánlatkérõ nem kapott. A bírálóbizottsággal kapcsolatban elõadta, hogy a Közbeszerzések Tanácsa Titkársága véleménye alapján alakították ki saját közbeszerzési rendeletüket (12/1998. III. 17. KT rendelet), és annak elõírásait, valamint a Kbt. rendelkezéseit maradéktalanul betartották.<br>
A Döntõbizottság 1998. szeptember 24-én megtartott tárgyalásán ajánlatkérõ fenntartotta írásbeli észrevételét és közölte, hogy a már hivatkozott önkormányzati rendeletben foglalt illetékes (korábban tételesen felsorolt) szakbizottságok a városüzemeltetési igazgatóság által összeállított "ajánlati kivonatok és táblázatok" alapján értékelték az ajánlattevõk ajánlatait. Hangsúlyozta: a teljes ajánlati anyag minden érintett képviselõ rendelkezésére állt, ha igényelte, teljes körû betekintést nyerhetett abba.<br>
Elõadta, hogy a megnevezett bizottságok – nevezetesen szeptember 8-án a településfejlesztési, és környezetvédelmi, és a jogi és ügyrendi, illetve 9-én a gazdasági, adó- és költségvetési – jegyzõkönyvei tartalmazzák a szavazási arányokat (településfejlesztési környezetvédelmi 4 igen szavazattal, egy ellenvetéssel, egy tartózkodással, gazdasági, adó- és költségvetési 2 fõ tartózkodás mellett egyhangúlag a Lián nyertessége mellett voksolt, ugyanakkor a jogi és ügyrendi bizottság úgy foglalt állást, hogy ne a szakértõi vélemény alapján végezze el a döntéshozó az értékelést).<br>
Elõadta azt is, hogy a becsatolt 1998. szeptember 10-i KT-ülésrõl szóló jegyzõkönyv hitelesen tartalmazza, hogy vitát követõen, nem a felkért szakértõ véleményét és értékelését elfogadva, hanem a szakbizottságok elõzetes vizsgálódására támaszkodva hozta meg a KT döntését, miszerint 18 egyetértéssel, 3 ellenvéleménnyel és 3 tartózkodás mellett a 189/1998. (IX. 10.) KT számú határozatban a Lián Kht.-t nyilvánította a közbeszerzési eljárás nyertesének, egyidejûleg felhatalmazta a polgármestert a szerzõdés megkötésére. Kiemelte, a határozatot meghozatala után azonnal kihirdette a polgármester, és felhatalmazás alapján a szerzõdést a nyertesnek hirdetett ajánlattevõvel szeptember 14-én megkötötték.<br>
A megkötött vállalkozási szerzõdés tartalmában azonos az ajánlati felhívásra benyújtott és nyertesnek hirdetett ajánlattevõ ajánlatában foglalt tételekkel. Nem vitatta azt, hogy a felkért szakértõ szakvéleményében olyan értékelési szempontokat is kifejezésre juttatott, amelyek nem szerepeltek az ajánlati felhívásban, illetve a dokumentációban, és éppen ezen aggály miatt nem vették figyelembe a szakértõi véleményben foglaltakat a döntés kialakításánál annak ellenére, hogy a KT-ülésre készített elõterjesztés mellékletét képezte az.<br>
A Döntõbizottsághoz a Lián Kht. jogorvoslati kérelmet nyújtott be, amelyben azt kérte a Döntõbizottságtól, hogy tüzetesen vizsgálja át a FÕKERT Rt. ajánlatában foglaltakat, vesse azt össze az ajánlatkérõ dokumentációjának 5. és különösen a 6. sz. mellékletével, ez alapján állapítsa meg, hogy a FÕKERT Rt. a fõvárosi önkormányzatokkal fenntartott zöldterület-gondozási feladatairól szóló beszámolóban hamis adatot szolgáltatott. Ha beigazolódik a hamis adatszolgáltatás ténye, akkor tiltsa el a FÕKERT Rt.-t a közbeszerzési eljárásban való részvételtõl.<br>
A Döntõbizottság a két ügyet egyesítette és egységes eljárásban bírálta el. A Döntõbizottság a terjedelmes írásbeli dokumentáció, továbbá az 1998. szeptember 24-én lefolytatott tárgyaláson elhangzott ajánlatkérõi, ajánlattevõi nyilatkozatok alapján az alábbiakat állapította meg:<br>
Az I. sz. kérelmezõ jogorvoslati kérelme részben megalapozott. A II. sz. kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni. A mûszaki leírásban e rendelkezés alapján tehát az ajánlatkérõnek a beszerzés tárgyával kapcsolatos valamennyi, így mennyiségi, minõségi igényét meg kell határoznia. A beszerzés tárgyával kapcsolatos ajánlatkérõi igény meghatározása szempontjából további lényeges rendelkezése a Kbt.-nek a 33. § (1) bekezdése, amely kimondja, hogy az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. Bár a törvény az ajánlati felhívás és a dokumentáció fogalmát nem minden esetben használja szinonim fogalomként, ebben az esetben nyilvánvalóan a felhívás alatt a dokumentációt is érteni kell.<br>
A jogvitás ügyben az ajánlatkérõ a fenti rendelkezésekkel tökéletesen összhangban járt el, amikor összeállította az ajánlattételhez szükséges dokumentációt. Az esélyegyenlõséget szolgálja ugyanis az ilyen speciális jellegû beszerzési tárgy (parkfenntartás, lombozás, kaszálás) esetében az, ha az ajánlatkérõ elõre meghatározza pontosan, hogy milyen négyzetméter, milyen folyóméter, hány óra tartamban kéri elvégezni az adott munkákat. Ellenkezõ esetben – mint ahogy arra a Döntõbizottság több határozatában rámutatott – oly mértékben eltérõ ajánlatok születnek, ami gyakorlatilag összehasonlíthatatlanná teszi az ajánlatokat.<br>
Ennek megfelelõen, az ajánlatkérõ 1–137 tételben meghatározta a munkanemek mellett a területnagyságot, más néven igényelt mennyiséget, a gyakoriságot. Az ajánlattevõknek ehhez az igényelt mennyiséghez és gyakorisághoz hozzárendelve kellett árajánlataikat elkészíteni. Kérelmezõ ehhez az ajánlatkérõi igényhez a 137 tétel esetében tartotta magát, és az ott meghatározott mennyiséget árazta be. Ezzel szemben a nyertes 136 esetben az eredetileg meghatározott mennyiséget árazta be, míg egy esetben – 97. tétel – ettõl eltérõ mennyiséget árazott be. Álláspontja szerint a dokumentáció 5. pontja erre felhatalmazást adott. Ez az érvelés nem megalapozott. A 5. pont ugyanis sem összefüggésében, sem a szavak nyelvtani értelmezésében nem tartalmaz arra felhívást, hogy a 97. tétel esetében eltérõ mennyiséget kérnek beárazni a lerakóhelyi díj tekintetében.<br>
Csak arra ad utasítást, hogy az ajánlattevõ nevezze meg, milyen környezetbarát szerveshulladék-kezelési technológiát használ, milyen géppel rendelkezik a szerves anyag komposztálására. Továbbá e pont arra adott még utasítást, hogy írja le az ajánlattevõ, milyen javaslata van a keletkezett összes szerves anyag komposztálására, illetve milyen tapasztalatokkal rendelkezik. Az 5. pont még csak meg sem említi a lerakóhelyi díjat.<br>
A nyertes ajánlattevõ ajánlata önmagában véve már ezért sem tekinthetõ a legelõnyösebbnek. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint ugyanis az ajánlattevõnek az ajánlati felhívásban meghatározott tartalmi és formai követelményeknek megfelelõen kell megtenni az ajánlatát. A nyertes ajánlata tartalmában nem felel meg ennek a követelménynek. Mégpedig azért, mert tartamilag összesen 2953 köbméter mennyiségre kérték megadni a lerakóhelyi díjat, ehelyett a nyertes csak mintegy 148 köbméterre vetítve adta ezt meg. Teljesen nyilvánvaló, ha két ajánlatot nem azonos mennyiségre áraznak be, árban nem lesz összehasonlítható. Különösen akkor nem, ha nyilvánvaló, hogy a FÕKERT sem fog 2953 köbméter anyagot tárolni. Mégpedig azért nem, mert az 5. pontnak megfelelõen leírta, hogy komposztálásra milyen javaslata van, és nyilatkozott arra is, hogy hajlandó komposztálni, sõt arra is, hogy a komposztálást ingyenesen fogja elvégezni. Ezzel szemben a nyertes a 97. tételben írt mennyiséget csökkentette, mondván, hogy a többi anyagot komposztálja, így azért lerakóhelyi díjat fizetnie nem kell, ugyanakkor nem mondta meg, hogy a komposztálásért milyen ellenszolgáltatást kér.<br>
Teljesen téves az az érvelés, hogy miután erre vonatkozó nyilatkozatot nem tett, ezt a hallgatást úgy kell értelmezni, hogy ingyenesen fog komposztálni. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek kifejezetten nyilatkoznia kell a szerzõdés lényeges tartalmi elemeire. A nem lévõ nyilatkozatot kifejezett nyilatkozatként értelmezni nélkülöz minden jogi alapot.<br>
A Döntõbizottság, átvizsgálva a nyertes ajánlatát megállapította, hogy a Lián Kht. a dokumentáció 5. pontjában foglaltakkal élve olyan mûszaki tartalmú ajánlatot tett, amely során a keletkezõ szerves hulladék 95%-át komposztálni tervezte. Erre tekintettel a nyertes ajánlati összege mindössze az ajánlatkérõ által elõzetesen tárolni meghatározott szerveshulladék-mennyiség 5%-ával számolt, illetve az erre a mennyiségre vetített költséget tartalmazta. Nyertes ajánlattevõ ajánlatában közölte, hogy e komposztálási technológiához 1 db komposztáló gépsort, 1 db rakodógépet, 1 db aprítékológépet biztosít.<br>
A komposztálási technológiához – általa is – szükségesnek tartott további 2 hektáros terület, a hozzá vezetõ út, a komposztáló terület infrastruktúrája, valamint 1 db prizmakeverõ gépsor költségét viszont ajánlati összege nem tartalmazta. Ajánlata nem tartalmazta a rendelkezésére álló gépparkból a prizmakeverõ gépsort, valamint bármilyen arra vonatkozó nyilatkozatot, hogy a komposztálási technológiához szükséges, elõbbiekben megjelölt költségeket állja, illetve magát a komposztálást ingyen (térítésmentesen) végezne. A Döntõbizottság a fenti tényekre figyelemmel megállapította, hogy az ajánlatkérõ az értékelõtevékenysége során olyan ajánlatot értékelt, amely a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésére figyelemmel az 52. § (2) bekezdés d) pontja értelmében tulajdonképpen érvénytelen ajánlatnak minõsül. Az érvénytelen ajánlat pedig nem vehet részt az értékelõtevékenységben, és legkevésbé lehetséges a Kbt. szerint, hogy az érvénytelen ajánlat egyben nyertes ajánlatként kerüljön kihirdetésre. Ezt a jogsértõ magatartást a Döntõbizottság megállapította a fenti tények alapján. Ezért – tekintettel arra, hogy a közbeszerzési eljárást lezáró döntés alapján a szerzõdést az ajánlatkérõ a nyertes ajánlattevõvel már megkötötte (1998. IX. 14.) – alkalmazott a Kbt. 88. § (1) bekezdés f) pontja alapján a jogsértõ ajánlatkérõvel szemben bírságot.<br>
A Döntõbizottság megállapította ugyanakkor, hogy az I. sz. jogorvoslati kérelmezõ különbözõ idõszakokban elõterjesztett kérelmeiben foglaltak közül alaptalan az az állítás, miszerint jogsértõ, hogy az ajánlatkérõ nem hozta létre a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ában foglalt, az ajánlatkérõ döntését elõsegítõ minimum 3 tagú bizottságot. Erre azért nem volt szükség a jelen esetben, mert a Kbt.-vel teljesen összhangban álló, már hivatkozott számú önkormányzati rendelet szerint járt el az ajánlatkérõ, nevezetesen a tárgy szerint érintett szakbizottságai elõzetesen vizsgálták és értékelték az ajánlatokat, kialakították álláspontjukat, s ezzel segítették a döntést hozó KT-t. Ennél többet a törvény nem követel meg, tehát a jogorvoslati kérelem ezen kifogása alaptalan. Ugyancsak alaptalan a jogorvoslati kérelem azon kifogása, miszerint az ajánlatkérõ az ajánlati felhívástól eltérõ szempontok alapján bírált. Ezt bizonyítják a szakbizottságok és a KT-ülés részletes jegyzõkönyvei, amelyek nem hagynak kétséget afelõl, hogy az eltérõ szempontokat manifesztáló szakértõi állásfoglalás nem volt alapja a döntés meghozatalának.<br>
Alaptalan az a jogorvoslati kérelemben foglalt állítás, hogy az ajánlatkérõ a törvény ellenére az abban meghatározott idõponton túl hozta meg értékelõ döntését.<br>
A feltárt tények azt bizonyítják, hogy az ajánlatkérõ az ajánlatok beérkezését követõ – elõre ütemezett terv szerinti – testületi ülésén meghozta a döntést, azt a hatályos törvénynek megfelelõen a polgármester kihirdetette, így tehát a közbeszerzési eljárást lezáró döntés 1998. szeptember 10-én kihirdetésre került. Ezért alaptalan a jogorvoslati kérelem azon állítása is, hogy a döntés nem került kihirdetésre addig, ameddig (1998. szeptember 14.) a szerzõdés megkötésére sor került.<br>
Fenti tényeket hitelt érdemlõen bizonyítják a KT dokumentumai és jegyzõkönyve.<br>
Teljes mértékben megalapozatlan az a jogorvoslati kérelemben foglalt állítás is, hogy a nyertesnek hirdetett ajánlattevõ a komposztálási tevékenység körülményei tekintetében megtévesztette volna az ajánlatkérõt, továbbá, hogy hamis adatokat szolgáltatott e vonatkozásban.<br>
Túl az érvénytelenségen a Döntõbizottság megvizsgálta az összességében legkedvezõbb ajánlatot is. A korrekt kiválasztás érdekében úgy hasonlította össze a két ajánlatot, hogy a Lián Kht. parkfenntartási tevékenységre vonatkozó árajánlatának 97. sorszám alatti "lerakóhelyi díj" tételét az ajánlatkérõ által megjelölt – összesen – 2953 m3-rel vette figyelembe. Így a Lián Kht. által eredetileg szerepeltetett (148 m3x720 Ft/m3=) 106 560 Ft-tal szemben (2953 m3x720 Ft/m3=) 2 126 160 Ft lett a helyes érték. Ezzel korrigálva a Lián Kht. nettó ajánlati árát (28 769 760 Ft), kérelmezõ ajánlati ára lett kedvezõbb (27 946 801 Ft), mert minden más, ajánlatkérõ által meghatározott tételt egyformán vett figyelembe a két ajánlattevõ.<br>
Az ajánlati felhívás 13.1. pontjában jelzett, legfeljebb 5%-kal eltérõ ajánlatok azonos mértékû figyelembevételét a Kbt. nem engedi meg.<br>
Bár az elsõ bírálati szempont (ár) keretében ajánlatkérõ nem kért az esetleges árváltoztatással kapcsolatban nyilatkozatot, azonban a dokumentáció 14. pontjában meghatározta, hogy az egységárak emelkedése nem haladhatja meg a KSH által közölt ágazati inflációt. Erre is figyelemmel 10 évre szóló szerzõdés esetén nem vitás, hogy kérelmezõ azon nyilatkozata, mely szerint egységárait csak a KSH árindexének 90%-ával növeli, kedvezõbb, mint a nyertesé.<br>
A második bírálati szempont (referencia) vonatkozásában mindkét ajánlat kimeríti a "legfeljebb 5 saját referencia" közlésének lehetõségét, így ebben a tekintetben a két ajánlat egyforma.<br>
A harmadik bírálati szempont a minõségbiztosítás. A nyertes Lián Kht. megkezdte az ISO 9001 kialakítását, és eljutott a Minõségügyi Kézikönyv elkészítéséig. A kérelmezõ FÕKERT Rt. ugyanitt tart, azonban már megkezdte az ISO 14001 Környezeti Irányítási Rendszer kiépítését is. Elõbbiek szerint tehát a harmadik bírálati szempontban (is) jobb a kérelmezõ ajánlata.<br>
Összefoglalva tehát a két ajánlat közül összességében a legkedvezõbb ajánlatot a FÕKERT Rt. nyújtotta be.<br>
Alaptalan a II. sz. jogorvoslati kérelmezõ kérelme, ugyanis a Döntõbizottság a rendelkezésre álló terjedelmes iratanyag áttanulmányozása és a tárgyaláson meghallgatott ajánlatkérõ, ajánlattevõk képviselõinek nyilatkozatai alapján megállapította, hogy a FÕKERT Rt. nem szolgáltatott hamis adatokat a dokumentáció 5. és 6. sz. mellékletének kitöltése során, az általa szolgáltatott adatok összességében megfelelnek a valós tényeknek, ezért a LIÁN Kht. jogorvoslati kérelmét a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant elutasította.<br>
Arra figyelemmel, hogy az I. sz. jogorvoslati kérelmezõ kérelme részben megalapozott volt, ezért a Döntõbizottság álláspontja szerint indokolt és jogos, hogy részére a jogsértést megvalósító ajánlatkérõ megfizesse a törvényben meghatározott igazgatási szolgáltatási díjat.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. október 27.<br>
<br>
Monory Bulcs s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>