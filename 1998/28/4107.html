<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4107)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-6764<br>
Fax: 155-5082<br>
Ikt. sz.: D.108/2/1998.<br>
Ügyintézõ: dr. Bíró László<br>
<br>
Tárgy: Jogorvoslati kérelem elutasítása.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ORAKO Kereskedelmi és Szolgáltató Kft. (1222 Budapest, Gádor u. 130., képviseli: dr. Vajk Kálmán ügyvéd, 1033 Budapest, Akác-köz 3., a továbbiakban: kérelmezõ) az Eötvös Károly Megyei Könyvtár (8200 Veszprém, Komakút tér 3., a továbbiakban: ajánlatkérõ) a könyvtári állványok és kiegészítõk a külön dokumentáció szerint tárgyú közbeszerzési eljárása ellen indított jogorvoslati kérelmét – elkésettség és ügyfélképesség hiánya miatt – hivatalból elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 1998. május 27-én jogorvoslati kérelmet nyújtott be a Döntõbizottsághoz.<br>
A Döntõbizottság a részletes kérelemben írtak és a rendelkezésére álló dokumentumok, azaz a tárgybani közbeszerzési eljárásokra vonatkozó hirdetmények vizsgálata alapján az alábbiakat állapította meg:<br>
Ajánlatkérõ 1997. december 17-én nyílt eljárást indított a megyei Könyvtár helyiségeinek az épületrekonstrukció során 4700 m2 hasznos alapterülettel kialakításra kerülõ könyvtárépület komplett bútorzattal való berendezése (könyvállványok, egyéb könyvtári bútorok: asztalok, székek, fotelek, beépített bútorok, munkaszobák irodabútorzata stb.) tárgyában.<br>
Ajánlatkérõ az eredményhirdetésen részben eredménytelenné nyilvánította az eljárást. Az eredménytelenné nyilvánítás a könyvtár-technológiai területre, annak berendezésére vonatkozott.<br>
Ezen nyílt eljárásban kérelmezõ is ajánlattevõként részt vett.<br>
Az eredménytelenség okán ajánlatkérõ 1998. február 25-én tárgyalásos gyorsított eljárást indított hirdetmény közzétételével. Az eljárás tárgya a felhívás szerint könyvtári állványok és kiegészítõk beszerzése a külön dokumentáció szerint. A felhívás 11. pontjában ajánlatkérõ rögzítette, hogy kiket kíván ajánlattételre felhívni, ezek között kérelmezõ nem szerepelt. Ezt a tárgyalásos gyorsított eljárást ajánlatkérõ befejezte, és az eljárás eredményérõl 1998. május 13-án hirdetményt tett közzé. Ennek 8. pontjából megállapítható, hogy az ajánlati felhívásra 8 ajánlat érkezett, melyek között kérelmezõ szintén nem szerepelt.<br>
Az eredményhirdetésrõl szóló hirdetmény megjelenését követõen kérelmezõ jogorvoslati kérelmet nyújtott be 1998. május 27-én. Ebben sérelmezi, hogy ajánlatkérõ jogszerûtlenül folytatott le tárgyalásos eljárást az eredménytelenséget követõen, mivel a nyílt ajánlati felhívás feltételei megváltoztak.<br>
A Kbt. 70. § a) pontja ugyanakkor csak változatlan feltételek esetén alapozza meg a tárgyalásos eljárást.<br>
Sérelmezi továbbá a tárgyalásos eljárás eredményét, a nyertes kihirdetését. <br>
Kérelmében a jogsértésekrõl történõ tudomásszerzés napjaként 1998. május 14. napját – az eredmény Közbeszerzési Értesítõben történõ megjelenését követõ nap – jelöli meg.<br>
A Kbt. 79. § (3) bekezdése szerint kérelmet a Döntõbizottsághoz az ajánlatkérõ, ajánlattevõ, illetve az olyan egyéb érdekelt nyújthat be, akinek jogát vagy jogos érdekét a törvénybe ütközõ magatartás sérti vagy veszélyezteti.<br>
Kérelmezõ a tárgyalásos eljárásban a megjelent hirdetményekbõl megállapíthatóan nem volt ajánlattevõ.<br>
A kérelemben egyéb érdekelti jogállását megalapozó jogos érdekét a közpénzek nyilvános és ellenõrizhetõ felhasználásának érvényesítéséhez fûzõdõ érdekével indokolja.<br>
A Döntõbizottság álláspontja szerint kérelmezõ ügyféli minõségét a fentiek nem alapozzák meg, a tárgyalásos közbeszerzési eljárás eredményének vitatása tekintetében. Kérelmezõ nem vett részt ajánlattevõként az eljárásban – bár erre függetlenül attól, hogy a részvételi felhívásban ajánlatkérõ a felhívni kívántak között nem nevesítette – lehetõsége lett volna. A Kbt. 71. § (2) bekezdés ugyanis arról rendelkezik, hogy a hirdetményben megjelölteken kívül az eljárásban való részvételre mindazok jelentkezhetnek a hirdetmény alapján, akik alkalmasak a szerzõdés teljesítésére.<br>
Az eljárásban részt nem vevõ személynek álláspontunk szerint a jogát, jogos érdekét nem sérti, hogy ajánlatot tevõk közül melyiket választotta ki ajánlatkérõ nyertesnek. Erre tekintettel ez a személy kérelem benyújtására nem jogosult.<br>
A tárgyalásos gyorsított eljárás törvényi feltételeinek vitatása tekintetében jogos érdeke és ügyféli minõsége megállapítható, ugyanakkor e vonatkozásban a kérelem elkésett.<br>
Az erre vonatkozó hirdetmény 1998. február 25-én jelent meg a Közbeszerzési Értesítõben. Kérelmezõ ekkor szerzett tudomást a tárgyalásos eljárási fajta alkalmazásának tényérõl, kérelmét viszont 1998. május 27-én nyújtotta be.<br>
A Kbt. 79. § (5) bekezdése szerint "az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár."<br>
A kérelemben megjelölt tudomásszerzés idõpontja nem fogadható el a hirdetmény Közbeszerzési Értesítõben történõ megjelentetése miatt.<br>
A Döntõbizottság határozatát a Kbt. 79. § (5) bekezdése és a 79. § (3) bekezdésére figyelemmel a 80. § (3) bekezdése és a 88. § (1) bekezdés a) pontja alapján hozta meg.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. május 29.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>