<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4109)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: D.85/7/1998.<br>
<br>
Tárgy: Hajdú Építõipari és Kereskedelmi Kft. jogorvoslati kérelme Uszód Község Önkormányzatának közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A HAJDÚ Építõipari és Kereskedelmi Kft. (Szalkszentmárton, Vecsei u. 19., képviseli: dr. Szloboda János ügyvéd, a továbbiakban kérelmezõ) jogorvoslati kérelmének, melyet Uszód Község Önkormányzatának (Uszód, Árpád u. 9., képviseli dr. Kersch Ferenc ügyvéd, a továbbiakban ajánlatkérõ) az Uszódi Általános Iskolában tantermek és tornaterem építése tárgyú közbeszerzési eljárása ellen nyújtott be, részben helyt ad, egyebekben a kérelmet elutasítja.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 52. § (1) bekezdés d) pontjára figyelemmel a Kbt. 59. § (1) bekezdését.<br>
A Döntõbizottság a jogsértés súlyára való tekintettel ajánlatkérõt 1 000 000 Ft, azaz egymillió Ft összegû bírsággal sújtja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a bírság összegét a Közbeszerzések Tanácsa MNB 10032000-01720361-00000000 sz. számlájára fizesse meg. Kötelezi továbbá, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 9. számában 1998. március 4-én tette közzé a rendelkezõ részben foglalt nyílt közbeszerzési eljárásra ajánlati felhívását.<br>
Az ajánlati felhívás 3. a) pontjában a beszerzés tárgyát a következõképpen határozta meg:<br>
A mûszaki tervdokumentációban meghatározott, öszszesen 879 m2 alapterületû tantermek és tornaterem megvalósítása a költségvetési kiírás figyelembevételével. Ajánlatkérõ a dokumentáció mellett vállalkozási szerzõdéstervezetet is ajánlattevõk rendelkezésére bocsátott, és biztosította a beruházás helyszínének megtekintését. A dokumentáció az Architecht-Bau Bt. (Kecskemét) komplett kiviteli terve volt, amely tartalmazta a tervezett munkák tételes mennyiségi kiírását is. Az ajánlati felhívás 3. c) pontja szerint csak teljes körû ajánlatot lehetett tenni.<br>
Ajánlati felhívása 13. pontjában határozta meg ajánlatkérõ az összességében legelõnyösebb ajánlat elbírálási szempontjainak fontossági sorrendjét a következõk szerint:<br>
– ajánlati ár<br>
– mûszaki szakmai alkalmasság, megbízhatóság<br>
– pénzügyi stabilitás<br>
– az ajánlat mûszaki tartalma<br>
– az ajánlatkérõ által vállalt, az ajánlatkérõ ütemezési igénye szerinti teljesítési feltételek.<br>
Az ajánlati felhívás 14. pontja szerint többváltozatú ajánlatot nem lehetett tenni, míg a 11. pontjában határozta meg ajánlatkérõ a pénzügyi, gazdasági és mûszaki alkalmasság igazolására kért adatokat és tényeket. A dokumentációban elõírta:<br>
A beépített tornaszerek, védõhálók, öltözõpadok beszerzését, valamint a Szabadság utcai víz-nyomóvezeték kiváltását szükség (gazdaságosság) esetén az Önkormányzat maga kívánja megoldani. A beadott pályázatoknak ezen költségeket is tartalmazniuk kellett.<br>
A dokumentációt megvásárló ajánlattevõk részére 1998. március 23-án ajánlatkérõ konzultációt tartott, melyben többek között az alábbiak szerint pontosította a felhívás és a dokumentáció elõírásait:<br>
– A kiíró kérése a pályázókhoz, hogy részletes költségkiírást is mellékeljék pályázatukhoz. Ennek hiányát azonban kiíró nem tekinti kizáró oknak.<br>
– A tervcsomagban szereplõ vállalkozói szerzõdéssel kapcsolatos módosító javaslatokat az önkormányzat nem tekinti kizáró oknak. Nem lehet azonban változtatni a fizetési feltételeken, kezdési és befejezési határidõn, illetve az ajánlati felhívásban rögzített részeken.<br>
Az ajánlattételi határidõig 7 ajánlattevõ nyújtotta be ajánlatát. Az 1998. április 15-én megtartott bontáson ajánlatkérõ 2 ajánlattevõ ajánlatát érvénytelennek nyilvánította a pénzügyi és gazdasági adatok nem a felhívás szerinti becsatolásáért (30 napnál régebbi cégkivonat, az elõzõ 3 évre vonatkozó mérlegadatok hiánya).<br>
Ajánlatkérõ még az ajánlatok elbírálása szakaszában írásban a Kbt. 57. § (2) bekezdésére hivatkozva a Fégtherm Partner Kft.-tõl nyilatkozatot kért a kirívóan alacsony ellenszolgáltatást tartalmazó ajánlata miatt. A Fégtherm Partner Kft. 1998. április 24-én megerõsítette, hogy az ajánlatában szereplõ áron a tervezett beruházás a megadott határidõben elvégezhetõ.<br>
Ajánlatkérõ 1998. április 28-án megtartott nyilvános eredményhirdetésen a Fégtherm Partner Kft. bruttó 56 432 310 Ft összegû ajánlatát hirdette ki nyertesnek, majd azt követõen a vállalkozási szerzõdést 1998. május 4-én megkötötte a nyertes ajánlattevõvel.<br>
Kérelmezõ 1998. május 5-én jogorvoslati kérelmet nyújtott be a Döntõbizottsághoz, melyet az 1998. május 20-án megtartott tárgyaláson pontosított, illetve kiegészített. Álláspontja szerint az ajánlatkérõ nem a kiírási feltételeknek megfelelõen bírálta el az ajánlatokat. A nyertes ajánlatának elfogadása a kiírás alapját képezõ tervdokumentáció, illetve a mûszaki tartalom megváltoztatását jelenti. Álláspontja szerint ajánlatkérõ a közbeszerzési eljárás során hozott döntésével megsértette a Kbt. 34. § (3) bekezdését és a 26. § (2) bekezdését. Sérelmezte, hogy a nyertes ajánlattevõ alvállalkozó gazdasági társasága az önkormányzat alpolgármesterének résztulajdonosi érdekeltségi körébe tartozik, így az ajánlatok elbírálása során a verseny tisztaságának elve sérült. Kérelmében kérte ideiglenes intézkedésként a közbeszerzési eljárással kapcsolatos szerzõdés megkötésének megtiltását, a közbeszerzési eljárást lezáró döntés megsemmisítését, ajánlatkérõ felhívását a törvény elõírásainak betartására, továbbá a jogorvoslati eljárás során keletkezett költségeinek megtérítését. A jogsértõ eseményrõl 1998. április 28-án, az eredmény kihirdetésekor szerzett tudomást.<br>
Ajánlatkérõ észrevételében kérte a kérelem alaptalanság címén történõ elutasítását a következõk miatt.<br>
Az ajánlatokat a felhívásban megjelölt elbírálási szempontok fontossági sorrendje szerint hasonlította össze. A döntõ különbség az ajánlatok között az elsõ elbírálási szempontként megjelölt vállalási ár esetében mutatkozott. A nyertes ajánlat lényegesen jobb volt kérelmezõénél az ár vonatkozásában. A többi szempont tekintetében az ajánlatok közel azonos mûszaki színvonalúak voltak. A nyertes ajánlattevõ kétséget kizáróan igazolta pénzügyi, gazdasági és mûszaki alkalmasságát, minden kifogás és véleményeltérés alkalmazása nélkül alávetette magát a dokumentációban és a költségvetési kiírásban foglaltaknak, valamint ajánlott meg fix átlagárat, aláírta a vállalkozási szerzõdést. Ajánlatkérõ – figyelemmel ajánlati felhívása 3. a) pontjára – lehetõséget adott ajánlati felhívása 13. pontjában, hogy az ajánlatok mûszaki tartalom vonatkozásában eltérõek legyenek. Ajánlatkérõ a konzultációról készített emlékeztetõ fentebb hivatkozott pontjában lehetõséget biztosított arra, hogy ajánlattevõknek a dokumentációtól történõ kisebb eltérés megengedett. Ebbõl következõen ajánlatkérõ nem tanúsított olyan magatartást, amellyel a nyilatkozatához fûzõdõ kötöttségét bármilyen módon megsértette volna.<br>
Az egyéb érdekeltek közül csak a Modinvest Kft. tett észrevételt, melyben kérelmezõ jogorvoslati kérelmében foglaltakkal egyetértett.<br>
A Döntõbizottság a rendelkezésre álló iratokból és a tárgyaláson elhangzottakból megállapította, hogy kérelmezõ jogorvoslati kérelme részben megalapozott.<br>
Ajánlatkérõ jelen ügyben kérte a beárazott tételes költségvetés becsatolását, és ezt nem cél nélkül tette. Az ajánlatok összehasonlítása ugyanis csak úgy lehetséges, ha a megajánlott mûszaki tartalom minden egyes ajánlatban egyértelmûen meghatározásra kerül. Az ajánlati ár – mint kiemelt szempont – szerinti értékelésnél ajánlatkérõ a beárazott költségvetéseket megvizsgálta. A dokumentáció összeállítása jelen esetben megfelelt az 1/1996 (II. 7.) KTM rendelet elõírásainak, mert az egyéb munkarészek mellett tételes mennyiségi kimutatást is tartalmazott. Miután részajánlatot ajánlatkérõ nem fogadott el, a tételes mennyiségekre maradéktalanul ajánlatot kellett tenni. Gyártmány-, ill. típusváltozatot ajánlatkérõ elfogadott, tehát ennek megválasztásában ajánlattevõk szabadon dönthettek. A létesítmény terv szerinti megvalósításától azonban nem térhettek el. Az értékelés szempontrendszere azt tükrözte, hogy ajánlatkérõ számára kiemelt fontosságú az olcsó ár, a mûszaki tartalom csak a 4. helyen kerül értékelésre, tehát szoros érdeke fûzõdik a terv szerinti, de a beruházás legalacsonyabb áron történõ megvalósításához.<br>
Az ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek megfelelõen kellett ajánlatukat elkészíteniük.<br>
Az ajánlattevõk valamennyien csatolták ajánlatukhoz a beárazott költségvetést, ez pedig egyben az általuk vállalt mûszaki tartalomra tett részletes nyilatkozatuknak minõsül. Az ajánlattevõk általában a dokumentációban közzétett árazatlan költségvetést árazták be, a nyertes azonban a tételkiírást is jelentõsen átdolgozta. Részben egyes tételekben megjelenõ gyártmányokat (típusokat) helyettesítette egyéb gyártmánnyal, pl. tornatermi sportpadlóra Grabo gyártmányt, a radiátorokra Óceán típust stb. ajánlott – ezzel ajánlata érvényessége még nem szenvedett hiányt. Azonban több költségvetési tételnél jelentõsen eltért mennyiségileg a dokumentációban elõírtaktól, és ezeket a mennyiségeket mással nem is helyettesítette. Ezek közül a legjelentõsebbek a következõk voltak:<br>
– a falazás és egyéb kõmûves munkák fejezet 6. tételében a kiírás szerinti 10-es válaszfal helyett 6-os válaszfal készítését vállalja (a válaszfalvastagságot a nagyszámú vizes berendezési tárgy elhelyezése határozza meg),<br>
– az üvegezés fejezetben a 2-es tételnél a kiírás szerinti 40,3 m2 helyett mindössze 4,4 m2-t ajánl meg,<br>
– a központifûtés-szerelés költségvetési kiírásnál; felületképzésnél fekete 57x2,9-es acélcsövek rozs-dátlanítása, négyszeri mázolása, továbbá az 1 1/2"-nak a rozsdátlanítása hiányzik,<br>
– külsõ-belsõ gázellátás, földmunkák minden tételnél kb. fele mennyiséget tartalmaz, és biztonsági védõkorlát hiányzik,<br>
– szellõzésnél idomvéglezáró VF-03 1 db szerepel az ajánlatban az elõírt 3 db helyett,<br>
– 90 fokos ívcsõ VF-04 NÁ 100 és NÁ 150 2 db-2 db szerepel az ajánlatban az elõírt 4 db-4 db helyett,<br>
– belsõ víz költségvetési tételnél csõvezeték fertõtlenítése 306 m-rel szerepel az ajánlatban az elõírt 408 m helyett,<br>
– PVC lefolyóvezeték NÁ 150-bõl eredeti kiírás szerint 150 m kellett, helyette ebbõl a keresztmetszetûbõl nincs az ajánlatban, hanem NÁ 160-ból 18 m van,<br>
– vízlágyító elõtti finomszûrõ nincs az ajánlatban,<br>
– vízlágyítónál típusmegjelölés hiányzik, ára kirívóan alacsony a többi ajánlathoz viszonyítva,<br>
– építészeti költségvetési kiírásnál földvisszatöltés 41 m3 helyett 4 m3,<br>
– burkolásnál lábazatburkolat 131,2 m2 helyett 132 m szerepel az ajánlatban.<br>
A csak példaként kiemelt mennyiségi hiányok is egyértelmûen rámutatnak arra, hogy a nyertes nem a dokumentáció szerinti létesítmény kivitelezésére tett árajánlatot, tehát ajánlata nem felel meg a felhívásnak, ezért érvénytelen. E tényen nem változtat ajánlatkérõ levelezése a nyertessel. Tévesen hivatkozik ugyanis ajánlatkérõ a Kbt. 57. § (2) bekezdés alkalmazására. A Kbt. 57. § (2) bekezdése azt a lehetõséget biztosítja számára, hogy kirívóan alacsony ellenszolgáltatási összeg esetén magyarázatot kérjen az ajánlattevõtõl. Jelen esetben az alacsony árajánlat mértékére maga az ajánlat tartalmazta a magyarázatot, ugyanis a tételes beárazott költségvetés választ adott az árajánlat minden egyes részletére. Kérdés legfeljebb néhány tétel esetében merülhetett föl ajánlatkérõben, pl. a vízlágyítóra vonatkozó tételnél (itt ugyanis a nyertes az ajánlott típust, ill. gyártmányt nem nevezte meg, és a többi ajánlatban 200 E Ft körüli ár helyett mindössze 6800 Ft-ot költségelt. Ajánlatkérõ levelében ugyan a Kbt. 57. § (2) bekezdésére hivatkozik, de nem magyarázatot kér, hanem nyilatkozatot az ajánlat teljeskörûségérõl és a feladat terv szerinti vállalásáról. A nyertes válaszlevelében a terv szerinti teljes körû ajánlatról nyilatkozik, azonban az ajánlata fent hivatkozott mennyiségi hiányokra tekintettel ennek ellentmond. Ajánlatkérõnek a benyújtott ajánlatot kellett értékelnie, és annak részletes vizsgálatában meg kellett volna állapítania érvénytelenségét.<br>
A fentiekre való tekintettel a Döntõbizottság megállapította, hogy ajánlatkérõ megsértette – a Kbt. 52. § (1) bekezdés d) pontjára figyelemmel, mely szerint érvénytelen az ajánlat "ha az nem felel meg az ajánlati felhívásban, illetõleg a dokumentációban meghatározott feltételeknek" – a Kbt. 59. § (1) bekezdését, mely szerint "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján, a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést".<br>
A Döntõbizottság alaptalannak tekintette kérelmezõnek az összeférhetetlenség vonatkozásában elõadott álláspontját az alábbiak miatt.<br>
Egyrészt ajánlatkérõ 1998. április 10-én kelt 27/1998. kt. határozatában az alpolgármestert mint a képviselõ-testület tagját kizárta a benyújtott ajánlatok bontásával, elõzetes véleményezésével, az eredményhirdetéssel és szerzõdéskötésekkel kapcsolatos valamennyi döntéshozatalból.<br>
Másrészt az érintett beruházással is kapcsolatosan az önkormányzat költségvetése nyilvános, úgy azt bárki megtekintheti, ezért a Döntõbizottság álláspontja szerint nem sérült a Kbt. 31. § (4) bekezdése.<br>
A Döntõbizottság a Kbt. 76. § (1) bekezdés c) pontjában foglalt jogkörében a Kbt. 88. § (1) bekezdés d), f) és g) pontja szerinti jogkövetkezményt alkalmazott ajánlatkérõvel szemben.<br>
A bírság összegét az elkövetett jogsértés súlyára való tekintettel annak arányában állapította meg.<br>
A Döntõbizottság nem alkalmazta a Kbt. 88. § (1) bekezdés b) és c) pontjában meghatározott jogkövetkezményt, mert annak törvényi feltételei nem álltak fenn. Ugyancsak nem alkalmazta a Kbt. 82. § (2) bekezdés b) pontja szerinti ideiglenes intézkedést, mivel annak törvényi feltételei szintén nem álltak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. június 4.<br>
<br>
Dr. Eke-Pekács Tibor s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>