<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4108)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 375-9693<br>
Ikt. sz.: D.83/11/98<br>
Elõadó: dr. Csitkei Mária<br>
<br>
Tárgy: "ORYX-Papír" Papír és Írószer Kereskedelmi Kft. jogorvoslati kérelme az Észak-dunántúli Áramszolgáltató Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az "ORYX-PAPÍR" Papír-Író-, Irodaszer Kereskedelmi Kft. (9023 Gyõr, Szabolcska M. u. 1/B, a továbbiakban: kérelmezõ, képviseli: dr. Wennesz Gyula ügyvéd, 9021 Gyõr, Bisinger sétány 2.) által az Észak-dunántúli Áramszolgáltató Rt. (9027 Gyõr, Kandó K. u. 13., a továbbiakban: ajánlatkérõ képviseli: dr. Drucskó Zoltán jogtanácsos) "az ÉDÁSZ Rt. részére 1988. évi áramszámla, gépi kitöltésû készpénz-átutalási megbízás, leporelló, adatfelvételi lap, leolvasási értesítõ, átvételi elismervény, nyugta, fogyasztói szolgálat számla, TMK kapcsolási lap leporelló készítésére alkalmas papírmennyiség, illetve C6/5 típusú boríték" tárgyú közbeszerzési eljárása ellen indított jogorvoslati eljárásban megállapítja, hogy a kérelem részben elkésett, más részében pedig megalapozatlan, ezért a kérelmet elutasítja. A felek az eljárásban felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 1997. december 3-án megjelent 47-es számában felhívást tett közzé nyílt közbeszerzési eljárás megindítására a felhívás 3. a) pontjában megjelölt papírtermékek 1998. december 31-ig történõ leszállítására az ajánlati dokumentációban meghatározott ütemezés szerint.<br>
A felhívás szerint az ajánlati dokumentáció átvételé-nek határideje a felhívás közzétételétõl számított 15., az ajánlattételi határidõ pedig a 41. nap volt. <br>
Ajánlatkérõ az ajánlati felhívását a Közbeszerzési Értesítõ 1997. december 23-án megjelent 50. számában módosította: a beszerezni kívánt borítékot C6/5 típusúra, a módosított dokumentáció átvételi határidejét és az ajánlattételi határidõt pedig a módosító felhívás megjelenésének idõpontjával kezdõdõen határozta meg.<br>
A felhívás 11. pontja tartalmazta az ajánlattevõk pénzügyi, gazdasági és mûszaki alkalmasságának igazolására szolgáló adatok és tények felsorolását. Az ajánlati dokumentáció 6.4. pontjában ajánlatkérõ elõírta, hogy érvénytelennek nyilvánítja azokat az ajánlatokat, amelyek nem tartalmazzák a kért információkat, vagy ha nem felelnek meg az elõírt tartalmi és formai követelményeknek.<br>
A felhívás 13. pontjában ajánlatkérõ elõírta, hogy az ajánlati felhívásban, illetve a dokumentációban meghatározott feltételeknek megfelelõ ajánlatokat a legalacsonyabb ellenszolgáltatás szempontja alapján bírálja el.<br>
A részletes mûszaki specifikációt 22 tételre és a szállítási ütemezést az ajánlati dokumentáció tartalmazta. A felhívás 3. c) pontja szerint részajánlatot is lehetett tenni, a 14. pont szerint pedig többváltozatút is, de az egyes ajánlati változatoknak egymástól elkülöníthetõknek kellett lenni.<br>
Ajánlatkérõ a felhívás 13. pontjában elbírálási szempontként a legalacsonyabb ellenszolgáltatást jelölte meg.<br>
A 15. pontban ajánlatkérõ elõírta a gépsorokon való kipróbálásra mintaanyagok benyújtásának szükségességét, és megjelölte a tesztelések idõpontját. Közölte, hogy az ajánlatok elbírálása az ajánlattételi határidõt követõ 15. napon történik. A beérkezett 10 ajánlat bontására 1998. február 2-án került sor. A bontási jegyzõkönyv mellékletében rögzítve lett: kérelmezõ nem csatolta ajánlatához a Nemzeti Kulturális Alap, a Vízügyi Alap és a Munkaerõ-piaci Alap igazolását, a Pátria Nyomda a számlavezetõ banknak a számlavezetés kezdõ idõpontjáról szóló igazolását, az Oregano Kft. pedig az ajánlati biztosíték befizetésének banki igazolását, az APEH- és VPOP-igazolást.<br>
Ajánlatkérõ az 1998. február 3-i levélben felszólította kérelmezõt 3 igazolás pótlására, kérelmezõ a hiányokat pótolta.<br>
Ajánlatkérõ jogtanácsosa az 1998. február 10-én kelt feljegyzésében tájékoztatta a Közbeszerzési Iroda vezetõjét, hogy a benyújtott ajánlatok mindegyike érvénytelen, mivel a felhívásban és a dokumentációban az érvényességre vonatkozó kogens feltételként elõírt tartalmi és formai követelményeknek egyik ajánlattevõ sem tett maradéktalanul eleget – nem írtak alá minden oldalt, nem csatoltak egyes igazolásokat és ûrlapokat, nem igazolták éves pénzforgalmukat, az ajánlati kötöttség vállalására nem nyilatkoztak.<br>
Ajánlatkérõ az 1998. február 17-i eredményhirdetésen valamennyi ajánlattevõ ajánlatának érvénytelenségére tekintettel a közbeszerzési eljárást eredménytelennek nyilvánította, a megjelent ajánlattevõket az eredményhirdetést követõen, a távollevõket pedig az 1998. február 19-én kelt levelében hirdetmény közzététele nélküli tárgyalásos eljárásra hívta meg a Kbt. 70. § a) és d) pontjára hivatkozva.<br>
Ajánlatkérõ a kérelmezõvel a február 17-én felvett emlékeztetõ szerint a dokumentáció specifikációjának 1. tételére (részszámlák) és 22. tételére (borítékok) folytatott le tárgyalást.<br>
A kérelmezõ a részszámlára 0,51 Ft/db, a borítékra 2,49 Ft/db egységárra tett ajánlatot.<br>
A részszámlára a kérelmezõn kívül az Állami Nyomda Rt. 0,58 Ft/db és a Pátria Nyomda Rt. 0,51 Ft/db értéken tett ajánlatot.<br>
A borítékra kérelmezõn kívül ajánlatot tett még az Állami Nyomda Rt. 2,41 Ft/db, az Inter Computer Kft 2,68 Ft/db, az Euroflex Kft. 2,48 Ft/db és a Szenzor Kft. 2,68 Ft/db egységáron.<br>
Ajánlatkérõ a nyílt eljárásra vonatkozó ajánlati felhívásban elõírtan beadott mintaanyagokkal próbafuttatást végzett, melynek eredményét ajánlattevõnként és termékenként a dokumentációban elõírt mûszaki szempontok szerint adatlapon rögzített.<br>
A részszámlák vizsgálata során az ajánlatkérõ a kérelmezõ mintaanyagáról megállapította, hogy annak súlya a követelményként elõírt 90 g/m2 helyett 80 g/m2, nyomtatáskor kissé hullámos, és a vasalóban elferdül. Az Állami Nyomda Rt. anyaga a nyomtatáskor nagyon hullámzik, vasalás után is gyûrött marad, és a nyomtatás szellemképes. A Pátria Nyomda anyagára a vizsgálati adatlap hibát rögzítõ megállapítást nem tartalmazott.<br>
Ajánlatkérõ a nagyteljesítményû gépi kezelésre alkalmas boríték vizsgálatánál kérelmezõ mintaanyagáról megállapította, hogy a feliratoknál és a méreteknél minimális eltérésû, az ablakfólia ragasztása nem megfelelõ, széles az anyag, a ragasztó a két végén rövid, a próbafuttatásnál 5000 db-ból 2 db hibaszám jelentkezett. Az Euroflex Kft. mintaanyagára hibára utaló megállapítás, hibaszám nem volt, kivéve, hogy a becsatolt mintaborítékokon a postai irányítószám jelölésére három piros csík volt található, holott a módosított dokumentáció ennek elhagyását írta elõ. Az Állami Nyomda Rt. borítékjain az ablakfólia ragasztása széles, a hibaszám 2000 db-ból 11 db volt.<br>
A Szenzor Kft. mintája próbafuttatásra alkalmatlan volt, mivel az ablakfólia mérete eltért a dokumentációban elõírtaktól. Az Inter Computer Kft. mintaanyaga hibátlan volt.<br>
A tárgyalásos eljárás nyertese a részszámlákra a Pátria Nyomda Rt., a borítékokra az Euroflex Kft. lett – ajánlatkérõ a nyertesekkel a szerzõdést megkötötte.<br>
A kérelmezõ az 1998. április 29-én kelt, április 30-án postára adott, május 4-én érkeztetett jogorvoslati kérelmet nyújtott be a Döntõbizottsághoz. Kérelmében sérelmezte egyrészt ajánlatának a nyílt eljárásban való érvénytelenné nyilvánítását és közzététel nélküli tárgyalásos eljárás választását, másrészt ajánlatkérõnek a tárgyalásos eljárás során hozott döntését.<br>
Álláspontja szerint a nyílt eljárásban a 22 tétel vonatkozásában benyújtott ajánlata érvényes volt. Ajánlatkérõ ugyanis az ajánlatok bontásakor csak 3 db igazolás hiányára hívta fel kérelmezõ figyelmét, ezeket pedig határidõre pótolta. Ajánlatkérõ az "Eltérés az ajánlati kiírástól ûrlap"-ot a bontáskor azért nem hiányolhatta, mert az be volt csatolva, ezért elfogadhatatlannak tartja, hogy ajánlatkérõ az ajánlat érvénytelenségi indokaként utólagosan az ûrlap hiányára hivatkozott.<br>
Kérelmezõ megalapozatlannak tartja ajánlatkérõnek a tárgyalásos eljárás során hozott döntését, miszerint kérelmezõnek a 2 tételre – borítékok és számlák – benyújtott ajánlata nem lett nyertes ajánlat. Közölte, hogy az ajánlatkérõ által kérelmezõnek a március 19-i tájékoztatást kérõ levelére – április 20-án közölt indokok nem helytállóak.<br>
– Álláspontja szerint ajánlatkérõ nem hivatkozhat arra, hogy az ajánlati felhívás 13. pontja szerinti elbírálási szempont – a legalacsonyabb összegû ellenszolgáltatás – alapján a nyertes ajánlattevõ ajánlata árban 0,4%-kal jobb volt, mert a Kbt. 59. § (2) bekezdése értelmében a legfeljebb 10%-os mértékû eltérés esetén az árra vonatkozó ajánlatot egyenértékûnek kell tekinteni, amely alapján a belföldön foglalkoztatottak által elõállított érték az árubeszerzés tárgya értékének 50%-át meghaladja. Kérelmezõ ugyanis kizárólag belföldi munkaerõt fog foglalkoztatni, a nyertes ajánlattevõrõl viszont "ez nem mondható el".<br>
– Ajánlatkérõ nem hivatkozhat az 5000-bõl 2 db boríték hibásan történt lefuttatására sem, mert az ajánlati kiírásban e vonatkozásban csak egyetlen kitétel volt, miszerint "nagyteljesítményû gépi borítékolásra alkalmasnak" kell lennie a borítéknak, ennek a kikötésnek pedig kérelmezõ eleget tett. A jogorvoslati eljárásban május 20-án tartott tárgyaláson kérelmezõ a próbafuttatást, illetõen az írásbeli kérelmében foglaltakat még kiegészítette azzal is, hogy az ajánlati dokumentációban nem szerepelt olyan kikötés sem, miszerint a mintapéldányoknak teljesen hibátlanoknak kell lenniük.<br>
Kérelmezõ jogorvoslati kérelmében kérte ideiglenes intézkedésként a szerzõdéskötés megtiltását, és amenynyiben a szerzõdés a nyertes ajánlattevõvel még nem jött létre, úgy ajánlatkérõ döntésének megsemmisítését – a szerzõdés létrejötte esetén pedig bírság kiszabását. Kérte továbbá ajánlatkérõ jogsértésének megállapítását.<br>
Ajánlatkérõ az 1998. május 11-én kelt észrevételében hivatkozott arra, hogy kérelmezõ ajánlata a nyílt eljárásban hiányos volt, mert pótlólag csak a 3 igazolást pótolta, az "Eltérés az ajánlati kiírástól" megnevezésû ûrlapot viszont nem. Közölte, hogy hasonló hiányosságok vezettek valamennyi ajánlattevõ vonatkozásában is az ajánlatok érvénytelenné minõsítésére, és ezáltal az eljárás eredménytelenségének megállapítására.<br>
A kérelmezõ által beadott borítékminták a próbafuttatáskor hibásnak bizonyultak: a 2000 borítékból 2 db hibával futott le, az ablakfólia ragasztása nem volt megfelelõ, széles, az elakadhat, a ragasztó rövid a két szélén.<br>
Két ajánlattevõ viszont hibátlan mintát adott be, a legelõnyösebb ellenszolgáltatás alapján döntötte el, hogy közülük melyik lesz a nyertes ajánlattevõ. Kérelmezõnek a mintapéldányokkal kapcsolatos kifogásaira közölte, hogy azért követelte meg a mintapéldányok hibátlan lefuttatását, mert az üzemelés alatt egyetlen termékhiba többórás idõkiesést jelenthet számára.<br>
Vélelmezte, hogy a kérelem elkésett, mert kérelmezõ a döntésrõl április 20-án szerzett tudomást. Bejelentette, hogy a nyertes ajánlattevõkkel a szerzõdést megkötötte.<br>
Az egyéb érdekeltek az ügyben írásos észrevételt a tárgyalás napjáig nem tettek. A tárgyaláson az Állami Nyomda Rt. észrevételt nyújtott be, melyben kifogásolta, hogy az ajánlatkérõ a közbeszerzési eljárás egyik nyertesének a Pátria Nyomda Rt.-t minõsítette, holott a Pátria Nyomda Rt. a próbafuttatáshoz nem adott be mintaanyagot. Kifogásolta továbbá azt is, hogy ajánlatkérõ két ajánlattevõ – a kérelmezõ és az Oregano Kft. – részére lehetõséget biztosított a hiányok pótlására, részére azonban nem.<br>
A Döntõbizottság megállapította, hogy a jogorvoslati kérelem a nyílt eljárás eredménytelenné nyilvánítására, valamint a hirdetmény nélküli tárgyalásos eljárás választására vonatkozóan elkésett. Kérelmezõ ezen jogsérelmekrõl február 17-én szerzett tudomást, a kérelmének április 30-án történt feladásáig a Kbt. 79. § (5) bekezdése szerint nyitva álló 15 napos jogvesztõ határidõ letelt. Ily módon a Döntõbizottság érdemben nem vizsgálta a nyílt eljárásra vonatkozó részletes tényállást.<br>
A Döntõbizottság megállapítja, hogy a kérelem további része megalapozatlan. A Kbt. 59. § (1) bekezdése elõírja, hogy "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike" – jelen esetben a felhívás 13. pontjában foglalt, a legalacsonyabb ellenszolgáltatás – "szerint a legkedvezõbb ajánlatot tette."<br>
A dokumentáció pontosan meghatározott mûszaki paramétereket írt elõ az egyes termékekre. Így a részszámlára a papírminõséget, amely 90 g/m2 és lézernyomtatáshoz alkalmas, vágás után nem hajolhat, stb. A borítékra elõírás volt a nagyteljesítményû gépi borítékolásra való alkalmasság, a pontos külsõ és fóliaablak-méret, a borítékra kerülõ szöveg tartalma és elhelyezkedése. A mûszaki elõírásoknak való megfelelõség igazolását az ajánlatkérõ az ajánlati felhívásban minták becsatolásához kötötte, és azokat gépi próbafuttatás során vizsgálta. Az elõírt követelményektõl eltérést, tûréshatárt, hibaszázalékot az ajánlatkérõ nem jelölt meg, ebbõl következõleg joggal várta el a mûszaki elõírásoknak való teljes körû megfelelõséget.<br>
A legalacsonyabb ellenszolgáltatást mint elbírálási szempontot csak azon termékek körében lehet érvényesíteni, amelyek megfelelnek az ajánlati felhívásban és mûszaki dokumentációban foglalt követelményeknek.<br>
A kérelmezõ által ajánlott részszámlamintákról és borítékokról az ajánlatkérõ vizsgálata alapján kiderült, hogy azok nem felelnek meg a mûszaki elõírásoknak.<br>
Jogszerûen döntött tehát az ajánlatkérõ, amikor a részszámlákra vonatkozóan a kérelmezõével azonos legalacsonyabb árat (0,51 Ft/db), de hibátlan minõségû terméket ajánló Pátria Nyomda Rt.-t hirdette ki nyertesnek.<br>
Ugyancsak helyesen választotta ajánlatkérõ a borítékok szállítására nyertes ajánlattevõnek az Euroflex Kft.-t, mivel terméke mûszakilag hibátlan, és a legalacsonyabb áron megajánlott volt.<br>
A Döntõbizottság a nem megfelelõ minõségû termékajánlat miatt érdemben nem vizsgálta kérelmezõnek a borítékokra vonatkozóan a bel- és külföldi foglalkoztatottak által elõállított értékre alapozottan a 10%-on belüli áreltérésre vonatkozó hivatkozását.<br>
Megállapította azonban a Döntõbizottság, hogy kérelmezõ ajánlatában erre vonatkozóan a Kbt. 59. § (6) bekezdésében elõírtak szerint nem nyilatkozott, és a gazdasági kamarák igazolását utólag sem csatolta.<br>
A Döntõbizottság a Kbt. 76. § (1) bekezdésében foglalt jogkörében eljárva a 79. § (5) bekezdése és a 88. § (1) bekezdés a) pontja alapján a rendelkezõ részben foglaltak szerint határozott.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. június 3.<br>
<br>
Dr. Dely Betty s. k.	Dr. Csitkei Mária s. k.<br>
közbeszerzési biztos	közbeszerzés biztos<br>
<br>
Ruthner Oszkár s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>