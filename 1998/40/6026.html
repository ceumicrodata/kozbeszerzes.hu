<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6026)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D.149/9/1998.<br>
<br>
Tárgy: Magyar Aszfalt Kft. jogorvoslati kérelme a Budapest Fõváros XXIII. Kerület Soroksár Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Aszfalt Kft. (1135 Budapest, Szegedi út 35–37., képviseli dr. Kecskés Gabriella ügyvéd, 1135 Budapest, Szegedi út 35–37., továbbiakban kérelmezõ) jogorvoslati kérelmét, melyet a XXIII. ker. Soroksár Önkormányzat (1239 Budapest, Grassalkovich út 162.) által közzétett Külsõ Vörösmarty utca lakóút- és víznyomócsõ-építése tárgyú közbeszerzési eljárása ellen nyújtott be, elutasítja. A felek a felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKLÁS<br>
<br>
Ajánlatkérõ a Közbeszerzési Értesítõ (továbbiakban: K. É.) 1998. május 6-án megjelent, 18. számában a Külsõ Vörösmarty utca (Tartsay u.–Külsõ Vörösmarty u. 252.) 1922 m2 – alapterületének szilárd burkolattal történõ kiépítésére és 224 fm víznyomócsõ építésére tett közzé ajánlati felhívást nyílt eljárás formájában.<br>
Az ajánlattételi határidõig, 1998. június 16-ig 9 ajánlat érkezett. Ajánlatot tettek: MOTA Hungária Rt., Strabag Hungária Rt., Schubert István vállalkozó, Egri Útépítõ Rt., Penta Általános Építõipari Kft., Betonútépítõ Nemzetközi Építõipari Rt., Betonút Szolgáltató és Építõ Rt., Vianova 87 Közmû és Útépítõ Kft. és kérelmezõ.<br>
Az ajánlatkérõ 1998. június 23-án a Penta Általános Építõipari Kft. ajánlatát hirdette ki nyertesnek, akivel a szerzõdést 1998. június 23-án megkötötte. Az ajánlatkérõ a második legjobb ajánlatnak Schubert István vállalkozó ajánlatát nevezte meg.<br>
A törvényes határidõn belül kérelmezõ jogorvoslati kérelmet terjesztett elõ, melyben az ajánlatkérõ eljárást lezáró döntését kifogásolta.<br>
Álláspontja szerint az ajánlatkérõ nem az ajánlati felhívásban meghatározott értékelési szempontok alapján bírálta el az ajánlatokat, összességében elõnytelenebb ajánlatot választott ki.<br>
A nyertes 1998. augusztus 31-i határidõt vállalt. Az ajánlati ára: 24 876 868 Ft volt. Kérelmezõ ajánlatában a vízcsõkiváltásra 1998. augusztus 5-i, az útépítésre 1998. szeptember 30-i határidõt vállalt. Ajánlati ára viszont 19 758 671 Ft. Referenciáikat ajánlatukban két sûrûn gépelt oldalon sorolták fel. Elõadta, hogy az ajánlatkérõ állításával szemben a célforgalmat biztosították volna, hiszen lakóutak építése elképzelhetetlen célforgalom biztosítása nélkül, továbbá az ajánlatához csatolt nyilatkozatában a dokumentációban foglalt feltételek áttanulmányozása alapján vállalták a munka elvégzését, és ez alatt érteni kell a célforgalom biztosítását is.<br>
Kérte, a Döntõbizottság állapítsa meg ajánlatkérõ jogsértését és kérte a jogsértés arányában bírság kiszabását.<br>
Az ajánlatkérõ a jogorvoslati kérelem elutasítását az alábbi indokok alapján indítványozta.<br>
Az ajánlatokat az ajánlati felhívás 13. pontjában meghatározott értékelési szempontok alapján bírálták el. Az elbírálás elsõ szempontja az elõzõ 3 évben épített lakóutak referenciái voltak. A referenciák között kérelmezõ 9 lakóút-referenciát sorolt fel.<br>
Ezeket a referenciamunkákat ajánlatkérõ helyszínen is megtekintette, és azokat minõségileg nem találta megfelelõnek.<br>
Hivatkozott arra is, hogy a bírálati szempontok között szerepelt határidõ megjelölése mellett az útépítés alatti célforgalom biztosítása is, hiszen a lakosság nyugalmának biztosítása miatt ez kiemelten fontos volt. Kérelmezõ ajánlatában a célforgalom biztosítására nem tért ki.<br>
Véleménye szerint a kérelmezõ irreálisan alacsony ajánlati ára részben abból adódott, hogy a földszállításnál "0" Ft-os egységárat jelölt meg, holott ennek költségkihatása kb. 1 millió forint.<br>
A nyertes garanciavállalása a kötelezõ alkalmassági idõn belül 3 év volt, a kérelmezõ 2 év garanciát vállalt.<br>
Az egyéb érdekeltek közül a nyertes Penta Kft. álláspontja szerint az ajánlatkérõ megalapozott döntést hozott.<br>
Referenciáik megfelelõek voltak, külön kiemelte, hogy a kerületben már építettek lakóutat, munkájukkal a lakosság is elégedett volt.<br>
Schubert István vállalkozó elõadta, hogy ajánlata a kiírásban foglalt követelményeknek maradéktalanul megfelelt. Referenciamunkájára I. osztályú minõsítést kapott. Az ajánlattevõk részére nem volt elõírás a munka elvégzéséhez szükséges gépek tulajdonjogának igazolása, ezeket az eszközöket bérelni fogja. Határidõ-vállalása is megfelelt a kiírásban foglaltaknak. Pénzügyi hátterét ajánlatkérõ megfelelõnek ítélte, kérelmezõ ennek megítéléséhez elegendõ ismerettel nem rendelkezik.<br>
A Strabag Rt. és a Vianova 87 Kft. a jogorvoslati kérelemmel egyetértett. <br>
A többi egyéb érdekelt érdemi észrevételt az üggyel kapcsolatosan nem tett. <br>
A Döntõbizottság a rendelkezésre álló iratok, a felek és egyéb érdekeltek nyilatkozatai alapján az alábbi tényállást állapította meg.<br>
Az ajánlatkérõ K. É. 18. számában közzétett ajánlati felhívásának 3. c) pontjában rögzítette, hogy részajánlatot nem lehet tenni, illetve a 14. pontban meghatározta, hogy csak egyváltozatú ajánlatot fogad el. A részletes ajánlati feltételeket a dokumentáció tartalmazta. A teljesítési határidõt ajánlatkérõ 1998. szeptember 30-ban jelölte meg.<br>
Az ajánlati ár egyösszegû fix ár, amelyet a dokumentációban kiadott költségvetési kiírás beárazásával kellett megadni. A fix áron felül 5% tartalékkerettel kellett ajánlattevõknek rendelkezniük.<br>
Az ajánlattevõk számára kötbér vállalása elõírás volt. Az ajánlatok elbírálásánál kedvezõnek minõsült, ha ajánlattevõ a kötelezõ alkalmassági idõn belül garanciát vállal.<br>
Az ajánlat kötelezõ tartalmi részei között ajánlatkérõ elõírta a heti bontású ütemterv készítését.<br>
Az ajánlati felhívás 13. pontja meghatározta az összességében legkedvezõbb ajánlat elbírálási szempontjait és azok fontossági sorrendjét.<br>
A bírálati szempontok a következõk voltak:<br>
– referencia az elõzõ 3 év lakóutak útépítési munkái alapján,<br>
– határidõ, megvalósítási idõtartam, ütemezés, különös tekintettel az építés ideje alatt a célforgalom biztosítására,<br>
– ajánlati ár,<br>
– végrehajtásért felelõs személyek szakmai, mûszaki felkészültsége, referenciamunkái,<br>
– az ajánlatkérõ mûszaki, technikai felszereltsége,<br>
– az ajánlatkérõ pénzügyi, gazdasági helyzete,<br>
– kötelezõ alkalmassági idõn belül garancia vállalása.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést".<br>
A Döntõbizottság elvégezte a kérelmezõ és a nyertes ajánlatának vizsgálatát a 13. pontban meghatározott értékelési szempontok szerint.<br>
Az elsõ elbírálási szempont az elõzõ 3 év lakóutak útépítési munkái: <br>
Kérelmezõ nagyszámú referenciamunkát jelölt meg, de ebbõl csekély számú a lakóút-építési referencia. A referenciaként megjelölt lakóutak között is található olyan, amely – a kérelmezõ által a tárgyaláson elismerten – nem megfelelõ minõségben készült, bár a kijavítás utólagosan megtörtént. Víznyomócsõ-építésre alvállalkozója megfelelõ referenciákat mutatott be. A nyertes részletesen ismertette lakóút-referenciát, víznyomócsõ-építésre egy referenciamunkával rendelkezett.<br>
Ebbõl az elbírálási szempontból a két ajánlattevõ között lényeges különbség nem állapítható meg.<br>
A második elbírálási szempont a határidõ, megvalósítási idõtartam, ütemezés, különös tekintettel a célforgalom biztosítására.<br>
Kérelmezõ ajánlatából nem állapítható meg a célforgalom biztosítása, a vállalt határidõ 1998. szeptember 30. A nyertes a célforgalom biztosítására tett kifejezett nyilatkozatot és 1998. augusztus 31-i határidõt vállalt. Ebbõl az elbírálási szempontból tehát lényegesen jobb a nyertes ajánlata.<br>
A harmadik elbírálási szempont az ajánlati ár volt. <br>
Kérelmezõ ajánlati ára: 19 758 671 Ft. <br>
Nyertes 24 876 868 Ft.<br>
A kérelmezõ ajánlati ára alacsonyabb, ugyanakkor a földszállításra "0" Ft költséget jelölt, holott a részletes ajánlati felhívás 3.1 II. pontja rögzítette, hogy a földet és törmeléket az FKF Rt. által kezelt lerakóhelyre kell szállítani, ennek viszont költségvonzata van, így a kérelmezõ által megjelölt "0" Ft nem reális. A felhíváshoz mellékelt költségvetési kiírás tartalmazta a kérdéses tételt, amelynek költségvonzatától egyik ajánlattevõ sem tekinthetett el. Csak a jogorvoslati eljárásban hivatkozott kérelmezõ arra, hogy a földszállításra "0" Ft költséget jelölt, mert a kitermelt földet más építkezésnél kívánta hasznosítani. Ebbõl az okból árajánlata nem tekinthetõ teljesnek és ezért legkedvezõbbnek sem.<br>
A negyedik, ötödik, hatodik elbírálási szempontokból az ajánlatok egyenértékûek, mert a nyertes és kérelmezõ szakmai felkészültsége, mûszaki, technikai felszereltsége és pénzügyi, gazdasági helyzete között különbség nem mutatható ki.<br>
A hetedik elbírálási szempont a kötelezõ alkalmassági idõn belül vállalt garancia.<br>
A kérelmezõ 2 év jótállást vállalt, késedelmes teljesítés esetén az elsõ 30 napra 20 000 Ft/nap, ezt követõen 50 000 Ft/nap kötbért vállalt.<br>
A nyertes 3 év garanciát vállalt, a napi kötbérvállalása az elsõ 30 nap után 50 000 Ft/nap, ezt követõen 100 000 Ft/nap. Ezen felül 5% teljesítési garanciát is vállalt.<br>
Ebbõl az elbírálási szempontból a nyertes ajánlata jobb, mint a kérelmezõé. <br>
A fentiekbõl következik, hogy a 2. és 7. elbírálási szempontból a nyertes ajánlata kedvezõbb, az 1., 4., 5. és 6. szempontokból az ajánlatok között lényeges különbség nincs és csak a 3. szempontból jobb a kérelmezõ ajánlata. Tehát az elbírálási szempontok fontossági sorrendjének figyelembevételével kérelmezõ ajánlata a nyertes ajánlatánál kedvezõtlenebb volt.<br>
A Döntõbizottság a rendelkezésre álló bizonyítékokat értékelve arra az álláspontra helyezkedett, hogy a jogorvoslati kérelem nem megalapozott. <br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
Az elutasításra tekintettel a kérelmezõ és ajánlatkérõ saját maga viseli felmerült költségeit.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 29.<br>
<br>
Dr. Engler Magdolna s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>