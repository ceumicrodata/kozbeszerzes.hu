<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6029)
</b></h2><FONT size=3><i><u></i></u><br>
Budapest, Margit krt. 85. <br>
Ikt.sz.: D.166/14/1998. <br>
<br>
Tárgy: DIGITON Kft. jogorvoslati kérelme a Magyar Országgyûlés Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi <br>
<br>
HATÁROZAT-ot:<br>
<br>
A Drótos & Domokos Ügyvédi Iroda (1122 Budapest, Hajnóczy út 4. VII. em. 24.) ügyintézõ: Dr. Domokos Katalin ügyvéd által képviselt DIGITON Mûszaki Fejlesztõ Kft. (1148 Budapest, Fogarasi út 5., a továbbiakban: kérelmezõ) Magyar Országgyûlés Hivatala (1358 Budapest, Széchenyi rkp. 19., a továbbiakban: ajánlatkérõ) Országház kongresszusi terme és képviselõi ülésterme hangosítási és üléstermi informatikai rendszerének felújítása, valamint ennek vonzataként szükséges építészeti és belsõépítészeti munkák elvégzése tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS <br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, az ajánlatkérõ közbeszerzési eljárása során keletkezett iratai, a tárgyaláson elhangzott szóbeli nyilatkozatok és egyéb okirati bizonyítékok alapján az alábbi tényállást állapította meg.<br>
Az ajánlatkérõ a K. É. 1998. április 22-én megjelent számában tárgyalásos gyorsított eljárásra vonatkozó részvételi felhívást tett közzé az Országház kongresszusi terme és képviselõi ülésterme hangosítási és üléstermi informatikai rendszerének felújítása, valamint ennek vonzataként szükséges építészeti és belsõépítészeti munkákra vonatkozóan.<br>
A részvételi felhívás 3. a) pontjában részletesen meghatározta a beruházás tárgyát, ami a következõ volt – az Országház kongresszusi termi hangosítási és üléstermi informatikai rendszerének kiépítése, valamint ezzel összefüggésben a szükséges hálózatépítési, építészeti, belsõépítészeti és elektromos munkák tervezése és kivitelezése a mûemléki szempontok betartásával – az Országház képviselõi ülésterme informatikai rendszerének kiépítése, valamint ezzel összefüggésben a szükséges hálózatépítési, építési, belsõépítészeti és elektromos munkák tervezése és kivitelezése a mûemléki szempontok betartásával.<br>
A részvételi felhívással egyidejûleg dokumentációt is bocsátott rendelkezésre, amelyben részletesen meghatározta a feladatokat, így az általános mûszaki dokumentáció, az információs technológiai munkák, az építészeti munkák vonatkozásában is részletes elõírásokat tartalmazott, illetõleg az ajánlatkérõi igények kerültek megfogalmazásra.<br>
A részvételi felhívás 8. pontjában a résztvevõk pénzügyi, gazdasági, valamint  mûszaki alkalmassága, igazolására az alábbi adatokat kérte. <br>
Pénzügyi alkalmasság igazolására:<br>
– pénzintézettõl származó nyilatkozat az ajánlattevõ fizetõképességének megállapítására a következõ tartalommal<br>
– mióta vezeti a gazdálkodó szerv bankszámláját,<br>
– gazdálkodó szerv a fizetési kötelezettségeinek pontosan eleget tesz-e, <br>
– számláján sorban állás volt-e, és utoljára mikor,<br>
– cégbemutatás,<br>
– a cég jelenlegi állapota szerinti cégbejegyzési okmányok másolata,<br>
– 1996. évi mérleg,<br>
– likviditási mutatók.<br>
Mûszaki alkalmasság igazolására:<br>
– a közbeszerzés tárgyára korlátozottan a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésében elõírtak, azzal a kiegészítéssel, hogy az elbírálási szempontjához megfelelõ adatszolgáltatása rendelkezésre álljon,<br>
– az ajánlattevõ által az elõzõ három évben készített hasonló jellegû munkák bemutatása, különös tekintettel a folyamatosan mûködõ, kiemelt közintézményeken végzett tevékenységre, valamint az építési és belsõépítészeti munkákra vonatkozóan a mûemlék jellegû környezetben végzett tevékenysége,<br>
– az ajánlattevõ mûszaki, technikai felszereltségének leírása,<br>
– azoknak a mûszaki szakembereknek vagy mûszaki egységeknek a megnevezése, akiket az ajánlattevõ be kíván vonni a teljesítésbe,<br>
– azoknak az alvállalkozóknak a megnevezése, akiket az ajánlattevõ a közbeszerzés értékének 15%-át meghaladó mértékben igénybe kívánja venni, valamint<br>
– ajánlattevõi nyilatkozatot, illetõleg hatósági igazolásokat, melyeket a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdése elõír.<br>
A ajánlatkérõ mind a részvételi felhívásban, mind az elkészített dokumentációban is meghatározta az ajánlatok elbírálási szempontjait, nevezetesen az összességében legelõnyösebb ajánlat szempontja alapján kívánta elbírálni azokat, ily módon megadta az elbírálási szempontokat, azok fontossági sorrendjét, illetõleg az ajánlati dokumentáció 39. oldalán meghatározta azt is, hogy bizonyos elbírálási szempontokon belül miket kíván vizsgálni.<br>
Az elbírálási szempontok a következõk voltak:<br>
– mûszaki minõségi jellemezõk,<br>
– ajánlati ár,<br>
– kongresszusi terem és képviselõi ülésterem munkavégzésre történõ lefoglalásának idõtartama,<br>
– jótállási feltételek (rendszergarancia is),<br>
– referenciák,<br>
– mûemlékvédelmi megfelelõség.<br>
A részvételi felhívásban a részajánlat-tételi lehetõséget kizárta, azonban lehetõséget adott a többváltozatú ajánlattételre az ajánlatkérõ.<br>
A részvételi jelentkezések elbírálását követõen az ajánlatkérõ ajánlattételre felhívta a kérelmezõt, a VM Pro Kereskedelmi Kft.-t, a Selectrade Kft.-t, az Architekton Kft.-t és a Philips Kft.-t az 1998. május 7-én kelt levelében. Ebben a levélben megadta ismételten az ajánlatok elbírálási szempontjait. <br>
Az ajánlatok bontására 1998. június 3-án került sor. Négy ajánlat érkezett: a kérelmezõ, a VM Pro Kft., a Philips Kft. és az Architekton Kft. ajánlata. Ezt követõen az ajánlattevõkkel az ajánlatkérõ a következõ idõpontokban tárgyalt. 1998. június 19-én a Philips Kft.-vel és az Architekton Kft.-vel, míg június 22-én a VM Pro Kft.-vel és a kérelmezõvel. A kérelmezõ többváltozatú ajánlatot adott, a végleges – "J" jelû – ajánlatát 1998. június 29-én nyújtotta be. A nyertes ajánlattevõ 1998. június 26-án nyújtotta be végleges ajánlatát.<br>
Az ajánlatkérõ héttagú bírálóbizottságot állított fel, amely bizottság a következõ személyekbõl állt: Árva Péter, Nagy Zoltán, Bordács Csaba, Kovács Béla Károly, Lukács József, Nagy Árpád és Kósa Endre. A bírálóbizottság értékelte az ajánlatokat, oly módon, hogy pontozásos rendszert állítottak fel. Az elsõ – mûszaki minõség elbírálási szempont vonatkozásában adható maximális pontszám 32, az ár vonatkozásában 30, a termek lefoglalása 15 pont, jótállás 10 pont, referencia 8, mûemlékvédelem 5 pont. <br>
A kérelmezõ és a nyertes ajánlattevõ vonatkozásában az alábbi pontszámok születtek:<br>
<br>
Elbírálási 	Max. pont	Digiton Kft.	VM Pro Kft.<br>
szempont		(kérelmezõ)	(nyertes)<br>
 <br>
Mûszaki minõség 	32 	23 	28<br>
Ár 	30 	25 	30 <br>
Termek lefoglalása 	15 	10 	10 <br>
Jótállás 	10 	6 	8<br>
Referencia 	8 	4 	5 <br>
Mûemlékvédelem 	5 	2 	4<br>
Összesen 	100 	70 	86<br>
1998. június 30-án került sor az ajánlatkérõi döntésre, mely értelmében nyertesként a VM Pro Kft.-t jelölte meg, és errõl a döntésérõl fax útján értesítette az ajánlatkérõ az ajánlattevõket 1998. július 1. napján.<br>
A szerzõdést megkötötte a nyertes ajánlattevõvel 1998. július 16. napján. <br>
A kérelmezõ 1998. július 16-án nyújtott be jogorvoslati kérelmet a Döntõbizottsághoz. Kérte, hogy a Döntõbizottság állapítsa meg, hogy jogsértést követett el a közbeszerzési eljárása során ajánlatkérõ, semmisítse meg a közbeszerzési eljárás lezáró döntését és a felmerült költségek megfizetésére kötelezze. Kérte továbbá, hogy a Döntõbizottság hozzon ideiglenes intézkedést, és a szerzõdéskötést tiltsa meg.<br>
Indokként elõadta, hogy álláspontja szerint a közbeszerzési eljárás során több esetben jogszabályt sértett az ajánlatkérõ. Megkérdõjelezte, hogy rendelkezett-e megfelelõ forrással a közbeszerzési eljárás megindításának idõpontjában, hiszen a közbeszerzési eljárás megindításának a forrás megléte fontos feltétele.<br>
Álláspontja szerint ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a>-át azzal a magatartásával, hogy a korábbi nyílt eljárás során lehetõséget biztosított a nyertes ajánlattevõnek, hogy a kérelmezõ ajánlatába betekinthessen, és átvegye az õáltala alkalmazott mûszaki megoldásokat.<br>
Ezt arra alapítja, hogy tudomása volt arról, hogy az ajánlatot elbíráló értékelõbizottság egy tagja, Reichlin Viktor ezt a tényt alátámasztó szakvéleményt adott. Sérelmezte továbbá, hogy az eljárás eredményérõl szóló tájékoztatás telefaxon került elküldésre, levélben ez nem került megerõsítésre, valamint ajánlatkérõ írásbeli indokolását kérte a döntésrõl a 6. sz. melléklet szerint, azonban ennek a megadott határidõn belül az ajánlatkérõ nem tett eleget.<br>
Álláspontja szerint egyébként az összességében legkedvezõbb ajánlatot õ adta, így erre való hivatkozással az ajánlatkérõ közbeszerzési eljárása során hozott döntését is támadta. Vitatta a nyertes ajánlattevõ pénzügyi és mûszaki alkalmasságát, illetõleg álláspontja szerint nem az elbírálási szempontok szem elõtt tartása mellett hozta meg az ajánlatkérõ közbeszerzési eljárást lezáró döntését.<br>
Álláspontja szerint a részvételi felhívás részét képezik a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) és (5) bekezdésében meghatározottak, nevezetesen, hogy az árubeszerzés tárgya értékének 50%-át meghaladónak kell lenni a belföldön foglalkoztattak által elõállított értéknek. Álláspontja szerint az õ ajánlata ennek maradéktalanul eleget tett, ezzel szemben a fenti törvényi követelményeknek nem felelt meg a nyertes ajánlattevõ, hiszen a megrendelõ igényeinek megfelelõ referenciákkal, saját gyártású technikai egységekkel nem rendelkezik. Ugyanígy az egyenértékû pályázatok közül az elõbb hivatkozott törvényhely (4) bekezdése szerint azt az ajánlatot kell elõnyben részesíteni, amely alapján a belföldön foglalkoztatottak által elõállított érték a legmagasabb. Mivel az ajánlatukban csak olyan külföldi termékek szerepelnek, melyeket más pályázók sem tudnak belföldi elõállítású termékkel kiváltani, így álláspontja szerint valószínû, hogy e szempontok alapján döntött az ajánlatkérõ.<br>
Hivatkozott a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(5) bekezdésére, mely "elõnyszabályt" állapít meg, és ez a kérelmezõ javára szól, hiszen õk MSZ N ISO 9001: 1984 minõségbiztosítási tanúsítvánnyal rendelkeznek, míg a nyertes ajánlattevõ nem.<br>
Álláspontja szerint a mûszaki alkalmassága megkérdõjelezhetõ a tekintetben is a nyertesnek, hogy nem rendelkezik megfelelõ szakemberekkel, akik megfelelõ jártasságot tudhatnak maguk mögött ilyen jellegû rendszerek kiépítésében.<br>
Sérelmezi továbbá azt, hogy állítása szerint a tárgyalásos eljárásban a VM Pro Kft. ajánlata olyan mûszaki megoldásokat is tartalmazott, amely a kérelmezõ vagy a Philips Kft. szerzõi és iparjogvédelme alá tartozik.<br>
Elismerte, hogy némileg jobb volt a VM Pro Kft. ajánlati ára, azonban nem rendelkezik ISO 9001 minõségbiztosítási rendszerrel, nincs a tárgykörben felmutatható mûködõ referenciája, illetõleg az ajánlatkérõ által elvárt rendszerrel sem rendelkezik. Ezzel szemben õ birtokában van hazai gyártású egységeknek. Nem rendelkezik a nyertes ajánlattevõ az utóbbi három évben készült hasonló jellegû beruházások bemutatásával, folyamatosan mûködõ kiemelt közintézményekben végzett tevékenység ismertetésével. Így elfogadhatatlan egy olyan cég nyertesként való kihirdetése, amely csak elképzelésekkel rendelkezik, az ajánlatkérõ kívánalmainak megfelelõ rendszer kiépítésével viszont nem.<br>
Elõadta, hogy egyébként a már meglévõ rendszer kiépítését kérelmezõ végezte, és karbantartását õ látja el.<br>
Bizonyítási indítványként elõterjesztette, hogy a Döntõbizottság állításainak igazolására tanúként hallgassa meg Reichlin Viktort és Barta Istvánt, akik állításuk szerint részt vettek az ajánlatok értékelésében.<br>
Ezen szakértõk tanúvallomásával alá kívánja támasztani azt, hogy a VM Pro Kft. nyílt eljárás során csatolt dokumentációja milyen mûszaki tartalommal rendelkezett és miként változott meg a tárgyalásos eljárás során benyújtott anyagban. Ebbõl következtetni lehet arra, hogy a VM Pro Kft. ajánlatát csak továbbfejlesztette, részletezte, illetõleg soha nem ismertetett technikai megoldásokat rögzítette.<br>
Álláspontja szerint a mûszaki tartalom vizsgálatakor szakértõ bevonása szükséges, ezen vélemény nélkül nem dönthetõ el a csillagpontos és a BUS-rendszer, illetõleg az analóg és a digitális jelátvitel közötti különbség.<br>
Az ajánlatkérõ elsõdlegesen a jogorvoslati kérelem elutasítását kérte, egyrészt elkésettségre, másrészt alaptalanságra történõ hivatkozással, valamint indítványozta, hogy a Döntõbizottság állapítsa meg, hogy a kérelmezõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>( 1) bekezdésének azon rendelkezését, mely szerint az ajánlattevõ köteles tiszteletben tartani a verseny tisztaságát. Ezért kérte a Kbt. 88. § (1) bekezdésének e) és f) pontja alapján legfeljebb öt évre tiltsa el a közbeszerzési eljárásokban való részvételtõl, és bírságot szabjon ki vele szemben.<br>
Indokaként elõadta, hogy a korábbi nyílt eljárásban megtartott 1998. április 21-i eredményhirdetésen a kérelmezõ képviselõje jelen volt, így annak az eljárással kapcsolatos információk április 21-i eredményhirdetésen már a tudomására jutottak.<br>
Elõadta, hogy álláspontja szerint nem követtek el a közbeszerzési eljárás során jogsértést, hiszen a kérelmezõ az ajánlatok értékelésére vonatkozó jegyzõkönyvet kért tõlük, nem pedig a döntésük írásbeli indokolását, ilyen kötelezettséget a Kbt. nem ír elõ, mely szerint az ajánlatkérõnek ilyen tárgyú jegyzõkönyvet kellene kiadnia.<br>
A Kbt. nem tiltja az eredményrõl fax útján történõ értesítést, és olyan kötelezettséget sem ír elõ, hogy az eredményre vonatkozó döntésrõl írásban is megerõsítést kellene adni jelen eljárási fajta esetében.<br>
Álláspontja szerint a nyertes ajánlattevõ mûszakilag, pénzügyileg, gazdaságilag alkalmas a feladat elvégzésére. Téves a kérelmezõ <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(4) és (5) bekezdésére történõ hivatkozása, mivel a nyertes ajánlattevõ magyar cég és ez esetben is a belföldön foglalkoztatottak által elõállított érték meghaladja a beszerzés értékének 50%-át. Ajánlatából egyértelmûen kitûnik, hogy a tervezést, a gyártást és a helyszíni szerelést hazai munkával oldja meg.<br>
Nem felel meg a valóságnak elõadása szerint az a kérelmezõi állítás, mely szerint a kérelmezõ építette volna ki az informatikai rendszert az ajánlatkérõnél, hiszen ezt nem a kérelmezõ, hanem más cég végezte, õ csupán karbantartását látja el, karbantartási szerzõdés alapján.<br>
A megfelelõ fedezet a rendelkezésükre állt ezen beszerzés meghirdetésekor. A nyílt eljárásban nem tartotta elfogadhatónak az ár–teljesítmény arányát, azaz a szolgáltatás–ellenszolgáltatás értékarányát, ezért került sor a tárgyalásos eljárás alkalmazására. Így tehát a forrás mindenképpen a rendelkezésükre állt.<br>
Álláspontja szerint a Kbt.-nek nincsen olyan rendelkezése, amely elõírná, hogy a fax útján történõ írásbeli értesítést meg kellene postai úton ismételni. Az elbírálási szempontoknak megfelelõen, azok fontossági sorrendjét betartva hozták meg a döntésüket, azonban eltérõ mûszaki megoldásokat ajánlott meg a nyertes, illetve a kérelmezõ. Topológiai felépítésében a kérelmezõ BUS-os szektorokra bontott rendszert alakított ki, míg a VM Pro Kft. csillagpontos felépítésû rendszert. A kérelmezõ jeltovábbítási rendszere a központi egységig analóg, míg a nyertes esetében digitális. A terem alaphangosítását egészen más rendszerû hangsugárzókkal és elhelyezéssel alakítja ki a nyertes. A nyertes a kérelmezõhöz képest más típusú mixereket és erõsítõket használ, teljesen más kapcsolási rendszerrel.<br>
Az elbírálási szempontok figyelembevételével jobbnak ítélte a nyertes ajánlattevõ ajánlatát.<br>
Álláspontja szerint a kérelmezõ beadványaiban iratszerûen elismerte, hogy a VM Pro Kft. ajánlatára és ezen túlmenõen annak részletes tartalmáról jogosulatlanul információkat szerzett be, erre alapítja az eltiltásra vonatkozó indítványát.<br>
Az ajánlatkérõ elõadta, hogy álláspontja szerint lehetõsége volt a tárgyalások során az ajánlattevõknek ajánlataik módosítására. Reichlin Viktor által készített szakértõi vélemény a Döntõbizottság rendelkezésére áll, azonban õ a bírálóbizottságban nem vett részt, így a döntéshozó ezt nem is vette figyelembe, ezen eljárásban Berta István szakértõi véleményt nem adott, így ilyen szakértõi véleményt nem tud a Döntõbizottság rendelkezésére bocsátani.<br>
Az egyéb érdekeltként a VM Pro Kft. nyilatkozatában vitatta, hogy olyan mûszaki megoldást alkalmazott volna, melyet a kérelmezõ ajánlatából merített. Elõadta, hogy az általa ajánlott termék magyar fejlesztés, magyar gyártása külföldi elektronikai alkatrészekkel történt. ISO 9001 minõségbiztosítási rendszerrel kapcsolatosan elõadta, hogy alvállalkozója, az N és BT Kft. rendelkezik ISO 9001 minõségbiztosítási rendszerrel. <br>
Álláspontja szerint alkalmas a teljesítésre mind mûszaki, mind gazdasági, pénzügyi szempontból, amelyet ajánlatában ki is munkált. <br>
A kérelmezõ jogorvoslati kérelme alaptalan.<br>
A Döntõbizottság elsõdlegesen megvizsgálta a kérelmezõ közbeszerzés forrására vonatkozó jogorvoslati kérelmét.<br>
Az iratokból egyértelmûen megállapítható volt, hogy a tárgyalásos eljárást megelõzõ nyílt eljárást az ajánlatkérõ eredménytelennek nyilvánította, majd ezt követõen a K. É. 1998. április 22-i számában részvételi felhívást tett közzé tárgyalásos gyorsított eljárás alkalmazására. A kérelmezõnek tehát már ekkor a tudomására kellett jutnia annak a ténynek, hogy esetleg forráshiányos lehet a beszerzés, ezért a jogorvoslatra nyitva álló határidõ a K. É.-ben történt felhívás megjelentetésétõl kezdõdött. Tehát ehhez viszonyítottan a jogorvoslati kérelem erre irányuló része mindenképpen elkésett, hiszen a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése kimondja, hogy az eljárás megindítására az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetõleg kezdeményezhetõ. E határidõk elmulasztása jogvesztéssel jár.<br>
Tényként megállapítható, hogy tárgyalásos gyorsított eljárást alkalmazott az ajánlatkérõ. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése kimondja, hogy a meghívásos és tárgyalásos eljárásra egyébként, ha a törvény másként nem rendelkezik, a nyílt eljárás szabályait kell megfelelõen alkalmazni.<br>
A tárgyalásos eljárásnak éppen az a lényege, hogy az ajánlatkérõ az általa kiválasztottakkal szabadon tárgyal a szerzõdés feltételeirõl, így nincsenek ennek során a felek kötve a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. §-</a>ában meghatározott módon a szerzõdés tartalmára vonatkozóan ajánlataikhoz. Ebbõl az következik, hogy a tárgyalásos eljárás lehetõséget ad arra, hogy az ajánlatok bizonyos fogyatékosságait a felek a tárgyalások keretében orvosolhassák, azaz az ajánlatkérõ számára kedvezõbbé tehessék az ajánlatkérõi elvárásokra tekintettel az ajánlataikat.<br>
Ebbõl következik az is, hogy az ajánlatok, amelyek az ajánlati felhívás szerint benyújtásra kerültek, eltérõ kidolgozottságúak lehetnek. Fontos azonban azt kiemelni, hogy az ajánlati felhívás keretein belül tárgyalhat csupán szabadon az ajánlatkérõ és ily módon nem csak jogosult, hanem köteles is meghatározni a közbeszerzés tárgyával kapcsolatos valamennyi igényét, hiszen õ tudja pontosan és konkrétan azt, hogy milyen specifikációkkal rendelkezõ beszerzésre van szüksége.<br>
Mindemellett azonban az ajánlatkérõt az igényeinek és elvárásainak meghatározása során nem illeti meg korlátlan szabadság. Az ajánlatkérõi szabadságnak a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében meghatározott alapelv az esélyegyenlõség elve – amelyet a Kbt. egyéb konkrét rendelkezése is alátámaszt - korlátot szab. Az ajánlati felhívást tartalmazó Kbt. 33. § (1) bekezdése is alátámasztja a fentiekben hivatkozott alapelvet, amikor kimondja, hogy az ajánlatkérõ az ajánlati felhívás tartalmát úgy köteles meghatározni, hogy annak alapján az ajánlattevõk egyenlõ eséllyel megfelelõ ajánlatot tudjanak tenni.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásában, illetve a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni. Mindebbõl következik, hogy az ajánlatkérõ az esélyegyenlõség biztosítása által emelt keretek között jogosult az igényeihez, feladataihoz igazodóan a beszerzés tárgyával kapcsolatos mûszaki követelményt meghatározni.<br>
A Döntõbizottság megállapította, hogy az ajánlatkérõ a felhívásában és a dokumentációjában pontosan meghatározta azt, hogy mit kér az ajánlattevõktõl, illetõleg azt is meghatározta, hogy milyen elbírálási szempontok szerint fogja az ajánlatokat elbírálni.<br>
Jelen eljárásban a tárgyalások során az ajánlatok módosításra kerültek, és az ajánlattevõk tudomásul vették az ajánlatkérõ elvárásait, és ennek megfelelõen tették meg módosított ajánlatukat.<br>
Az ajánlatkérõ a jelentkezõk pénzügyi, gazdasági és mûszaki alkalmasságát megvizsgálta a részvételi jelentkezések értékelésekor. Így mind a kérelmezõt, mind a nyertest e szempontból alkalmasnak ítélte, ezért hívta fel õket ajánlattételre. Amennyiben a pénzügyi, gazdasági és mûszaki alkalmasságát kívánta volna vitatni a nyertesnek a kérelmezõ, akkor ezt megtehette volna legkésõbb az ajánlattételre történõ felhívástól számított 15 napon belül.<br>
Figyelemmel arra, hogy ezt egyik résztvevõ sem sérelmezte, így a Döntõbizottságnak el kell fogadnia az ajánlatkérõ azon döntését, mely szerint az ajánlattételre felhívottak pénzügyileg, mûszakilag és gazdaságilag alkalmasak a közbeszerzési eljárás tárgyát képezõ beszerzés megvalósítására.<br>
A Döntõbizottság áttanulmányozta és összehasonlította a nyertes és a kérelmezõ végleges ajánlatát és megvizsgálta, hogy az ajánlatkérõ a felhívásában és a dokumentációban foglaltaknak megfelelõen az elbírálási szempontokat és azok fontossági sorrendjét szem elõtt tartva hozta-e meg a közbeszerzési eljárás lezáró döntését.<br>
Figyelmen kívül hagyta a Döntõbizottság az ajánlatkérõ pontozásos rendszerét, és egyértelmûen abból a szempontból vizsgálta meg az ajánlatokat, hogy egyes elbírálási szempontok vonatkozásában kinek az ajánlata bizonyult jobbnak. Nincs relevanciája annak, hogy a belsõ ügyrendjében az ajánlatkérõ milyen értékelési technikát választ, azt kell szem elõtt tartani, hogy az értékelés végeredménye tükrözze az elbírálási szempontoknak történõ megfelelést és a fontossági sorrendet.<br>
A Döntõbizottság a kérelmezõ végleges "J" jelû ajánlatát és a VM Pro Kft. végleges ajánlatát vizsgálta meg. A kérelmezõ végleges "J" jelû árajánlata bruttó 360 M Ft volt, melybõl az elektronikai rész árajánlata 175 M Ft volt, a belsõépítészeti – amely munkát a Deko-Desing alvállalkozóval valósítja meg – 185 M Ft volt. Ehhez képest a nyertes árajánlata bruttó 348 M Ft volt, amibõl az elektronikai rész 168 M Ft. volt, a belsõépítészeti ár – amelyet az N és BT Kft. alvállalkozásában végez el – 180 M Ft volt.<br>
Az elsõ elbírálási szempont mûszaki, minõségi jellemzõk voltak. Itt egyértelmûen az ajánlati felhívásban és dokumentációban kért felhasználói igényeknek kellett mindinkább megfelelnie az ajánlattevõknek.<br>
A mûszaki minõségi jellemzõk tekintetében megállapítható volt, hogy a nyertes ajánlatában az ajánlatkérõ számára felhasználói szempontból biztonságos és jó minõségû szolgáltatást kínált azzal, hogy a képviselõi hozzászólói perifériális egységekben és a rendszer minden további elemében digitalizált jelátalakítást, valamint jeladatátvitelt tervezett csillagponti topológiában kialakított kábelhálózati rendszerben. Kizárólag a nyertes ajánlata tartalmazta a tv-közvetítést is biztosító video-rendszer és kamerák áttelepítését a kongresszusi terembe, majd visszaszerelését a képviselõi ülésterembe. A belsõépítészeti munkákban többletajánlatot adott a gyorsírói bútorok gyártására, padsorok belsõ szerkezetének átalakítására, valamint a szónoki emelvény irattartó lapjának függõleges állíthatóságára.<br>
A kérelmezõ a jelátalakítást és -átvitelt vegyes, analóg és digitális formában oldotta meg. Jelátviteli rendszerét BUS-topológiában kialakított kábelhálózati rendszerben, amely 60 egységet fog össze soros BUS-rendszerben, majd 60 egységenként a topológia csillagrendszerû. <br>
Ajánlatában a kérelmezõ nem adott olyan mûszaki megoldást, amely a soros BUS-rendszerbe fogott képviselõi periféria meghibásodása esetén védelmet biztosítana a többi rendszerbe fogott képviselõi egység kiesése ellen. Az analóg jeltovábbításnál a nyertes korszerûbb, digitalizált jelátvitelt alkalmazott, a teljes rendszerben.<br>
Kérelmezõ ajánlatában nem szerepelt a videotechnika rendszer át- és visszatelepítése, továbbá a belsõépítészeti munkák többletajánlatot nem tartalmaztak.<br>
Összességében tehát megállapítható volt, hogy a nyertes ajánlata az ajánlatkérõ felhasználói igényei szempontjából jobban megfelelt, így helyes volt az az ajánlatkérõi döntés, mely szerint jobbnak ítélte a nyertes ajánlatát e szempontból, mint a kérelmezõét.<br>
A második elbírálási szempont az ajánlati ár tekintetében egyértelmûen megállapítható volt, hogy az ajánlatkérõ által elfogadott ajánlati ár alacsonyabb, mint a kérelmezõ végleges ajánlatában foglalt ár, tehát a nyertes ajánlata e szempontból is kedvezõbb.<br>
A harmadik a kongresszusi terem és képviselõi ülésterem munkavégzéssel történõ lefoglalásának idõtartamára adott ajánlat szempontja szerint, mind a két ajánlat azonos színvonalúnak tekinthetõ, hiszen mind a két ajánlat azonos tartalmú volt, így értékelte azt helyesen az ajánlatkérõ is.<br>
A negyedik elbírálási szempont jótállási feltételek esetében a nyertes 36 hónapos rendszergaranciát a számítógép a hang- és szavazórendszer kábeleire rendszergaranciát túl 12 évet, a padlóburkoló anyag esetében 36 hónap garanciát adott. A meghibásodás esetén a nyertes ajánlattevõ az értesítést követõ 2 órán belül kezdi meg a hiba kijavítását, míg a kérelmezõ ugyanezt 24 órán belül kezdi meg. Így tehát jobbnak kellett tekinteni a nyertes ajánlatát ezen elbírálási szempont vonatkozásában is.<br>
A kérelmezõ a gyengeáramú rendszerekre 36 hónap, a kábelhálózatra 15 év, belsõépítészetre 24 hónapos garanciát adott. Jobbnak volt tekinthetõ a nyertes ajánlata.<br>
Az ötödik elbírálási szempont a referencia volt. A Döntõbizottság a rendelkezésére álló iratok alapján áttekintette a kérelmezõ és nyertes, valamint alvállalkozóik referencialistáját, amely egy tételes felsorolást tartalmaz a referenciák részletes bemutatása nélkül. Megállapítható volt, hogy a közbeszerzés tárgyát képezõ komplett feladat végrehajtására sem a nyertes, sem a kérelmezõ nem tudott nyilatkozni. Ilyen referencia a listákon nem szerepel. Ezért a Döntõbizottság arra a megállapításra jutott, hogy indokolatlan a különbségtétel e tekintetben a két ajánlat között és azokat e szempontból a Döntõbizottság azonos színvonalúnak értékelte.<br>
A mûemlékvédelmi szempont vizsgálatakor a Döntõbizottság az ajánlatok áttanulmányozása során megállapította, hogy e szempontból kidolgozottabb volt valóban a nyertes ajánlata. Konkrét mûszaki megoldásokat ajánl, ami szorosan összefügg a mûemlékvédelmi szempontokkal (a karzatok lábazatába beépítendõ hangsugárzók, a csatolt padlóburkoló anyagminta megfelelõsége). Ezen elbírálási szemponton belül az ajánlatkérõ meghatározta, hogy megvizsgálja az ajánlattevõk mûszaki, technikai felszereltségét és az asztalos mûhelyháttér bemutatását kéri. A VM Pro Kft. erre vonatkozóan részletes bemutatást adott, míg a kérelmezõ erre irányuló ajánlata nem volt kellõen kidolgozott. Ezen elbírálási szempont vonatkozásában is jobbnak kellett tekintetni a nyertes ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a legkedvezõbb ajánlatot tette.<br>
Tehát megállapítható, hogy a legelõnyösebb ajánlatot a nyertes tette, így az ajánlatkérõi döntés az 59. § (1) bekezdésének megfelelõ volt.<br>
A Döntõbizottság a kérelmezõ <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(4) és (5) bekezdésében foglalt törvényi szabályozással kapcsolatos elõadásával szemben elfogadta az ajánlatkérõ írásban elõterjesztett nyilatkozatát és jogi álláspontját.<br>
A VM Pro Kft. magyar cég, s jelen közbeszerzési eljárásban is a belföldön foglalkoztatottak által elõállított érték meghaladja a beszerzés értékének 50%-át. Megállapítható volt ajánlatából, hogy a tervezést és a gyártást, valamint a helyszíni szerelést hazai munkavégzéssel oldja meg.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(5) bekezdésének alkalmazására csak akkor kerülhet sor, ha a nyertes ajánlat nem állapítható meg. Ez esetben azonban az elbírálási szempontok figyelembevételével ez egyértelmûen megállapítható volt, ezért az "elõnyszabály" nem alkalmazható.<br>
A Döntõbizottság vizsgálta, hogy a döntéssel kapcsolatos írásbeli indokolás az ajánlatkérõ részére megküldésre került-e.<br>
A becsatolt – kérelmezõ által ajánlatkérõhöz írt – levélbõl egyértelmûen megállapítható, hogy az eljárás során keletkezett jegyzõkönyvének megküldését kérte. A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése értelmében az ajánlattevõt kérelmére, a kérelem kézhezvételétõl számított 15 napon belül tájékoztatni kell kizárásának, illetõleg ajánlata elutasításának okairól a 64. § (1) bekezdésében megállapított írásbeli összegzés szerint. A törvény pontosan meghatározza azt, hogy a döntésrõl lehet írásban indokolást kérni, nem pedig a döntésrõl készült jegyzõkönyv megküldését lehet kérni. Ennek megfelelõen ezen levél tartalmából sem lehet arra következtetni, hogy az eredmény írásbeli indokolásának kérésérõl volt szó. Miután a törvényben megfogalmazott kérés nem volt, így arra választ sem kaphatott.<br>
A Döntõbizottság elfogadta az ajánlatkérõnek azon jogi érvelését, mely szerint a Kbt. nem írja elõ, hogy ezen eljárásfajta esetében az eredményrõl szóló fax utján történt értesítést meg kellene erõsíteni levélben. Ennél a választott eljárási fajtánál a levélben történõ megerõsítést csak a hirdetmény faxon történõ megküldésekor írja elõ. [Kbt. 72. § (4) bekezdés.]<br>
A Döntõbizottság a kérelmezõ bizonyítási indítványának nem adott helyt. Egyrészt a Döntõbizottság nem tartotta szükségesnek a bizonyítási indítványban megjelölt két tanú meghallgatását, mivel a rendelkezésre álló iratokból egyértelmûen megállapítható volt, hogy Berta István nem mûködött közre az ajánlatokat értékelõ bíráló- bizottságban, ugyanígy az értékelõbizottságban nem vett részt Reichlin Viktor sem. Az megállapítható volt, hogy külsõ szakértõként adott be szakértõi véleményt 1998. június 10-én, de a bírálóbizottság munkájában nem vett részt.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdése értelmében az ajánlatkérõ az ajánlatok elbírálásához legalább 3 tagú bizottságot hoz létre, amely szakvélemény készítésével segíti az ajánlatkérõ nevében a közbeszerzési eljárást lezáró határozatot meghozó személy döntését. Ebbõl a törvényi szabályozásból az következik, hogy a szakvélemény készítésével csupán elõsegítik a közbeszerzési eljárást lezáró döntést hozó személyt, tehát kötelezõ tartalmi erõvel nem rendelkezik egy-egy szakértõi vélemény, hiszen a szakértõi vélemények egybevetését követõen hozza meg a döntéshozó személy a döntését.<br>
A Döntõbizottság a felhívás és dokumentációban foglaltak szem elõtt tartása mellett összehasonlította az ajánlatokat és megállapította, hogy jobb volt összességében a nyertes ajánlata. Mindezekre tekintettel mellõzte a Döntõbizottság a kérelmezõ által bejelentett személyek tanúkénti meghallgatását.<br>
A Döntõbizottság hatáskörét a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése részletesen szabályozza. Ily módon tehát az a) pont a közbeszerzési eljárás jogtalan mellõzése miatt indult eljárás lefolytatása, b) pont a Kbt. 5. §-ában foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása, c) pont az ajánlatkérõ döntésével szemben bármely érdekelt által benyújtott kérelem elbírálásával kapcsolatos kérelem.<br>
A törvényi szabályozásból következik: amely kérdéskörök nem ezen három pontba tartoznak, azok a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése értelmében a bíróság hatáskörébe tartoznak, nevezetesen: a közbeszerzésekkel kapcsolatos, az (1) bekezdésben nem említett egyéb jogvita elbírálása.<br>
Az ilyen egyéb jogvita körébe tartozik annak a kérdésnek az eldöntése, hogy bizonyos mûszaki megoldásokat jogtalanul alkalmazott-e a nyertes ajánlattevõ.<br>
Mindezekre tekintettel tehát a Döntõbizottság a kérelmezõ jogorvoslati kérelmét egyrészt a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésére figyelemmel elkésettség, másrészt a 88. § (1) bekezdés a) pontjára tekintettel alaptalanság címén utasította el.<br>
Az ajánlatkérõ észrevételt terjesztett elõ a Döntõbizottsághoz, nevezetesen, hogy a kérelmezõ jogosulatlanul információt szerzett a VM Pro ajánlatáról, erre tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés e)–f) pontjai alapján 5 évre tiltsa el a közbeszerzési eljárásban való részvételtõl.<br>
A Döntõbizottság ezzel kapcsolatosan kifejti, hogy természetesen lehetõség van jogorvoslati kérelem elõterjesztésére, az erre nyitva álló határidõn belül és a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. §-</a>ában elõírt alaki feltételek megléte esetén. Az ajánlatkérõ által elõterjesztett észrevételeiben foglalt "kérelem", amely nem tekinthetõ a Kbt. által szabályozott jogorvoslati kérelemnek.<br>
A Döntõbizottság ideiglenes intézkedést nem alkalmazott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában meghatározott törvényi feltételei nem álltak fenn. <br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja. <br>
<br>
Budapest, 1998. augusztus 27.<br>
<br>
Dr. Deli Betty s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Monory Bulcs s. k. <br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>