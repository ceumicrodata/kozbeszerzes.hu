<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6021)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.31/13/1998.<br>
Üi.: Kalmárné Diósy Ildikó<br>
Telefon: 175-1086<br>
<br>
Tárgy: Pest Megyei Víz-  és Csatornamû Építõ Kft. kérelme Táborfalva Község Önkormányzata közbeszerzési eljárása és az M+A Kft. ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pest Megyei Víz- és Csatornamû Építõ Kft. (1107 Budapest, Balkán u. 4. II/6., jogi képviselõ: dr. ifj. Petrik Ferenc ügyvéd, 1012 Budapest, Mikó u. 14.) kérelmezõ jogorvoslati kérelmére, amelyet Táborfalva Község Önkormányzata (2381 Táborfalva, Tanácsköztársaság tér l., jogi képviselõ: dr. Czifra Károly ügyvéd, 5000 Szolnok, Dózsa Gy. u. 2.) ajánlatkérõ községi szennyvízcsatorna és szennyvíztisztító telep építésére kiírt közbeszerzési eljárása ellen nyújtott be, részben helyt ad és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért vele szemben 1 000 000 Ft, azaz egymillió forint bírságot szab ki, egyebekben a kérelmet elutasítja. Az M+A Épületgépészeti és Közmûépítõ Kft. (2220 Vecsés, Temetõ u. 14–16.; jogi képviselõ dr. Berta Hubert ügyvéd, 1028 Budapest, Áfonya u. 8/A) ellen benyújtott jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 sz. számlájára fizesse be és ugyanezen határidõn belül kérelmezõ részére 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ elõminõsítéses nyílt eljárásra szóló részvételi felhívást tett közzé a K. É. 1997. október 8-i számában. Felhívásában Táborfalva Község csatornahálózatának és szennyvíztisztító telepének kivitelezésére kért részvételi jelentkezéseket. A felhívásra 20 cég jelentkezett, közülük hetet ajánlattételre alkalmasnak minõsített és õket 1997. november 24-én ajánlattételre felhívta. Részletes ajánlati és mûszaki feltételeit a dokumentáció tartalmazta, utasításait további két, írásban megküldött "kiegészítõ" irattal tette teljessé. Az 1998. január 26-i ajánlattételi határidõre a következõ négy cég nyújtotta be ajánlatát: M+A Épületgépészeti és Közmûépítõ Kft. (a továbbiakban: M+A Kft.), Innoterv Ipari Fõvállalkozó Rt., S and G Izraeli Magyar Kereskedelmi Kft. (a továbbiakban: S-G Kft.) és kérelmezõ. Ajánlatkérõ 1998. február 3-án nyertest hirdetett az M+A Kft. személyében, akivel a szerzõdést egyidejûleg megkötötte.<br>
Kérelmezõ jogorvoslati kérelmében az ajánlatkérõ eljárást lezáró döntését kifogásolja. Álláspontja szerint ajánlatkérõ nem bírálta el kérelmezõ ajánlatát, a nyertes kiválasztása pedig nem a felhívásban meghatározott elbírálási szempontok szerint történt. Ajánlatkérõ nem fogadhatott volna el a kiírástól alapvetõen eltérõ mûszaki megoldásra tett ajánlatot, mert ezzel a beszerzés tárgyát változtatta meg az eljárás folyamán. Kérelmezõ sérelmezi azt is, hogy az M+A Kft. a kérelmezõ ajánlatával kapcsolatosan az üzleti titok körébe tartozó információkkal rendelkezett, ezekhez pedig csakis úgy juthatott hozzá, hogy mind az ajánlatkérõ, mind az M+A Kft. megsértette a <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. §-</a>ának üzleti titok védelmére vonatkozó szabályait és a verseny tisztaságát. Kifogásolja az M+A Kft. részvételét a közbeszerzési eljárásban összeférhetetlenség miatt, miután a kft. a felhívási dokumentáció készítése során közremûködött a koncepció kidolgozásában.<br>
Mindezekre tekintettel kéri, hogy a Döntõbizottság állapítsa meg az ajánlatkérõ és az M+A Kft. által elkövetett jogsértéseket, velük szemben szabjon ki bírságot és az M+A Kft.-t egy évre tiltsa el a közbeszerzési eljárásban való részvételtõl, továbbá kötelezze a jogsértõket az eljárási díj és a költségek viselésére.<br>
Ajánlatkérõ a jogorvoslati kérelem elutasítását kérte részben megalapozatlanság, részben elkésettség miatt. Elõadta, hogy eljárást lezáró döntését a felhívásban közzétett értékelési szempontok alapján hozta meg, ennek során kérelmezõ ajánlatát is elbírálta. A felhívás és a dokumentáció elõírásai lehetõvé tették alternatív mûszaki megoldás elfogadását (ezt a tényt kérelmezõ elkésetten kifogásolja). Az M+A Kft. számára kérelmezõ ajánlatával kapcsolatos információkat nem adott. Az M+A Kft.-t a részvételi felhívás és a dokumentáció elkészítésébe nem vonta be. Kéri a Döntõbizottságtól a kérelmezõvel szemben a <a href="http://net.jogtar.hu/jr/gen/getdoc.cgi?docid=99500040.tv#85">Kbt. 85. § </a>a) pontjának alkalmazását.<br>
Egyéb érdekeltként észrevételt tett az M+A Kft. és a KSN Kft. Az M+A Kft. elõadta, hogy a kérelmezõ ajánlatáról csakis a bontáskor közölt, illetõleg az 1998. január 6-i konzultáción nyilvánosan elhangzott információkkal rendelkezett.<br>
A KSN Kft. nyilatkozata szerint az 1998. január 6-i és 26-i idõpontokban az ajánlattevõk mellett, mint a kérelmezõ szakértõje, személyesen megjelent.<br>
A Döntõbizottság a rendelkezésére álló iratok és a tárgyaláson elhangzottak alapján a következõ tényállást állapította meg.<br>
Az ajánlatkérõ a részvételi felhívás 3. a) pontjában a beszerzés tárgyát a következõképpen határozta meg: "Szennyvízcsatornázás.<br>
Gravitációs csatorna:<br>
– NÁ 250 KG-PVC 	kb. 800 fm<br>
– NÁ 200 KG-PVC 	kb. 19 500 fm<br>
– NÁ 150 KG-PVC házi bek. 	kb. 8 500 fm<br>
Nyomóvezeték:<br>
– NÁ 100 KM-PVC 	kb. 1 000 fm<br>
– NÁ 150 KM-PVC 	kb. 450 fm<br>
– Átemelõk: 	9 db<br>
– MÁV-keresztezés: 	2 db<br>
Szennyvíztisztító telep (biológiai) 2x500 m3/d".<br>
A részletes ajánlati és mûszaki feltételeket dokumentációban határozta meg, amely az Aqua Construct Rt. 275/I/94. tervszámú vízjogi létesítési engedélyezési tervét, valamint az ajánlat elkészítéséhez elõírásokat meghatározó "Utasítás"-t, a Közép-Duna-völgyi Vízügyi Igazgatóság H 11443-4/94-I. számú vízjogi létesítési engedélyét és az azt módosító H 22002-5/96-I. számú engedélyokiratát tartalmazta. A terv és az engedélyek gravitációs csatornahálózat és OMS biológiai szennyvíztisztító kialakítására vonatkoznak.<br>
A részvételi felhívás 3. c) pontja szerint az ajánlatkérõ részajánlatot is elfogadott, sõt még azt is elõírta, hogy külön kell ajánlatot tenni a csatornahálózat, illetve a szennyvíztisztító telep kivitelezésére.<br>
A felhívás 11. pontja alapján az ajánlattevõk több változatban is ajánlatot tehettek. Az ajánlatkérõ az alternatív ajánlat elfogadása feltételeként elõírta, hogy az ajánlattevõnek részletes számításokat és terveket, alkalmazási engedélyeket kell mellékelnie, az alternatívák mûszaki tartalma a tenderdokumentációval legalább azonos értékû és a kivitelezés költsége kedvezõbb legyen, a kivitelezés idõtartama nem nõhet (részvételi felhívás 11. pont). A dokumentációban elõbbieken kívül azt is elõírta, hogy a kiírástól eltérõ technológia alkalmazása esetén az ajánlathoz pontosan milyen mellékleteket kell becsatolni.<br>
Ajánlatkérõ szakértõi bizottságban értékelte az ajánlatokat, majd az eljárást lezáró döntést az önkormányzati testület hozta meg 1998. február 3-án. A szakértõi értékelésben a felhívás szerinti szempontoknak megfelelõ vizsgálat található azzal az eltéréssel, hogy az ajánlati árat az ajánlatkérõ külön értékelte valamennyi részajánlatra és alternatív ajánlatra vonatkozóan. Az egyéb szempontok szerinti vizsgálatban az alternatív és részajánlatokat nem különböztette meg egymástól, azaz értékelése egységes volt.<br>
Az ajánlatkérõ az S-G Kft valamennyi ajánlatát érvénytelenné nyilvánította, mert az nem felelt meg a felhívás feltételeinek.<br>
Az 1998. február 3-i testületi ülésen elõször az ajánlatkérõ abban döntött, hogy gravitációs vagy vákuumos csatornarendszert valósít-e meg. Döntésével elutasította a gravitációs, tehát az ajánlati felhívása szerinti alapajánlatokat, azokat a további értékelésben nem vette figyelembe.<br>
Ajánlatkérõ – még mielõtt az ajánlatokat részletesen értékelte volna – abban is döntött, hogy nem fogad el részajánlatot külön-külön a csatornahálózatra és a szennyvíztisztító telepre, hanem egyetlen kivitelezõt választ a teljes beruházás megvalósítására.<br>
Ezt követõen ajánlatkérõ az M+A Kft. és az Innoterv Rt. ajánlatait értékelte. Eljárást lezáró döntését elõbb a csatornahálózatra vonatkozóan hozta meg, majd a már résznyertesnek tekintett M+A Kft. szennyvíztisztító telepre vonatkozó ajánlatai közül választotta ki a 2. számú alternatívát, mint nyertes ajánlatot.<br>
A jogorvoslati kérelem részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ építési beruházásra ajánlati felhívást csak jóváhagyott építési engedélyezési terv megléte esetén tehet közzé. Az 1/1996. (II. 7.) KTM rendelet a Kbt. 96. § (3) bekezdésében biztosított felhatalmazás alapján azt is egyértelmûen, kötelezõen meghatározta, hogy a jóváhagyott engedélyezési terv alapján indult közbeszerzési eljárásban a dokumentációt miként kell elkészíteni. A jogszabály a dokumentáció tartalmi követelményeit részletesen meghatározza. Mindebbõl, továbbá a Kbt. 40. § (1) bekezdésébõl – ajánlatkérõ a beszerzés tárgyát köteles pontosan meghatározni – következik, hogy az ajánlati felhívásban, illetve dokumentációban alternatív ajánlattételt engedélyezni csak a jóváhagyott technológia körén belül lehet.<br>
Az eljárás során megállapítható volt, hogy az ajánlatkérõ az alternatív ajánlat benyújtását a dokumentációtól eltérõ mûszaki megoldásokkal engedte meg, azzal a feltétellel, hogy az áttervezést, tervmódosítást az ajánlathoz kell csatolni, nyertesség esetén pedig az engedélyeztetést a nyertesnek kell elvégezni. <br>
E helytelen alternatív ajánlattételi lehetõség alapján valamennyi ajánlattevõ nyújtott be olyan ajánlatot, amely eltért az engedélyezett mûszaki megoldástól. Kérelmezõ esetében ilyen ajánlat volt csatornahálózatra a vákuumos Vacuflow rendszerrel készült ajánlat, az M+A Kft. esetében a vákuumos Iseki rendszerrel tett ajánlat, az Innoterv Rt. részérõl a vákuumos Airvac rendszerû megoldás és az S-G Kft.-tõl két vákuumos (Airvac, Iseki) rendszerrel tett ajánlat. A szennyvíztisztító telepre vonatkozóan kérelmezõ és a többi ajánlattevõ is a terv szerinti és engedélyezett OMS technológián kívül egyéb technológiai megoldással is tett alternatív ajánlatot. A dokumentációtól eltérõ alternatív ajánlatok mûszaki tartalma alapvetõen eltért egymástól.<br>
Végeredményben ennek a következménye, hogy összehasonlításra alkalmas ajánlatok csak azok voltak, amelyek a felhívási dokumentációnak megfeleltek – vagyis alapajánlatok –, ugyanis csak ezek voltak azonos mûszaki tartalmúak. Ezek tényleges elbírálására, összehasonlítására azonban nem került sor. Egyrészt azért, mert a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdés szerinti javaslattételi bizottság az ajánlati változatokat külön-külön nem értékelte, másrészt azért, mert a döntésre jogosult képviselõ-testület elsõdlegesen arról döntött, hogy a csatorna hálózat esetében kizárólag azokkal az ajánlatokkal foglalkozik, amelyek nem gravitációs, hanem vákuumos rendszerre vonatkoznak. E döntést követõen a gravitációs rendszerre tett ajánlatokat a tényleges értékelés során mellõzték. <br>
A vákuumos rendszerre tett ajánlatok esetében is szinte kizárólag azt vizsgálta az ajánlatkérõ, hogy technológiai szempontból melyiket tartja számára elfogadhatóbbnak. Gyakorlatilag az értékelés folyamán végezte el azt a feladatot, amelyet az ajánlati felhívás közzétételét megelõzõen kellett volna elvégeznie, nevezetesen a lehetséges technológiák közül az ajánlatkérõ igényeinek megfelelõ technológia kiválasztását. Az ajánlatkérõ ugyanis a közbeszerzési eljárást megelõzõen köteles az igényeit felmérni annak érdekében, hogy a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdésébõl eredõ – a beszerzés tárgyát köteles pontosan meghatározni – kötelezettségének eleget tudjon tenni. Ezzel összhangban rendelkezik úgy az épített környezet védelmérõl szóló 1997. évi LXXVIII. törvény 32. § (7) bekezdés a) pontja, hogy építési beruházás esetén a hatósági építési engedélyezési terv készítését megelõzõen kötelezõ a tervpályáztatás. Ez az eljárás szolgál arra, hogy az ajánlatkérõ a legmegfelelõbb koncepciót (technológiát) válassza ki és már csak ezt követõen szabad az engedélyezési tervet elkészíttetnie. A közbeszerzési folyamat a Kbt. 32. § (2) bekezdése, illetve a 40. § (1) bekezdése szerint azon a ponton indítható, amikor a tervek jóváhagyásra kerülnek.<br>
Ennek nyilvánvaló indoka, hogy a Kbt. elõírja az ajánlatkérõnek, hogy a közbeszerzés tárgyát megfelelõ pontossággal határozza meg. A verseny tisztasága, az esélyegyenlõség, végsõ soron pedig az ajánlatok objektív elbírálása ugyanis csak akkor lehetséges, ha az ajánlattevõk ugyanarra a tárgyra, ugyanolyan feltételek között tesznek ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a Kbt. 34. § (1) bekezdésében meghatározott elbírálási szempontok egyike – jelen esetben az összességében legelõnyösebb ajánlat kiválasztása szempontjából – a legkedvezõbb ajánlatot tette.<br>
Az ajánlatkérõ – korábbiakban kifejtett – mulasztásából eredõ jogellenesség az egész közbeszerzési eljárás során végighúzódik és végsõ soron az értékeléskor, az eredményhirdetéskor realizálódik. A lényegesen eltérõ, továbbá ajánlatkérõ által sem eldöntött technológiát tartalmazó ajánlatok objektív, az elbírálási szempontok szerinti összehasonlítását az ajánlatkérõ nem végezte el. Ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésére figyelemmel az 59. § (1) bekezdését.<br>
A szennyvíztisztító telepre tett ajánlatok elbírálása ugyancsak jogsértõ, figyelemmel arra, hogy ajánlatkérõ elsõdlegesen arra tekintettel hirdette ki a nyertest, hogy személye megegyezzen a csatornahálózatot kivitelezõ ajánlattevõvel. Az értékelési szempontok szerepe ez esetben sem volt meghatározó.<br>
A fentiekben kifejtettek szerint a jogsértések ténylegesen az értékelés, illetve az eredményhirdetés során következtek be. Ennek megfelelõen a Kbt.-ben meghatározott határidõk is ezen idõponttal kezdõdnek.<br>
Nem lehet kellõ hivatkozási alap az ajánlatkérõ részérõl, hogy az ajánlati felhívást – annak jogsértõ voltát – a kérelmezõ már korábban megismerte, sõt ajánlatot is tett a felhívás szerint. A Kbt. alapelvi, illetve tételes jogi rendelkezéseibõl egyértelmûen megállapítható, hogy az eljárás jogszerûségének biztosítása az ajánlatkérõ feladata. Az ajánlattevõknek nem feladatuk, hogy az eljárás elsõ mozzanatától törvényességi felügyeletet gyakorolnak az ajánlatkérõ fölött. Ebbõl az következik, hogy nem mentheti ki magát ajánlatkérõ egy általa elkövetett korábbi jogsértésre hivatkozva.<br>
A Döntõbizottság a kérelem további részeit elutasította.<br>
Kérelmezõ megalapozatlanul kifogásolja az összeférhetetlenségi szabályok megsértését.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint nem lehet ajánlattevõ, akit az ajánlatkérõ a részvételi felhívás, az ajánlati felhívás és a dokumentáció elkészítésébe bevont. A rendelkezésre álló iratokból, illetve a tanúként meghallgatott személy vallomásából megállapítható, hogy ajánlatkérõ egyetlen késõbbi ajánlattevõt, illetõleg annak alkalmazottját sem vonta be a dokumentáció elkészítésébe. A dokumentációnak, amelyet az Aqua Construct Rt. készített, nincs olyan konkrétan megjelölt része, amelyet egyértelmûen az M+A Kft. ügyvezetõ igazgatója vagy a kft. készített volna, ilyen munkarészt sem kérelmezõ, sem a tanú nem jelölt meg. A közbeszerzési eljárást megelõzõen az eljárás elõkészítése során végzett igényfelmérés, tájékozódás körében létrehozott személyes kapcsolatok semmiképpen sem tekinthetõk úgy, mint a dokumentáció elkészítésébe történõ bevonás.<br>
Kérelmezõ a verseny tisztasága megsértésének megállapítását is kérte a Döntõbizottságtól arra hivatkozással, hogy az üzleti titkai sérültek az eljárás során. Álláspontja szerint az M+A Kft. csak úgy szerezhetett tudomást az általa megjelölt alvállalkozóról, hogy az ajánlatukat jogosulatlanul megismerhette. A rendelkezésre álló iratokból megállapíthatóan az ajánlatkérõ az ajánlatokat jogosulatlanul más célra nem használta fel, illetõleg a megbízottján kívül jogosulatlan személynek betekintést nem engedélyezett. A KSN Kft. alvállalkozói minõségére az eljárásban részt vevõ ajánlattevõk okszerûen következtethettek, ugyanis nevezett kft. mind a bontáskor, mind a helyszíni konzultáción a kérelmezõ által meghívott személyként [<a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(2) bekezdése] vett részt.<br>
Az indokolásban kifejtettek szerint a Döntõbizottság – a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva – megállapította, hogy az ajánlatkérõ megsértette a Kbt. 59. § (1) bekezdését, ezért vele szemben a Kbt. 88. § (1) bekezdés d), f), g) pontja szerinti jogkövetkezményt alkalmazta. Egyebekben a kérelmet a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1997. március 16.<br>
<br>
Divinyi József s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>