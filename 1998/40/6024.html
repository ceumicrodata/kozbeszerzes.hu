<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSI DÖNTÕBIZOTTSÁG (6024)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 155/7/1998.<br>
Üi.: Dr. Monory Bulcs<br>
Telefon: 375-5819<br>
Fax: 355-5082<br>
<br>
Tárgy: DUNANETT Kft. jogorvoslati kérelme a Dunamente Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DUNANETT – Dunaújvárosi Regionális Köztisztasági és Hulladékkezelõ, Szolgáltató  Kft. (2401 Dunaújváros, Budai Nagy A. u. 2.) jogorvoslati kérelme alapján a Dunamente Kommunális Kht. (2457 Adony, Dózsa Gy. út 62–64.) mint ajánlatkérõ által közzétett – Adony és 13 környezõ település körzeti kommunális hulladéklerakó üzemeltetése tárgyú közbeszerzési eljárása elleni jogorvoslati eljárást – a jogorvoslati kérelem visszavonására figyelemmel – megszünteti.<br>
A határozat ellen fellebbezésnek helye nincs.<br>
<br>
INDOKOLÁS<br>
<br>
Az ajánlatkérõ a K. É. 1998. április 15-én megjelent, 15. számának 2146–47. oldalain tette közzé nyílt eljárási formájú ajánlati felhívását, a rendelkezõ részben megnevezett közbeszerzési eljárásra. Az ajánlati felhívásra több ajánlattevõ – közöttük kérelmezõ – nyújtott be ajánlatot.<br>
A kérelmezõ a Döntõbizottsághoz 1998. július 6-án érkezett beadványában jogorvoslati kérelmet nyújtott be, amelyben kérte, hogy állapítsa meg a Döntõbizottság, hogy az ajánlatkérõ az ajánlatok elbírálását követõ eredményhirdetéskor nem a legelõnyösebb ajánlattevõt hirdette ki nyertesnek, kérte a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (1) bekezdés c) és g) pontjai szerinti jogkövetkezmények alkalmazását. Kérte ideiglenes intézkedésként a még meg nem kötött szerzõdés megkötésének megtiltását.<br>
Az ajánlatkérõ a jogorvoslati kérelemre adott észrevételében elõadta, hogy álláspontja szerint a törvény elõírásai szerint járt el, jogszabályt nem sértett, a nyertesnek hirdetett ajánlattevõvel (Vertikál Rt.) a vállalkozási szerzõdést 1998. július 1-jén megkötötte.<br>
A Döntõbizottság 1998. július 23-án tárgyalást tartott. Ezen a tényállás feltárását követõen a kérelmezõ a benyújtott jogorvoslati kérelmét teljes terjedelmében visszavonta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdésének felhívásával a rendelkezõ rész szerint döntött. A Kbt. 79. § (1) bekezdése kimondja:<br>
"A bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni."<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (1) bekezdése tartalmazza: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja."<br>
Tekintettel arra, hogy a kérelmezõ a jogorvoslati kérelmet visszavonta, a Kbt. az Áe. hivatkozott rendelkezését alkalmazni rendeli, a Döntõbizottság a rendelkezõ részben foglaltak szerint határozott.<br>
<br>
Budapest, 1998. július 29.<br>
<br>
	Dr. Monory Bulcs s. k.	Pribelszkiné Mravik Erzsébet s. k.<br>
	közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>