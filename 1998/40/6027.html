<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6027)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D. 148/11/1998.<br>
<br>
Tárgy: Magyar Aszfalt Kft. jogorvoslati kérelme a Budapest Fõváros XXIII. Kerület Soroksár Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Aszfalt Kft. (1135 Budapest, Szegedi út 35–37., képviseli dr. Kecskés Gabriella ügyvéd, 1135 Budapest, Szegedi út 35–37. továbbiakban kérelmezõ) jogorvoslati kérelmét, melyet a XXIII. ker. Soroksár Önkormányzat (1239 Budapest, Grassalkovich út 162.) által közzétett Maros utcai 3178 m2-es lakóút kiépítése tárgyú közbeszerzési eljárása ellen nyújtott be, elutasítja. <br>
A felek a felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKLÁS<br>
<br>
Ajánlatkérõ a Közbeszerzési Értesítõ (továbbiakban: K. É.) 1998. április 29-én megjelent, 17. számában a Maros utcai (Tartsay utca és Mesgye utca között) 3178 m2 – alapterületének szilárd burkolattal történõ kiépítésére tett közzé ajánlati felhívást nyílt eljárás formájában.<br>
Az ajánlattételi határidõig, 1998. június 9-ig 10 ajánlat érkezett. Ajánlatot tettek: Szintvonal Kft., ÚT XI Kft., MOTA Hungária Rt., Strabag Hungária Rt., Schubert István vállalkozó, Egri Útépítõ Rt., Penta Általános Építõipari Kft., BITUBER BAU Kft., Betonútépítõ Nemzetközi Építõipari Rt. és kérelmezõ.<br>
Az ajánlatkérõ 1998. június 23-án nyertest hirdetett Schubert István vállalkozó személyében, akivel a szerzõdést 1998. június 23-án megkötötte. Az ajánlatkérõ a második legjobb ajánlatnak a Penta Általános Építõipari Kft. ajánlatát nevezte meg.<br>
A törvényes határidõn belül kérelmezõ jogorvoslati kérelmet terjesztett elõ, melyben az ajánlatkérõ eljárást lezáró döntését kifogásolta.<br>
Álláspontja szerint az ajánlatkérõ nem az ajánlati felhívásban meghatározott értékelési szempontok alapján bírálta el az ajánlatokat, összességében elõnytelenebb ajánlatot választott ki. A nyertes ajánlat 45 nappal késõbbi határidõt és csak 0,7%-kal alacsonyabb árat tartalmazott. Referenciamunkáit ugyan a nyertesnek nem ismerte, de õk ajánlatukban két sûrûn gépelt oldalon sorolták fel referenciáikat. Tény, hogy ezek között szerepelt olyan referenciamunka is, amely nem megfelelõ minõségben készült el, de a kijavítást ezt követõen elvégezték.<br>
Kifogásolta továbbá, hogy a nyertes nem rendelkezett aszfaltbedolgozó géplánccal, aszfaltkeverõvel, továbbá pénzügyi, gazdasági és mûszaki háttere messze elmaradt a kérelmezõétõl.<br>
Véleménye szerint a II. helyezettként kihirdetett Penta Kft. ajánlata is kedvezõtlenebb volt, mind határidõ, mind ár tekintetében az õ ajánlatánál. Elõadta, hogy az ajánlatkérõ állításával szemben a célforgalmat biztosították volna, hiszen lakóutak építése elképzelhetetlen célforgalom biztosítása nélkül, továbbá az ajánlatához csatolt nyilatkozatában a dokumentációban foglalt feltételek áttanulmányozása alapján vállalták a munka elvégzését, és ezalatt érteni kell a célforgalom biztosítását is.<br>
Kérte, a Döntõbizottság állapítsa meg ajánlatkérõ jogsértését és kérte a jogsértés arányában bírság kiszabását.<br>
Az ajánlatkérõ a jogorvoslati kérelem elutasítását az alábbi indokok alapján indítványozta.<br>
Az ajánlatokat az ajánlati felhívás 13. pontjában meghatározott értékelési szempontok alapján bírálták el. Az elbírálás elsõ szempontja az elõzõ 3 évben épített lakóutak referenciái volt. A referenciák között kérelmezõ 9 lakóút-referenciát sorolt fel.<br>
Ezeket a referenciamunkákat ajánlatkérõ helyszínen is megtekintette, és azokat minõségileg nem találta megfelelõnek.<br>
Hivatkozott arra is, hogy a bírálati szempontok között szerepelt határidõ megjelölése mellett az útépítés alatti célforgalom biztosítása is, hiszen a lakosság nyugalmának biztosítása miatt ez kiemelten fontos volt. Kérelmezõ ajánlatában a célforgalom biztosítására nem tért ki.<br>
Tény, hogy a nyertes nem rendelkezett aszfaltozó géplánccal és aszfaltkeverõvel, de ez nem is volt feltétele a pályázatok benyújtásának.<br>
A nyertes ajánlattevõ adóbevallását becsatolta, abban kifogásolnivalót nem találtak, továbbá a korábban a kerületben végzett munkát a nyertes elõleg és részszámla nélkül megfinanszírozta, így pénzügyi, gazdasági alkalmasságát megfelelõnek találták.<br>
A nyertes garanciavállalása a kötelezõ alkalmassági idõn belül 4 év volt, a kérelmezõ nem vállalt garanciát.<br>
Az egyéb érdekeltek közül Schubert István vállalkozó elõadta, hogy ajánlata a kiírásban foglalt követelményeknek maradéktalanul megfelelt. Referenciamunkájára I. osztályú minõsítést kapott. Az ajánlattevõk részére nem volt elõírás a munka elvégzéséhez szükséges gépek tulajdonjogának igazolása, ezeket az eszközöket bérelni fogja. Határidõvállalása is megfelelt a kiírásban foglaltaknak. Pénzügyi hátterét ajánlatkérõ megfelelõnek ítélte, kérelmezõ ennek megítéléséhez elegendõ ismerettel nem rendelkezik.<br>
A Bituber Bau Kft. érdemi észrevételében a kérelmezõ jogorvoslati kérelmével egyetértett.<br>
A Strabag Rt., a jogorvoslati kérelemmel egyetértett, véleménye szerint a nyertesnél a kérelmezõn kívül a Betonépítõ Rt. valamint az õ ajánlatuk is kedvezõbb volt.<br>
A többi egyéb érdekelt érdemi észrevételt az üggyel kapcsolatosan nem tett. <br>
A Döntõbizottság a rendelkezésre álló iratok, a felek és egyéb érdekeltek nyilatkozatai alapján az alábbi tényállást állapította meg.<br>
Az ajánlatkérõ K. É. 17. számában közzétett ajánlati felhívásának 3. c) pontjában rögzítette, hogy részajánlatot nem lehet tenni, illetve a 14. pontban meghatározta, hogy csak egyváltozatú ajánlatot fogad el. A részletes ajánlati feltételeket a dokumentáció tartalmazta. A teljesítési határidõt ajánlatkérõ 1998. szeptember 30-ban jelölte meg.<br>
Az ajánlati ár egy összegû fix ár, amelyet a dokumentációban kiadott költségvetési kiírás beárazásával kellett megadni. A fix áron felül 5% tartalékkerettel kellett ajánlattevõknek rendelkezniük.<br>
Az ajánlattevõk számára kötbér vállalása elõírás volt. Az ajánlat elbírálásánál kedvezõnek minõsül, ha ajánlattevõ a kötelezõ alkalmassági idõn belül garanciát vállal.<br>
A mûszaki leírás IV. pontja kiemelte, hogy a kivitelezési munkák ideje alatt a helyi célforgalom biztosítása mellett az útszakasz 2 ütemben történõ lezárása szükséges. Az ajánlat kötelezõ tartalmi részei között ajánlatkérõ elõírta a heti bontású ütemterv készítését.<br>
Az ajánlati felhívás 13. pontja meghatározta az összességében legkedvezõbb ajánlat elbírálási szempontjait és azok fontossági sorrendjét. A bírálati szempontok a következõk voltak:<br>
– referencia az elõzõ 3 év lakóutak útépítési munkái alapján,<br>
– határidõ, megvalósítási idõtartam, ütemezés, különös tekintettel az építés ideje alatt a célforgalom biztosítására, <br>
– ajánlati ár,<br>
– végrehajtásért felelõs személyek szakmai, mûszaki felkészültsége, referenciamunkái,<br>
– az ajánlatkérõ mûszaki, technikai felszereltsége, <br>
– az ajánlatkérõ pénzügyi, gazdasági helyzete,<br>
– kötelezõ alkalmassági idõn belül garanciavállalása.<br>
A Döntõbizottság a kérelmezõ ajánlatát felülvizsgálva megállapította, hogy kérelmezõ a dokumentációban meghatározottak ellenére a célforgalom biztosítására ajánlatában nem tért ki.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése alapján ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kiírt ellenszolgáltatás összegére.<br>
Kérelmezõ azon hivatkozása, hogy nyilatkozatában vállalta az ajánlati dokumentáció áttanulmányozása alapján a munka elvégzését, illetõleg, hogy lakóút építése célforgalom biztosítása nélkül egyébként sem képzelhetõ el, nem elfogadható. A kérelmezõ ajánlatából nem állapítható meg a célforgalom biztosítása. Az ajánlatot úgy kell elkészíteni, hogy az egyértelmûen megfeleljen az ajánlati felhívásban és a dokumentációban meghatározott követelményeknek, és az ajánlati felhívás feltételeire kifejezett nyilatkozatot kell tenni. Az ajánlatot elkészítõ és benyújtó érdeke az, hogy ajánlata egyértelmû legyen ajánlatkérõ számára. Az ajánlatkérõtõl nem várható el, hogy a nem egyértelmûen megfogalmazott ajánlat esetén az ajánlat mögötti esetleges ajánlattevõi szándékot vizsgálja. Tény, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján ajánlatkérõ az ajánlatok elbírálása során felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében, de ez csak ajánlatkérõ lehetõsége, és nem kötelezettsége.<br>
Tekintettel arra, hogy a célforgalom biztosítása kötelezõ elõírás volt, és ennek vállalására kérelmezõ ajánlata kifejezett nyilatkozatot nem tartalmazott, így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján ajánlata érvénytelen, hiszen az nem felelt meg az ajánlati felhívásban és a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint "az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
Az ajánlatkérõ kérelmezõ ajánlatát nem nyilvánította érvénytelennek, hanem azt érdemben elbírálta, így a Döntõbizottság is elvégezte a kérelmezõ, az elsõ és második helyezett ajánlatának vizsgálatát a 13. pontban meghatározott értékelési szempontok szerint.<br>
Az elsõ elbírálási szempont az elõzõ 3 év lakóutak útépítési munkái: <br>
Kérelmezõ nagyszámú referenciamunkát jelölt meg, de ebbõl csekély számú a lakóútépítési referencia. A referenciaként megjelölt lakóutak között is található olyan, amely a kérelmezõ által sem vitatottan nem megfelelõ minõségben készült, bár a kijavítás utólagosan megtörtént. A második helyezett részletesen ismertette lakóút-referenciát.<br>
A nyertes ajánlattevõ az ajánlatkérõ kerületében végzett a jelen közbeszerzés tárgyával teljesen megegyezõ lakóútépítést, ajánlatkérõ által elismerten kiváló minõségben. Ebbõl az elbírálási szempontból az 1. és 2. helyezett ajánlata kérelmezõnél jobb volt.<br>
A második elbírálási szempont a határidõ, megvalósítási idõtartam, ütemezés, különös tekintettel a célforgalom biztosítására.<br>
Kérelmezõ célforgalom biztosítását ajánlatában nem jelölt meg, a vállalt határidõ 1998. augusztus 1. A nyertes és a második helyezett a célforgalom biztosítása mellett 1998. szeptember 15., illetve 1998. augusztus 31-i határidõt vállaltak.<br>
A dokumentációban ajánlatkérõ a teljesítési határidõt 1998. szeptember 30-ban jelölte meg. Ennek figyelembevételével az elsõ és második helyezett ajánlata is megfelelt a kiírásnak, illetõleg mivel célforgalmat kérelmezõ nem biztosított, ebbõl az elbírálási szempontból is kérelmezõ ajánlata kedvezõtlenebbnek minõsül.<br>
A harmadik elbírálási szempont az ajánlati ár volt. <br>
Kérelmezõ ajánlati ára:	26 224 956 Ft <br>
Nyertes	26 039 720 Ft <br>
a II. helyezett	28 437 700 Ft <br>
A nyertes ajánlati ára volt a legkedvezõbb.<br>
A negyedik elbírálási szempont a szakmai felkészültség, ebbõl az elbírálási szempontból mindhárom ajánlatot egyenértékûnek lehet tekinteni.<br>
Az ötödik elbírálási szempont a mûszaki, technikai felszereltség. A feladat elvégzéséhez mindhárom ajánlattevõ rendelkezett a megfelelõ technikai felszereltséggel. Az ajánlatkérõ nem követelte meg a saját tulajdonú géppark biztosítását, úgy ebbõl a szempontból a nyertes által bérleti jogviszony keretében biztosított gépeket is megfelelõnek kell tekinteni.<br>
A hatodik elbírálási szempont a pénzügyi, gazdasági helyzet megítélése. A kérelmezõ, illetve a 2. helyezett ebbõl a szempontból egyértelmûen jobbnak minõsül a nyertesnél.<br>
A hetedik elbírálási szempont a kötelezõ alkalmassági idõn belül vállalt garancia.<br>
A kérelmezõ nem vállalt jótállást ,illetve garanciát. <br>
A nyertes 4 év garanciát vállalt.<br>
A II. helyezett 3 év jótállást és kiemelten magas összegû kötbért vállalt. <br>
Ebbõl az elbírálási szempontból is egyértelmûen a nyertes és a második helyezett ajánlata jobb, mint a kérelmezõé.<br>
A fentiekbõl következik, hogy az 1., 2., 3., és 7. elbírálási szempontból a nyertes ajánlata kedvezõbb, a 4–5. szempontokból az ajánlatok között lényeges különbség nincs, és csak a 6. szempontból jobb a kérelmezõ ajánlata. Tehát az elbírálási szempontok fontossági sorrendjének figyelembevételével kérelmezõ ajánlata a nyertes ajánlatánál kedvezõtlenebb volt.<br>
A Döntõbizottság a rendelkezésre álló bizonyítékokat értékelve arra az álláspontra helyezkedett, hogy a jogorvoslati kérelem nem megalapozott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bek. c) pontjában biztosított jogkörében eljárva a jogorvoslati kérelmet a Kbt. 88. § (1) bek. a) pontja alapján elutasítja.<br>
Az elutasításra tekintettel a kérelmezõ és ajánlatkérõ saját maga viseli felmerült költségeit.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja. <br>
<br>
Budapest, 1998. július 28.<br>
<br>
Dr. Engler Magdolna s. k.	Kalmárné Diósy Ildikó s. k. <br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k. <br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>