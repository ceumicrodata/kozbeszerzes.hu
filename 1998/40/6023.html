<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6023)
</b></h2><FONT size=3><i><u></i></u><br>
Budapest, Margit krt. 85.<br>
Ikt.sz.: D. 151/15/1998.<br>
<br>
Tárgy: ÉPKER Service Bt. jogorvoslati kérelme Mikepércs Község Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mikepércs Község Önkormányzata (4271 Mikepércs, Kossuth u. 1., továbbiakban: ajánlatkérõ) 1998. július 3-án meghozott és kihirdetett, közbeszerzési eljárást lezáró döntését – amelyben a Mikepércs Nagyváradi Utcai Általános Iskola bõvítése 12,00x24,00 méteres tornateremmel és kiegészítõ helyiségekkel megjelölésû generálkivitelezési szerzõdés megkötésére irányuló eljárásban a DÉSZOL Rt.-t (Debrecen, Böszörményi út 68.) jelölte meg a közbeszerzési eljárás nyerteseként – megsemmisíti.<br>
Egyebekben a jogorvoslati kérelmet elutasítja.<br>
Kötelezi a Döntõbizottság az ajánlatkérõt, hogy az ÉPKER Service Bt. (4033 Debrecen, Kökény u. 3., továbbiakban: kérelmezõ) részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 1998. május 13-án megjelent, 1998. évi 19. számának 2770–71. oldalain tette közzé a határozat rendelkezõ részében megjelölt témakörben nyílt eljárási formában ajánlati felhívását. Az ajánlati felhívás 11. pontja határozta meg azt, hogy az ajánlatkérõ milyen igazolásokat, bizonylatokat követel meg és fogad el az ajánlattevõk pénzügyi, gazdasági és mûszaki alkalmassága igazolásaként. A 13. pont értelmében az ajánlatkérõ az összességében legelõnyösebb ajánlatot hirdeti ki nyertesnek. Ezen belül az ajánlatok elbírálása szempontjainak fontossági sorrendje az alábbi:<br>
– ajánlati ár,<br>
– referenciamunkák, pénzügyi és gazdasági alkalmasság, <br>
– garanciavállalásra vonatkozó kivitelezõi kötelezettségvállalás,<br>
– késedelmes teljesítésre tett kivitelezõi nyilatkozat.<br>
Az ajánlatkérõ az egyéb információk között közölte, hogy az ajánlatok felbontását követõ 7 napon belül eredményt hirdet.<br>
Az ajánlati felhíváson túl ajánlatkérõ "részletes pályázati felhívás" címszó alatt hét oldal terjedelmû dokumentációt bocsátott rendelkezésre, amely az ajánlattevõk számára tartalmazta a részletes ajánlattételi feltételeket.<br>
Az ajánlatkérõ az általa a közbeszerzési eljárás lebonyolítására felkért UNITERV-BER Tervezõ és Beruházó Bt. együttmûködésével 1998. június 2-án helyszíni bejárást és konzultációs lehetõséget biztosított ajánlattevõk számára. A megnevezett bt. a beérkezett ajánlatok értékelését elvégezte és döntési javaslatát az önkormányzat elé terjesztette, amely 1998. július 3-án hirdetette ki döntését, ennek értelmében a közbeszerzési eljárás nyertese a DÉSZOL Rt.<br>
A pályázatra összesen 9 ajánlat érkezett, az alábbiak: Lovász János vállalkozó, TÉGLA Gmk., Léna '97 Kft., Pillér Bt., ÉPKER Kft., Kézmûves '93 Kft., Important Bt., DÉSZOL Rt. és a kérelmezõ.<br>
A kérelmezõ 1998. június 30-i dátummal nyújtotta be jogorvoslati kérelmét, amelyet 1998. július 5-i dátummal kelt kiegészítõ iratában pontosított és kiegészített.<br>
Álláspontja szerint az ajánlatkérõ többszörösen megsértette a közbeszerzésekrõl szóló 1995. évi XL. törvényt (a továbbiakban: Kbt.), nevezetesen azon magatartásaival, miszerint az 1998. június 23-i ajánlatbenyújtás és -bontási eljárás során néhány pályázó ajánlatát érvénytelennek nyilvánították, majd június 30-án arról értesítették az összes ajánlattevõt, hogy a hiányzó igazolások pótlására póthatáridõt adnak, és erre figyelemmel az eredetileg meghirdetett eredményhirdetési határidõt (1998. június 30.) megváltoztatják és új határidõként 1998. július 3-át jelölték meg. A kérelmezõ elõadása szerint az ajánlatkérõ nem az ajánlati felhívásban meghatározott fontossági sorrend alkalmazása mellett hozta meg döntését, mert nézete szerint a meghirdetett fontossági sorrend alapján a kérelmezõ ajánlata volt a legjobb, ezzel szemben az ajánlatkérõ mégsem õt hirdette nyertesnek, csupán második helyezettként jelölte meg. Álláspontja szerint a meghirdetett fontossági sorrend szerinti elbírálási szempontok közül legalább három szempont szerint az õ ajánlata tekinthetõ a legkedvezõbbnek. Mindezekre figyelemmel kérte, hogy a Döntõbizottság semmisítse meg az ajánlatkérõ döntését, kötelezze az ajánlatkérõt valamennyi, az eljárással kapcsolatban jelentkezõ költsége, továbbá a jogorvoslati kérelemre lerótt 30 000 Ft igazgatási szolgáltatási díj megtérítésére. Ennek részletezéseként elõadta, hogy kéri kötelezni az ajánlatkérõt a pályázati díj, hatósági igazolások díja, pályázati anyag összeállításával felmerült költségei megtérítésére.<br>
Jogorvoslati kérelmében ideiglenes intézkedésként kérte a még meg nem kötött szerzõdés megkötésének megtiltását.<br>
Ajánlatkérõ a jogorvoslati kérelem elutasítását kérte.<br>
Az egyéb érdekeltek érdemi észrevételt nem terjesztettek elõ.<br>
A Döntõbizottság a rendelkezésre álló – a kérelmezõ és az ajánlatkérõ által becsatolt – iratok és dokumentumok alapján az alábbiakat állapította meg: Az ajánlatkérõ a K. É. korábban megjelölt számában közzétett ajánlati felhívásában arra vállalt kötelezettséget, hogy eredményt hirdet az ajánlatok felbontását követõ 7 napon belül. A dokumentumokból egyértelmûen megállapítható (1998. június 26-án kelt Mikepércs Község Önkormányzat polgármestere által aláírt 800-17/98. iktatószámú levél), hogy az 1998. június 30-ra hirdetett eredményhirdetési idõpontot az önkormányzat július 3-án 9.00 órára módosította, amelyrõl a megjelölt számú irattal értesítette valamennyi ajánlattevõt.<br>
A rendelkezésre álló iratokból megállapítható: a benyújtott ajánlatok túlnyomó része hiányosan tartalmazta a Kbt. és az azzal összhangban megfogalmazásra került ajánlati felhívásban elõírt igazolásokat, illetve bizonylatokat.<br>
A bontási eljárás során négy ajánlattevõnél (Lovász János, Léna '97 Kft., Pillér Bt. és Important Bt.) a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti igazolások valamelyikének hiányát állapította meg az ajánlatkérõ és ezen túl még azt is, hogy Lovász János ajánlata a mûszaki alkalmasság igazolását sem tartalmazta. A bontási eljárásról felvett jegyzõkönyv konkrétan nem rendelkezik egyetlen ajánlat kizárásáról sem. Az ajánlatkérõ 1998. június 26-án kelt levelében ajánlattevõket arról tájékoztatta, hogy a Közbeszerzések Tanácsának 4/1996. sz. (K. É. 31.) ajánlása alapján lehetõséget biztosít a hiányzó hatósági igazolások pótlására. Ebben a levélben kaptak tájékoztatást ajánlattevõk arról, hogy az eredményhirdetés július 3-án 9.00 órakor kerül megtartásra. <br>
A Döntõbizottság az említett körülmények közötti bizonylatkiegészítések utáni állapotban vizsgálva a rendelkezésre álló ajánlatokat, megállapította, hogy Lovász János ajánlata hiányos volt (a már korábban említett okok miatt), így az érvénytelen ajánlatnak tekintendõ. A Kézmûves '93 Kft. a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c)–e) pontjai szerinti saját nyilatkozatát nem csatolta, ezért ez az ajánlat a további eljárásból kizárandó. Az Important Bt. ajánlata szintén a Kbt. 46. § (1) bekezdés a) és c)–e) pontjai szerinti nyilatkozat hiánya miatt kizárandó. A megmaradt hat érvényes ajánlatot a Döntõbizottság az ajánlati felhívásban részletezett értékelési szempontok alapján vetette össze.<br>
Ennek eredményeként a kérelmezõ, illetve a nyertesnek hirdetett ajánlat egybevetése folytán megállapítható, hogy az ajánlati ár szempontjából a kérelmezõ ajánlata kedvezõbb (a bruttó 50 546 957 Ft-os ajánlattal szemben a nyertes ajánlatában 52 198 606 Ft szerepel).<br>
A második elbírálási szempont a referenciamunkák, pénzügyi és gazdasági alkalmasság tekintetében a kérelmezõ esetében megállapítható, hogy a nyertesénél jóval kisebb összegû alaptõkével rendelkezik, jelentõs mennyiségû referenciamunkáról adott számot, amelyek a közbeszerzési eljárásban megvalósítandó feladathoz hasonlóak. Ugyanakkor a nyertes ajánlata magas alaptõkét tartalmaz, a nagy volumenû munkáknál végzett részfeladatokat a valóságtól eltérõ módon adja meg, amelybõl az a látszat adódik, mintha a többmilliárdos nagyságrendû generálkivitelezési munkákat egyedül végezte volna, holott azokban csak részfeladatokat végzett. Tehát megállapítható, hogy a referencia munkák tekintetében is a kérelmezõ ajánlatánál kedvezõtlenebb a nyertesnek hirdetett ajánlat.<br>
A harmadik szempontként szereplõ garanciavállalás tekintetében a kérelmezõ jóteljesítési garanciaként egy évre 2%-ot vállalt, szemben a nyertesnek minõsített ajánlat egy évre vonatkoztatott jóteljesítési garancia 5%-ával.<br>
A negyedik értékelési szempont a kötbér mértéke, amelyben a kérelmezõ 400 000 Ft napi kötbért vállalt magára késedelmes teljesítés esetére. Ugyanezen tényezõ a nyertesnek hirdetett ajánlatban: az elsõ 30 napra vállalkozási ár 1,5 ezrelékét (napi 63 000 Ft.), a második 30 napra a vállalkozási ár 2 ezrelékét (napi 83 000 Ft), maximum a teljesítési érték 12%-áig.<br>
Mindezen tények összevetésébõl egyértelmûen és vitathatatlanul megállapítható, az ajánlati ár tekintetében kérelmezõ ajánlata kedvezõbb és referenciái jobbak. A kötbérvállalás a kérelmezõ esetében magasabb, tehát ajánlatkérõ számára elõnyösebb. Valamennyi tétel egybevetése alapján a végeredmény: a meghirdetett értékelési szempontok alapján a kérelmezõ benyújtott ajánlata a kedvezõbb. Az iratok tanúsága szerint a közbeszerzési eljárás lebonyolítási feladataira felkért szervezet szintén a most részletezett eredményre jutott, azaz a legkedvezõbb ajánlatnak a kérelmezõ ajánlatát fogadta el. Ezzel szemben az ajánlatkérõ képviselõ testülete az 1998. július 1-jén megtartott ülésén mégis a DÉSZOL Rt. ajánlata mellett döntött, ezt tartalmazza a 43/1998. (VII. 1.) képviselõ-testületi határozat. A képviselõ-testületi határozatnak indokolása nincs, az ajánlatkérõ a Döntõbizottsághoz megküldött iratában arra hivatkozik, hogy a képviselõ-testület titkos szavazással hozta meg döntését és a szintén megküldött képviselõ-testületi jegyzõkönyvben rögzítettek adhatnak esetlegesen magyarázatot a döntésrõl. Ugyanakkor a ajánlatkérõ a 800-30/1998. iktatószámú beadványában rögzítette azt is: "az önkormányzat döntése értelmében a jogorvoslati eljárás lezárásának idõpontjáig nem kívánjuk megkötni az építési vállalkozási szerzõdést a nyertes pályázóként kijelölt DÉSZOL Rt.-vel".<br>
Fentiek alapján a Döntõbizottság megállapította, hogy az ajánlatkérõ az általa közleményben közzétett elbírálási szempontokat nem maradéktalanul tartotta be döntése kialakításakor. Az csak egy formális, de semmilyen módon el nem fogadható indok, hogy a testület titkos szavazással olyan döntést hoz, amely ellentétben áll a reális tényeken alapuló, az ajánlatkérõ által felkért szakértõi tudását is felhasználó lebonyolító szervezet véleményével, ugyanakkor egyáltalán nem tartalmaz elfogadható indokolást a tényalapokon nyugvó döntési javaslattól történõ eltérés tekintetében. A Kbt. egyértelmû megfogalmazást tartalmaz abban a tekintetben, hogy a döntést az ajánlatkérõ hozza meg, ez kizárólagos kompetenciaköre.<br>
Ugyanakkor a törvény egyes rendelkezéseibõl (adott esetben a 34. § és az 59. §) és a törvény egész szellemébõl, valamint normaszövegébõl az az egyedül helytálló következtetés vonható le, hogy az ajánlatkérõi döntésnek tényeken, cáfolhatatlan bizonyítékokon kell nyugodnia.<br>
A fenti részletes bemutatás egyértelmûen bizonyítja: az ajánlatkérõ a saját maga által megfogalmazott és hirdetményben közzétett fontossági sorrendet nem vette figyelembe kellõ módon döntése kialakításánál, ennek egyenes következménye az, hogy a döntés nem objektív alapokon nyugszik. Ebbõl pedig az következik – a törvény szigorú és egyértelmû rendelkezése folytán –,  hogy a meghozott és kihirdetett döntés ellenkezik a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. §-</a>ában foglaltakkal, következésképp a kihirdetett döntés jogsértõ. Arra a tényre is figyelemmel, hogy az ajánlatkérõ beadványában közölte a Döntõbizottsággal, hogy a jogorvoslati eljárás lezárásáig nem köti meg a kihirdetett döntésen alapuló közbeszerzési eljárást lezáró szerzõdést, ezért a Döntõbizottság a Kbt. írott normáit és szellemét követve arra az álláspontra helyezkedett, hogy a Kbt. 88. § (1) bekezdés c) pontja alapján megsemmisíti az ajánlatkérõnek a közbeszerzési eljárást lezáró jogsértõ döntését, ezáltal olyan helyzetbe hozza az ajánlatkérõt, hogy a lehetõ legkisebb hátrányos anyagi következmény mellett módja és lehetõsége nyíljon egy, a törvény szerinti eljárás lefolytatására. Erre vonatkozó utasítást a Döntõbizottság határozata nem tartalmaz, mert a törvény értelmében az ajánlatkérõ szuverén joga, hogy a döntés megsemmisítését követõen ismételten lefolytatja-e a tárgyi ügyben a közbeszerzési eljárást, avagy sem. <br>
A Döntõbizottság a hivatkozott törvényhely szerinti döntés megsemmisítés mellett foglalt állást, mert ez az intézkedés az egyedül alkalmas a jelen helyzetben arra, hogy valamennyi olyan jogi és gazdasági célkitûzést szolgáljon, amely a Kbt. írott normáiból és szellemébõl következik.<br>
A Döntõbizottság a kérelmezõ jogorvoslati kérelmének azon részeit utasította el, amelyekben az anyagi következmények sorában az igazgatási szolgáltatási díjon túlmenõ anyagi befektetéseinek megfizetésére kérte kötelezni az ajánlatkérõt. A kérelem ezen részét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontjára alapítottan utasította el a Döntõbizottság. Ez a döntés a Kbt. egyértelmû szabályozásán nyugszik, amely nem ad lehetõséget arra, hogy a Döntõbizottság kötelezze az ajánlatkérõt a kérelmezõ jogorvoslati kérelmében felsorakoztatott pénzügyi követelésének megfizetésére. Ha és amennyiben ezt az igényét a kérelmezõ fenntartja, úgy polgári peres úton lehetõsége nyílik ilyen értelmû követeléseinek érvényesítésére.<br>
Miután a Döntõbizottság megállapította azt, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglalt törvényi kötelezettségeinek egyértelmûen nem tett eleget, ezért az adott eljárásban legcélravezetõbbnek tûnõ Kbt. 88. § (1) bekezdés c) pontja szerinti jogkövetkezményt alkalmazta. Miután megállapította az ajánlatkérõ jogsértését, ezért kötelezte arra, hogy a kérelmezõ részére a jogorvoslati kérelmen lerótt igazgatási szolgáltatási díjat fizesse meg.<br>
A Döntõbizottság a jogorvoslati kérelemben foglaltakkal szemben nem alkalmazott ideiglenes intézkedést, mert a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. §-</a>ában foglalt valamennyi törvényi elõfeltétel nem állott fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 16.<br>
<br>
Dr. Monory Bulcs s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Pribelszkiné Mravik Erzsébet s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>