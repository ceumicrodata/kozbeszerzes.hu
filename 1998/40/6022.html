<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6022)
</b></h2><FONT size=3><i><u></i></u><br>
Budapest, Margit krt. 85.<br>
Ikt.sz.: D.158/18/1998.<br>
<br>
Tárgy: A Hídépítõ Rt. és a Betonútépítõ Rt. jogorvoslati kérelme Jánossomorja Nagyközség Önkormányzata közbeszerzési eljárásra ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hídépítõ Rt. (1138 Budapest, Karikás F. u. 20., a továbbiakban: I. r. kérelmezõ) és a Betonút Rt. (1133 Budapest, Pannónia u. 59–61., a továbbiakban: II. r. kérelmezõ) jogorvoslati kérelmét, melyet a Jánossomorja Nagyközség Önkormányzata (9241 Jánossomorja, Szabadság út 39., a továbbiakban: ajánlatkérõ) által közzétett "térségi hulladéklerakó megépítése" tárgyában kiírt, nyílt formájú elõminõsítési eljárása ellen nyújtott be, mint alaptalant elutasítja.<br>
A Döntõbizottság felhívja az ajánlatkérõt, hogy a jogorvoslati eljárás során feltárt jogsértések miatt a közbeszerzési eljárásokról szóló 1995. évi XL. törvény (a továbbiakban: Kbt.) szabályainak megfelelõ eljárást folytasson le, azaz a Gyõri Útépítõ Kft. (9022 Gyõr, Schwarzenberg út 8/B) és a Magyar Aszfalt Kft. (8000 Székesfehérvár, Szegfû u. 5.) konzorciuma ajánlattevõt a közbeszerzési eljárás további folyamatából zárja ki.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ a rendelkezõ részben részletesen meghatározott tárgyú közbeszerzési eljárásra vonatkozó részvételi felhívását a Közbeszerzési Értesítõ 1998. évi május hó 9-én megjelent, 1998. évi 18. számában a 2687–2689. oldalain tette közzé. A beszerzés tárgyának kiemelten fontos és sajátos részegységei a következõk: 3x20 cm-es ásványi szigetelés, 2 mm vastagságú HDBE fóliaszigetelés, szivárgóréteg és drénhálózat, szivárgó vízgyûjtõ szigetelt árok, hulladékudvar, komposztálótér és komposztálócsarnok, valamint egyéb üzemi létesítmények (épületek, közmûberendezések). A kiírás értelmében részajánlat nem tehetõ. Többváltozatú ajánlat viszont igen, hogyha az ajánlattevõ a változatok tervét elkészíti, és azt engedélyezteti. Ebben az esetben legfeljebb három alternatívában tehetõ többváltozatú ajánlat. A részvételi felhívás 9. pontja szerint az alkalmasság igazolására a következõ adatokat kell benyújtani: a résztvevõ nevének, cégnevének, telephelyének, belföldi adószámának, számlavezetõ bankjának, képviselõje nevének, címének telefon- és faxszámának feltüntetését:<br>
a) Pénzintézettõl származó nyilatkozat az ajánlattevõ fizetõképességének megállapítására az alábbi tartalommal:<br>
– mióta vezeti a gazdálkodó szerv bankszámláját,<br>
– nyilatkozat az ajánlattevõ pénzügyi helyzetérõl, hitel- és fizetõképességérõl,<br>
– gazdálkodó szervezet fizetési kötelezettségeinek pontosan eleget tesz-e,<br>
– számláján sorban állás elõfordult-e.<br>
b) A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdéseiben meghatározott nyilatkozatok és igazolások. Azoknak az alvállalkozóknak, illetõleg a teljesítésben egyébként részt vevõ személyeknek, akiket az ajánlattevõ a közbeszerzés értékének 15%-át meghaladó mértékben kíván igénybe venni, megnevezésük és bemutatásuk mellett szintén csatolni kell a Kbt. 46. § (1) és (2) bekezdéseiben meghatározott nyilatkozatokat és igazolásokat.<br>
c) Az elõzõ három, 1995., 1996., 1997. év mérlege és eredménykimutatása.<br>
d) A cég jelenlegi állapota szerinti cégjegyzési okmányok hiteles másolata. Jogi személyek és jogi személyiséggel nem rendelkezõ gazdasági társaságok esetében az alapító okirat, alapszabály, társasági szerzõdés stb., valamint bírósági hatósági nyilvántartásba vételt igazoló okirat eredeti vagy hitelesített másolati példánya.<br>
A mûszaki alkalmasság igazolására:<br>
a) Az elõzõ három év legjelentõsebb építési beruházásainak ismertetésével, különös tekintettel szilárdhulladék-lerakó építési, szerelési kivitelezésére. Ismertetni kell a megvalósított létesítmények funkcióit, jellemzõ mûszaki adatait, bekerülési költségét, és a beruházó részérõl információt nyújtó személy nevét. A felsorolás terjedjen ki a folyamatban lévõ munkákra is.<br>
b) Azoknak a mûszaki szakembereknek vagy mûszaki egységeknek a megnevezésével, akiket az ajánlattevõ be kíván vonni a teljesítésbe, ismertetni kell az ajánlattevõ cég, valamint a konkrét feladatra kijelölt egység szervezeti felépítését, a vezetõ állású és az adott teljesítésben részt vevõ dolgozók, továbbá a minõség-ellenõrzésért felelõs személy megnevezését.<br>
c) Az ajánlattevõnél, igénybe venni tervezett alvállalkozóinál, egyéb közremûködõinél alkalmazott minõségbiztosítási rendszer bemutatása, illetõleg ha azt bármely nemzeti rendszerben akkreditált tanúsító tanúsította, akkor ennek igazolása.<br>
Az ajánlatok elbírálása a részvételi felhívás 10. pontja szerint történik. Az ajánlatok elbírálási szempontjai: az ajánlatkérõ az ajánlati felhívásban, illetõleg a dokumentációban meghatározott feltételeknek megfelelõ ajánlatokat az összességében legelõnyösebb ajánlat szempontja alapján bírálja el. Az elbírálás szempontjai fontossági sorrendben az alábbiak:<br>
– az ajánlattevõ rendelkezik-e az ajánlat teljesítéséhez szükséges gazdasági, pénzügyi stabilitással;<br>
– az ajánlattevõ mûszaki, technikai szempontból alkalmas-e az ajánlat teljesítésére;<br>
– az ajánlattevõ az ajánlatban foglaltakat miként kívánja megvalósítani;<br>
– milyen 15%-ot meghaladó mértékû alvállalkozókat kíván az ajánlattevõ igénybe venni a megvalósításhoz és ezek bemutatása;<br>
– az ajánlattevõ milyen ellenõrizhetõ referenciákkal rendelkezik az ajánlat témakörében, kiemelten hulladéklerakó építésére vonatkozó referenciákra;<br>
– az ajánlattevõ a referenciaként megjelölt feladatokat határidõben, szerzõdésszerûen teljesítette-e;<br>
– az ajánlattevõ az elvégzendõ feladat minõségét miként kívánja tanúsítani;<br>
– az ajánlattevõ alkalmas az ajánlatkérésben elõírt egyéb feltételek teljesítésére (fizetési határidõk és módok, kedvezmények, kötbérvállalás mértéke stb.);<br>
– ajánlati ár;<br>
– vállalt határidõ;<br>
– építési ütemterv;<br>
– jótállási feltételek.<br>
Az ajánlatkérõ elõminõsítési dokumentációt is készített. Ebben részletes mûszaki elõírásokat tett és a részvételi jelentkezés elkészítésének formai, tartalmi követelményeit határozta meg. Itt írta elõ, hogy az alkalmas minõsítés feltétele többek között a hasonló kivitelezési gyakorlatot bizonyító referenciamunkák bemutatása. A részvételi jelentkezések benyújtásának határidejéig – 1998. június 2. napjáig – 14 jelentkezés érkezett az ajánlatkérõhöz. Az ajánlatkérõ a lebonyolító UTIBER Kft.-t is bevonva, bizottságot hozott létre a jelentkezések értékelésére és június 9-én döntött a következõ jelentkezõk alkalmasságáról: Keviép Kft., Gyõri Útépítõ Kft. és Magyar Aszfalt Kft. konzorciuma, Alterra Kft., Betonútépítõ Rt. Az alkalmasnak nem minõsített 10 céget (ajánlattevõt) 1998. június 30-i keltû levelében értesítette döntésérõl. Ezen levélben a kérelmezõk részére döntését az alábbiakkal indokolta: a részvételi felhívás 9. pontjában állított feltételnek ajánlatuk nem felelt meg. Az ajánlatkérõ értékelési jegyzõkönyveibõl megállapítható, hogy kérelmezõk jelentkezését formai és tételes tartalmi szempontból kifogástalannak találta, azonban mûszaki alkalmasságukat a kevés referenciára tekintettel már nem állapította meg, továbbá a mûszaki, technikai felszereltséget is hiányosnak értékelte a kérelmezõk anyagában.<br>
Az I. r. kérelmezõ részvételi jelentkezésének vizsgálata alapján az ajánlatkérõi észrevételek az alábbiakban foglalhatók össze: a hatósági igazolások és formai követelmények tekintetében az ajánlat megfelelõ. Az I. r. kérelmezõ alvállalkozói: a Hídtechnika Kft., aki a szigetelési feladatokat végezné a jelentkezési dokumentáció szerint, továbbá a Swietelsky Kft., aki a földmunkák és az utak építését végezné, és a KÉSZ Kft., aki a csarnoképítésben kapna szerepet. A referenciák tekintetében a Hídépítõ Rt. kérelmezõ a dunavarsányi szennyvíztisztító szigetelt szellõztetõmedencéjét jelölte meg, amely nem azonos a kiírásbeli feladattal, csupán hasonló mûszaki megoldásnak fogható fel. A Hídtechnika Kft.-nél ugyanezen dunavarsányi víztisztító szigetelt szellõztetõmedencéjének szigetelési munkái kerültek feltüntetésre. A Swietelsky Kft. befejezett referenciamunkákra hivatkozni nem tudott, folyamatban van Tatabányán egy hulladéklerakó építése. Az ugyancsak alvállalkozóként szereplõ KÉSZ Kft.-nek csarnoképítésben van jelentõs számú referenciamunkája.<br>
A II. r. kérelmezõ estében megállapítást nyert, hogy az nem kizárólag a saját nevében, hanem a Betonút Rt.-t, Geohidroterv Kft.-t és Hoffmann Rt.-t magában foglaló konzorcium képviseletében nyújtotta be jogorvoslati kérelmét. Az ajánlatkérõ az elõminõsítõ eljárás során kialakított véleményében hangsúlyozta, hogy az ajánlattevõ alkalmatlanná minõsítésének okai az alábbiak: a Geohirdotervnek nincsen olyan építési referenciája, amelyet az eljárás során figyelembe lehetne venni. A Hoffmann Rt. tekintetében nem került a jelentkezési dokumentációhoz csatolásra az 1997. évi mérleg, annak ellenére, hogy ezt a részvételi felhívás részletesen és pontosan tartalmazta. A konzorcium további 7 alvállalkozót kíván bevonni a teljesítésbe. A HDPE fóliaszigetelésre csak az egyik alvállalkozó, a Konszorit Kft. rendelkezik referenciákkal. A bevonni kívánt 7 alvállalkozó egyenként nem éri el a vállalkozási összeg 15%-át. A konzorciumban részt vevõk közül a Betonút Rt. referenciái útépítésre, magasépítésre és közmûépítésre vonatkoznak. Hulladéklerakó telep csupán egy szerepel a referenciák között, ez Bicskén épült, azonban annak összbekerülési ára mindössze 45 M Ft volt, amely nagyságrendjében nem hasonlítható össze a jelenlegi pályázat tartalmát képezõ igen nagy volumenû hulladéklerakóval. Nevezettnél a folyamatban lévõ munkák között sem kerül megemlítésre szilárdhulladék-lerakó építése. Az ugyanezen konzorciumhoz tartozó Geohidroterv Kft. referenciái között hulladéklerakó telep tervezési munkát nem lehet felfedezni. Kivitelezésben sincsen saját referenciája. Alvállalkozóként vett részt három hulladéklerakó munkáiban, azonban erre vonatkozóan semmiféle adatot nem közölt, így tehát ebbõl nem lehet kikövetkeztetni, hogy azok mikor épültek, milyen nagyságrendûek és azokra a kérdésekre sem adható válasz, amelyeket a részvételi felhívás e vonatkozásban részletesen tartalmaz. A Hoffinann Rt.-nél a kiírással szemben csak az 1994., 1995. és 1996. évre vonatkozó mérleget csatolták. Az 1997-re vonatkozó mérleget annak ellenére nem csatolták, <br>
hogy e vonatkozásban a részvételi felhívás konkrét elõírást tartalmaz. Ennek hiányában pedig az rt.-nek a jelenlegi anyagi helyzete nem deríthetõ fel, nem vizsgálható. Egyebekben a Hoffmann Rt. referenciái fõleg útépítésre, közmûépítésre és hídépítésre vonatkoznak. Referencialistájában hulladéklerakó nem szerepel.<br>
A I. r. és II. r. kérelmezõ az ajánlatkérõ döntését megismerve fordult jogorvoslati kérelemmel a Döntõbizottsághoz.<br>
Elsõként a Hídépítõ Rt. jogorvoslati kérelme érkezett a Döntõbizottsághoz 1998. július 8-án, majd ezt követõen 1998. július 21-én érkezett a Betonút Rt. jogorvoslati kérelme. A Döntõbizottság az utóbb érkezett kérelmet az elõzõvel egyesítette, és így az eredetileg D.173/1998. számú ügyet egyesítette a D.158/1998. számú üggyel, és ez utóbbi számon hozta meg a jelenlegi határozatát.<br>
Az I. r. kérelmezõ a benyújtott jogorvoslati kérelmében kérte, hogy a Döntõbizottság semmisítse meg ajánlatkérõ meghozott döntését, amelyben õt alkalmatlannak minõsítette az elõminõsítési eljárás során. Kérte, hogy a Döntõbizottság ideiglenes intézkedésként függessze fel a folyamatban lévõ közbeszerzési eljárást. Indoklásként elõadta, hogy álláspontja szerint a részvételi felhívásban foglaltaknak a benyújtott jelentkezési dokumentációja maradéktalanul eleget tesz, erre tekintettel számára elfogadhatatlan az az ajánlatkérõi hivatkozás, hogy a részvételi felhívás 9. pontjában részletezettnek nem felelt meg a jelentkezési dokumentációja és ezért õt nem minõsítették alkalmassá.<br>
A II. r. kérelmezõ beérkezett jogorvoslati kérelme szintén azt sérelmezi, hogy az ajánlatkérõ indokolatlanul és megalapozatlanul hivatkozik arra, hogy benyújtott jelentkezési anyaga nem felelt meg a részvételi felhívás 9. pontjában részletezetteknek. Szintén kérte az eljárás felfüggesztését ideiglenes intézkedésként és kérte a Döntõbizottságtól az ajánlatkérõi döntés megsemmisítését. Tárgyalás megtartását kérte.<br>
A Döntõbizottság – miután az ügyeket egyesítette – eleget téve a II. r. kérelmezõ kérésének tárgyalást tartott.<br>
A Döntõbizottság a rendelkezésre álló írásbeli dokumentumok, továbbá a Döntõbizottság által 1998. július 28-án megtartott tárgyalásán az ajánlatkérõ, illetve az I. r. és II. r. kérelmezõk képviselõinek nyilatkozataiból az alábbiakat állapította meg.<br>
Az I. r. kérelmezõ jogorvoslati kérelme alaptalan. <br>
A II. r. kérelmezõ jogorvoslati kérelme alaptalan.<br>
Az I. r. kérelmezõ jelentkezési anyagát a Döntõbizottság részletesen és tüzetesen vizsgálta. Ennek eredményeként megállapította, hogy az ajánlatkérõ helyes döntést hozott akkor, amikor az elõminõsítési eljárás során nem tartotta alkalmasnak mûszaki szempontból a benyújtott anyagot, ugyanis az I. r. kérelmezõ és a bejelentett alvállalkozók nem rendelkeznek sem külön-külön, sem együttesen olyan referenciával, amely adott esetben megalapozhatná a HDPE szigetelésû szilárdhulladék-lerakó építése tekintetében szerzett gyakorlatot. Ez az elõírás a részvételi felhívás 9. pontjában hangsúlyozottan szerepel. Miután pedig a jelentkezõ nem teljesítette a részvételi felhívás ezen pontjában ajánlatkérõ által támasztott követelményt, erre tekintettel döntése jogszerû volt.<br>
Ugyancsak részletes vizsgálatnak vetette alá a Döntõbizottság II. r. kérelmezõ jogorvoslati kérelmében foglaltakat, illetve megvizsgálta teljes részletességgel a benyújtott jelentkezési dokumentációt. Ebben kétséget kizáró módon megállapította, hogy a konzorcium tagjaként a Hoffmann Rt. vonatkozásában elmulasztották benyújtani az 1997. évi mérleget. A tárgyaláson az ajánlatkérõ képviselõje egybehangzóan a korábban adott írásbeli észrevételével, akként nyilatkozott, hogy az 1997. évi mérleghiánya miatt a konzorcium e tagja tekintetében kihatással a teljes konzorcium valamennyi alkotó tagjára vonatkozóan megnyugtató módon nem értékelhetõ a pénzügyi megfelelõség és erre tekintettel is ezt a konzorciumot nem minõsítették alkalmassá, tehát az elõminõsítési eljárás során a nem megfelelõk sorába sorolták. Ezen jelentkezõ alkalmatlanságának egyik okaként szerepeltették azt is, hogy túlzottan sok alvállalkozót kíván a teljesítésbe bevonni, amely adott esetben azt az érzést keltette az ajánlatkérõben, hogy ilyen értelemben a mûszaki megfontoltság és mûszaki megalapozottság tekintetében is kevéssé lehet alkalmas ez a jelentkezõ, mint a többi jelentkezést benyújtó vállalkozó. Ezen okok együttesen eredményezték azt, hogy ezt a céget alkalmatlanná minõsítették.<br>
A Döntõbizottság tehát meg tudta állapítani a rendelkezésre álló bizonyítékok alapján azt, hogy az ajánlatkérõ mind az I. r., mind a II. r. kérelmezõ esetében helyes és jogszerû döntést hozott.<br>
Ugyanakkor a Döntõbizottság a rendelkezésre álló bizonyítékok teljes körû vizsgálata alapján megállapította azt, hogy az ajánlatkérõ értékelõ munkája során hibát követett el, nevezetesen a Gyõri Útépítõ Kft. és a Magyar Aszfalt Kft. által alkotott konzorcium vonatkozásában, ezt a konzorciumot alkalmasnak minõsítette akkor, amikor megállapítható, hogy a Gyõri Útépítõ Kft.-nek hulladéklerakó telep vonatkozásában nincsen referenciája, csak utak és közmûvek tekintetében. A Magyar Aszfalt Kft.-nek van közmûépítési, útépítési, mûtárgyépítési referenciája és bár kevés, de felfedezhetõ hulladéklerakó építési referenciája is. Ezekre tekintettel a mûszaki alkalmassági követelményeknek megfelel, ugyanakkor azonban a Magyar Aszfalt Kft. nem csatolta be a részvételi felhívásban megkövetelt banki igazolást, jelentkezése egyébként is hiányos volt. Ezek pedig olyan törvénysértések, amelyek miatt nem lehetett volna megnevezett konzorciumot alkalmasnak minõsíteni.<br>
Miután ezt a Döntõbizottság megállapította, ezért a rendelkezõ rész szerint határozott.<br>
A jogorvoslati kérelmek megismerését követõen a Mota e Comphania Sa portugál cég budapesti képviselete észrevételt tett. Ebben hangsúlyozta, hogy cégét sem minõsítette az ajánlatkérõ alkalmasnak. Ugyanakkor nincs megelégedve az elutasítás indokolásával. Álláspontja szerint az indokolás nem teljes körû és az alkalmatlanná minõsítése nincs kellõképpen megindokolva.<br>
Észrevételt tett az Alterra Kft. is, aki kérte a benyújtott jogorvoslati kérelmek elutasítását.<br>
A Strabag Rt. érdemi észrevételt nem tett.<br>
A Döntõbizottság a már hivatkozott dokumentumok vizsgálata alapján tehát megállapította, hogy az I. r. kérelmezõ tekintetében az alkalmatlanná minõsítés jogszabályba nem ütközik, az ajánlatkérõnek ez a döntése a jogszabálynak megfelelõ. Alátámasztja ezt az is, hogy az I. r. kérelmezõ referenciái között felsorolt szennyvíztisztító szigetelt szellõztetõmedence nem azonos mûszaki megoldás a szilárdhulladék-lerakóéval, ebbõl fakadóan az itteni szigetelési munkák kétségkívül hasonlóak az elõzõvel, de mégsem azonosíthatók azzal. Következésképpen az ajánlatkérõnek az a döntése, amikor a megfelelõ referenciát hiányolta a jelentkezésbõl, az megalapozott volt, erre tekintettel a döntése is jogszerû.<br>
A II. r. kérelmezõ tekintetében a már hivatkozottak szerint egyértelmûen megállapítható az, hogy az ajánlatkérõ döntése e vonatkozásban is helytálló és a törvénynek megfelelõ.<br>
Ugyanakkor a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában foglaltak szerint eljárva a rendelkezésére álló iratdokumentációt teljeskörûen átvizsgálva meg kellett hogy állapítsa, hogy az ajánlatkérõ az értékelõ tevékenysége során jogsértést valósított meg, amikor a Gyõri Útépítõ Kft. és a Magyar Aszfalt Kft. konzorcium tekintetében alkalmasságot mondott ki akkor, amikor megállapítható, hogy a konzorcium egyik tagja vonatkozásában a közzétett részvételi felhívásban elengedhetetlen feltételként meghatározott egyik feltételt nem teljesítette, amely maga után kell hogy vonja, hogy az ajánlatkérõ ezt a konzorciumot a közbeszerzési eljárás további folyamatából kizárja. Ezért hívta fel a Döntõbizottság a Kbt. 88. § (1) bekezdésének b) pontja alkalmazásával az ajánlatkérõt a jogszabálynak megfelelõ magatartás tanúsítására.<br>
Fentiekre figyelemmel, miután megállapította a Döntõbizottság, hogy mind az I. r., mind a II. r. kérelmezõ jogorvoslati kérelme alaptalan, ezért ezeket a kérelmeket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján utasította el.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. augusztus 3.<br>
<br>
Pribelszkiné Mravik Erzsébet s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>