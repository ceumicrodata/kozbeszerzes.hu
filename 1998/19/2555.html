<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2555)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 156-8530<br>
Fax: 155-5082<br>
Ikt. sz.: D. 64/2/1998.<br>
<br>
Tárgy: Paliszander Kft. jogorvoslati kérelme a Munkaügyi Minisztérium közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Horváth Béla (1065 Budapest, Bajcsy-Zsilinszky út 31. I. em.) ügyvéd által képviselt Paliszander Kft. (1191 Budapest, Méta u. 31., továbbiakban: kérelmezõ) által a Munkaügyi Minisztérium (1051 Budapest, Roosevelt tér 7–8., továbbiakban: ajánlatkérõ) famegmunkálás mechanikai technológiájával és felületkezelésével összefüggõ korszerû ismeretek, az iskolai vagy gazdálkodó szervezetnél történõ elméleti és gyakorlati oktatását és begyakorlását segítõ gépek, berendezések szállítására és üzembe állítása tárgyában indított közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Munkaügyi Minisztérium a Közbeszerzési Értesítõ 1997. október 15-én megjelent 40. számában nyílt közbeszerzési eljárásra a fenti tárgyban ajánlati felhívást tett közzé. Az ajánlati felhívás 6. a) pontja szerint az ajánlattételi határidõ a hirdetmény közzétételét követõ 41. nap volt. Az ajánlati felhívás 4. pontja a teljesítés határidejét is meghatározta, ami az eredményhirdetést követõ 10 munkanap, de legkésõbb 1997. december 14. napja volt.<br>
A kérelmezõ 1998. március 30-án nyújtott be jogorvoslati kérelmet a Döntõbizottsághoz.<br>
Jogorvoslati kérelmében sérelmezte, hogy a hirdetményi közzétételt megelõzõ elõzetes ismeret nélkül a pályázatra nem érkezhetett volna be érvényes ajánlat, hiszen a közbeszerzés tárgya olyan jelentõs értékû speciális berendezések szállítása volt, amelyekkel egyébként a hazai piaci kereslet hiányában egyetlen potenciális ajánlattevõ sem rendelkezik raktáron. Ahhoz, hogy az ajánlattevõ a felhívásnak megfelelhessen, még a közbeszerzési eljárásról szóló hirdetmény közzétételét jóval megelõzõen meg kellett rendelni a gyártól a szállítást. Ebbõl következteti, hogy a közbeszerzési eljárás nyertese, a NEWWAIT Kft. az eljárást megelõzõen tudomására jutott információk alapján nyújtott be ajánlatot. Az ajánlatkérõ azzal, hogy az ajánlattételi feltételeivel az ajánlattevõk körét egyetlen pályázóra szûkítette le, a verseny tisztaságát és az esélyegyenlõség elvét sértette. Sérelmezte továbbá kérelmében az eljárást lezáró döntést is abból a szempontból, hogy álláspontja szerint nagyságrendileg kedvezõbb ajánlatot adott, mint a nyertes ajánlattevõ. Sérelmezte, hogy a megkötött szerzõdés nem ment teljesedésbe a felek között az ajánlati felhívásban rögzített megfelelõ tartalommal. Mindezekre tekintettel kérte a jogsértés megállapítását.<br>
A kérelmezõ jogorvoslati kérelme részben elkésett.<br>
A közbeszerzésekrõl szóló 1995. évi XL. törvény (a továbbiakban Kbt.) 79. § (2) bekezdése értelmében a Döntõbizottság elõtt a jogorvoslati eljárás kérelemre vagy hivatalból indul. A kérelmet a Kbt. 79. § (3) bekezdésében írtak szerint az ajánlatkérõ, az ajánlattevõ vagy olyan egyéb érdekelt nyújthatja be, akinek jogát vagy jogos érdekét a törvénybe ütközõ tevékenység vagy mulasztás sérti vagy veszélyezteti.<br>
A Kbt. 79. § (5) bekezdése értelmében a jogorvoslati eljárás megindítása a Kbt. szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetõleg kezdeményezhetõ. Ezen határidõk elmulasztása jogvesztéssel jár.<br>
A becsatolt iratokból megállapítható, hogy az ajánlatkérõ ajánlati felhívása 1997. október 15-én megjelent a Közbeszerzési Értesítõben. Nyilván a kérelmezõ errõl tudomást szerzett, hiszen ajánlatot is beadott, nem vitatta az ajánlati felhívás tartalmát. Ezt követõen az ajánlatkérõ döntését az iratokból megállapíthatóan meghozta, az ajánlati felhívás és a Kbt. szabályai szerint meghatározott idõpontban 1997. decemberében nyertesnek hirdette ki a NEWWAIT Kft.-t.<br>
A kérelmezõ a jogorvoslati eljárás megindítása iránt az általa jogszabálysértõnek vélt esemény, azaz a közbeszerzési eljárást lezáró döntés tudomására jutásától számított 15 napon belül, a Kbt. által biztosított határidõben a jogorvoslat lehetõségével nem élt. Ezt megtehette volna egészen a közbeszerzési eljárást lezáró döntés meghozatalától, illetõleg annak tudomásra jutásától számított 15 napon belül.<br>
A fent meghatározott idõpontokra tekintettel megállapítható, hogy a jogorvoslati kérelem részben elkésett.<br>
A Döntõbizottság részben hatáskörének hiányát állapította meg a szerzõdés teljesítésével kapcsolatos jogorvoslati kérelem vonatkozásában. A Kbt. 76. § (1) bekezdése értelmében a közbeszerzésekkel kapcsolatos jogorvoslat körében a bizottság hatáskörébe tartozik:<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A (2) bekezdése értelmében a bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita elbírálása. Erre tekintettel a szerzõdés teljesítésével kapcsolatos jogsérelem bírósági eljárás keretében vitatható.<br>
A jogorvoslati kérelem, így érdemi vizsgálatának a fentebb kifejtett eljárásjogi akadályai vannak.<br>
Mindezekre tekintettel a Döntõbizottság a kérelmezõ jogorvoslati kérelmét érdemi vizsgálat nélkül utasította el a Kbt. 79. § (5) bekezdés és 76. §-ára tekintettel.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. április 3.<br>
<br>
Dr. Dely Betty s. k. 	Dr. Eke Pekács Tibor s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k. <br>
a Döntõbizottság elnöke<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>