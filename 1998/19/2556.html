<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
 KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2556)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 156-8530<br>
Fax: 155-5082<br>
Ikt. sz.: D. 42/10/1998.<br>
<br>
Tárgy: Mimikri Kft. jogorvoslati kérelme a Kincstári Vagyonigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mimikri Magas-, Mélyépítési és Kereskedelmi Kft. (2233 Ecser, Jókai út 10., a továbbiakban: kérelmezõ) jogorvoslati kérelmét, melyet Szoboszlai Katalin jogtanácsos által képviselt Kincstári Vagyonigazgatóság (1054 Budapest, Zoltán u. 16., a továbbiakban: ajánlatkérõ) Budapest VII., kerület Baross u. 61. sz. ingatlan üzemeltetése tárgyú közbeszerzési eljárás ellen indított, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a jogorvoslati kérelem, a kérelmezett írásbeli nyilatkozata, a tárgyaláson elhangzott nyilatkozatok, valamint a rendelkezésre álló közbeszerzési iratok alapján az alábbi tényállást állapította meg.<br>
Ajánlatkérõ a Közbeszerzési Értesítõ 1997. november 12-én megjelent 44. számában nyílt közbeszerzési eljárást hirdetett meg, Budapest, Baross u. 61. szám alatti ingatlan üzemeltetése tárgyában. Korábban ezen ingatlan üzemeltetését a kérelmezõ végezte határozatlan idejû megbízási szerzõdés keretében.<br>
A közbeszerzési eljárás megindításáról az ajánlatkérõ 1997. november 24-én kelt levelében tájékoztatta a kérelmezõt, amelyet kérelmezõ képviselõje 1997. november 28-án átvett. A közbeszerzési eljárás folyamán az ajánlatkérõ helyszíni bejárási lehetõséget biztosított az ajánlattevõknek. Ezen helyszíni bejárások alkalmával 1997. november 21-én a kérelmezõ képviseletében Neményi Tibor, míg 1997. december 1-jén Szabó József volt jelen.<br>
Az ajánlattételi határidõt követõen az ajánlatkérõ nyertesként a FIMÜV Rt.-t hirdette ki 1998. január 21-én.<br>
A kérelmezõvel kötött megbízási szerzõdés felmondásra került.<br>
A kérelmezõ 1998. február 27-én hiányosan nyújtott be jogorvoslati kérelmet a Döntõbizottsághoz.<br>
A Döntõbizottság felhívta a kérelmének pontosítására, nevezetesen mi volt a sérelmezett jogsértõ magatartás, álláspontja szerint az mikor történt, és mikor jutott az a kérelmezõ tudomására.<br>
A kérelmezõ jogsértõnek tartotta azt az ajánlatkérõi magatartást, hogy közbeszerzési eljárást hirdetett meg annak ellenére, hogy kérelmezõvel még egy fennálló megállapodás van. A jogsértõ esemény tudomásra jutásának idõpontját több idõpontban is megjelölte, az 1998. február 27-én kelt jogorvoslati kérelmében a tudomásszerzés idõpontját 1997. december elejében jelölte meg, majd a jogorvoslati kérelem kiegészítésében 1998 februárjában, amikor is az eljárást lezáró döntés jutott a tudomására.<br>
Kérte jogorvoslati kérelmében, hogy a Döntõbizottság az eljárást lezáró döntést semmisítse meg.<br>
Az ajánlatkérõ a jogorvoslati kérelem elutasítását kérte, elsõdlegesen elkésettségre hivatkozással, másodlagosan pedig alaptalanság címén. Álláspontja szerint jogszerûen jártak el a közbeszerzési eljárás során, amikor nyílt közbeszerzési eljárást hirdettek meg.<br>
A kérelmezõ jogorvoslati kérelme elkésett.<br>
A közbeszerzésekrõl szóló 1995. évi XL. törvény (a továbbiakban: Kbt.) 79. § (5) bekezdése értelmében az eljárás megindítása e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A Döntõbizottság a becsatolt iratokból és magából a kérelmezõi nyilatkozatból megállapította, hogy 1997. november végén, december elején tudomására jutott az a kérelmezõnek, hogy a fent megnevezett ingatlan hasznosítására az ajánlatkérõ nyílt közbeszerzési eljárást hirdetett meg.<br>
A jogsértõ magatartás, amelyet megjelölt a kérelmezõ, az nem más, mint az, hogy álláspontja szerint nem lett volna lehetõsége az ajánlatkérõnek közbeszerzési eljárást meghirdetni, mert érvényes megállapodása van ebben a tárgyban közöttük. Tehát a tudomásszerzés az iratokból is megállapíthatóan és kérelmezõ által is elismerten legkorábbi idõpontja 1997. november hónap vége, december hónap eleje volt. A kérelmezõ 15 napos jogvesztõ határideje ezen idõponttól kezdõdõen számítandó. A kérelmezõ nem nyújtott be jogorvoslati kérelmet, hanem még ezt követõen részt vett a november és december hónapban megtartott bejárásokon, a közbeszerzési eljárás során az ajánlattevõk részérõl, illetve az ajánlatkérõ részérõl felmerült kérdésekre választ is adott, és nem támadta magát a közbeszerzési eljárás megindítását, hanem tudomásul vette, hogy az folyamatban van, és ajánlattevõként ezen eljárásban részt sem vett.<br>
A vélt jogsértõ magatartás nem más, mint az, hogy az ajánlatkérõ megindított egy nyílt közbeszerzési eljárást. A megindítás pedig nem más, mint a Közbeszerzési Értesítõben történõ megjelentetés. Tehát ehhez viszonyítottan vizsgálta a Döntõbizottság a Kbt. által meghatározott szubjektív és objektív jogvesztõ határidõk kezdeti idõpontját, és megállapította, hogy nem csak a szubjektív, hanem a 60 napos objektív határidõbõl is elkésett a kérelmezõ, hiszen az 1997. november végi, december eleji tudomásszerzéstõl számítottan, szem elõtt tartva a jogorvoslati kérelem benyújtásának idõpontját (1998. február 27.), ezen határidõ is letelt.<br>
Minderre tekintettel megállapítható: a kérelmezõ jogorvoslati kérelme elkésett, tehát azt érdemi vizsgálat nélkül a Döntõbizottságnak a Kbt. 79. § (5) bekezdésére tekintettel el kellett utasítania, hiszen a jogorvoslati kérelem érdemi vizsgálatának eljárásjogi akadálya van.<br>
Az eljárási költség viselésére a Döntõbizottság a Kbt. 88. § g) pontja alapján a jogsértõt kötelezheti. Tekintettel arra, hogy jogsértés megállapításra nem került, így a rendelkezõ részben foglaltak szerint döntött a költségek viselésérõl.<br>
A Döntõbizottság tájékoztatja arról a kérelmezõt, hogy a Kbt. 76. § (1) bekezdése kimondja, hogy a közbeszerzésekkel kapcsolatos jogorvoslat körében a bizottság hatáskörébe tartozik:<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) a Kbt. 5. §-ában foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem benyújtása.<br>
A rendelkezésre álló iratokból az megállapítható volt, hogy az ajánlatkérõ a Kbt.-t nem mellõzte, a megindított közbeszerzési eljárás során kérelmezõ terhére jogsérelmet nem okozhatott, mivel a kérelmezõ az eljárásban ajánlattevõként nem vett részt, az a döntés pedig, amellyel a közbeszerzési eljárást megindította, nem ütközik a Kbt. szabályaiba, még akkor sem, ha késõbb esetlegesen egy bírósági peres eljárás megállapítja, hogy a közöttük létrejött megállapodást érvényesnek kellett volna tekinteni.<br>
A szerzõdésfelmondás érvényessége, illetõleg az abból eredõ esetleges kár megtérítés iránti igénye a kérelmezõnek a Polgári Törvénykönyv rendelkezésén alapulhat.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. március 3l.<br>
<br>
<br>
Dr. Deli Betty s. k.	Dr. Monory Bulcs s. k.<br>
közbeszerzési biztos	 közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>