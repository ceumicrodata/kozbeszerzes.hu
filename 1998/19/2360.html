<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2360)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 156-6764<br>
Fax: 155-5082<br>
Ikt. sz.: D. 32/7/1998.<br>
<br>
Tárgy: PVCS Kft. jogorvoslati kérelme Vecsés Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pest Megyei Víz- és Csatornamû Építõ Kft. (1107 Budapest, Mikó u. 14., képviseli: ifj. dr. Petrik Ferenc ügyvéd, 1012 Budapest, Mikó u. 14., a továbbiakban: kérelmezõ) a Vecsés Nagyközség Önkormányzata mint gesztor (2220 Vecsés, Szent I. tér 1., képviseli: dr. Hrabéczy Miklós ügyvéd, 2200 Monor, Kossuth L. u. 82., a továbbiakban: ajánlatkérõ) Vecsés és Üllõ települések szennyvízcsatorna-hálózatának építésére irányuló nyílt, elõminõsítéses közbeszerzési eljárása ellen kezdeményezett jogorvoslati eljárásban a Döntõbizottság megállapítja, hogy a kérelem megalapozatlan, ezért azt elutasítja.<br>
A Döntõbizottság megállapítja, hogy a közbeszerzési eljárás a részvételi felhívás közzététele vonatkozásában nem jogsértõ. A költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Vecsés, Gyál és Üllõ települések önkormányzatai mint ajánlatkérõk megbízásából a Creal-Team Kft. a Közbeszerzési Értesítõ 1997. évi 28. számában 1997. július 23-án részvételi felhívást tett közzé nyílt elõminõsítési eljárásra a három település szennyvízcsatorna-hálózatának építésére, beruházáskivitelezési szerzõdése tárgyában.<br>
A közbeszerzési eljárásban hozott ajánlatkérõi döntés ellen beérkezett két jogorvoslati kérelmet egyesítve a Döntõbizottság az eljárás felfüggesztése után a D. 238/22/1997. sz. határozatával ajánlatkérõk által jogellenesen ajánlattételre alkalmasnak minõsített két ajánlattevõt kizárni rendelte, és kötelezte ajánlatkérõket, hogy a fennmaradó ajánlatok értékelése alapján hirdessék ki a közbeszerzési eljárás eredményét, illetve, hogy az elbírálásra vonatkozó döntésüket a Kbt. szabályainak megfelelõen hozzák meg. E határozat bírósági felülvizsgálata folyamatban van.<br>
1997. december 23-án Gyál Város Önkormányzata kihirdette a közbeszerzési eljárás nyertesét, és a szerzõdést is megkötötte a csatornázás kivitelezésére.<br>
Vecsés és Üllõ Nagyközségek Önkormányzatai 1998. január 15-én a kiírt közbeszerzési eljárást eredménytelenné nyilvánították, és errõl hirdetményt tettek közzé a Közbeszerzési Értesítõ 1998. január 28-i számában.<br>
A korábbi két kérelmezõ e döntés ellen is jogorvoslati kérelmet nyújtott be. Ennek kapcsán az egyesített jogorvoslati eljárásban a Döntõbizottság az 1998. március 10-én kelt határozatával megállapította, hogy Vecsés és Üllõ Nagyközségek Önkormányzatai mint ajánlatkérõk, megsértették a közbeszerzésekrõl szóló 1995. évi XL. törvény (a továbbiakban: Kbt.) 60.§ (1) bekezdés d) pontját, mert indokolatlanul nyilvánították eredménytelenné a közbeszerzési eljárást.<br>
Vecsés Nagyközség Önkormányzata – mint gesztor önkormányzat – a Közbeszerzési Értesítõ 1998. január 28-i, 4. számában részvételi felhívást tett közzé nyílt elõminõsítéses eljárásra Vecsés és Üllõ települések szennyvízcsatorna-hálózatának építése, beruházáskivitelezési szerzõdés tárgyában.<br>
Kérelmezõ 1998. február 12-én ezen részvételi felhívás közzétételére vonatkozó ajánlatkérõi döntés ellen jogorvoslati kérelmet nyújtott be a törvényes határidõben.<br>
Kérelmében indítványozta, hogy a Döntõbizottság ideiglenes intézkedés keretében az eljárást függessze fel, az ajánlatkérõ 1998. január 28-án közzétett döntését (a részvételi felhívást) semmisítse meg, és hívja fel ajánlatkérõt a Kbt. szabályainak megfelelõ eljárásra és egyben kötelezze a jogsértõt az eljárási díj és költségek viselésére.<br>
Kérelmét azzal indokolta, hogy ugyanebben a tárgyban egy jogerõsen le nem zárult közbeszerzési eljárás van folyamatban, az ajánlatkérõ az eljárás befejezésekor nem fog anyagi fedezettel rendelkezni a megkötendõ szerzõdés teljesítésére.<br>
Sérelmezte továbbá, hogy a részvételi felhívás törvénysértõ arra tekintettel, hogy a 10. pontban az elbírálási szempontok között 20%-os súllyal szerepel a helyi munkaerõ alkalmazása és helyi adottságok ismerete, így az esélyegyenlõséget sérti ezáltal ajánlatkérõ, mivel az ország más területén mûködõ cégek hátrányba kerülnek emiatt. Álláspontja szerint a Kbt. 35. §-a csak az ajánlatok egyenértékûsége esetére teszi lehetõvé bizonyos foglalkozáspolitikai preferenciák érvényesítését. Kérelmezõ a kitûzött tárgyaláson fentieket változatlanul fenntartotta, érdemi kiegészítést a jelen jogorvoslati eljárással kapcsolatban nem tett.<br>
Ajánlatkérõ az írásos észrevételében és a kérelmére kitûzött tárgyaláson a jelen ügy érdemében azt nyilatkozta, hogy mint kiíró jogszerûen járt el, döntése formai-lag szabályos és érdemben megalapozott, mert a korábbi eljárás eredményét kihirdette határidõben, a jogorvoslati kérelemrõl való tudomásszerzést megelõzõen. Álláspontja szerint a helyi munkaerõ alkalmazására minden ajánlattevõnek lehetõsége van, ezért az mint értékelési szempont nem sérti az esélyegyenlõséget.<br>
Álláspontja szerint a közösen igényelt céltámogatás a rendelkezésükre áll, mert Gyál Város Önkormányzata a beruházást megkezdte. Véleménye alátámasztására kifejtette azt is, hogy a Döntõbizottság D. 238/22/1997. számú határozatát jogerõsnek tekinti az államigazgatási eljárás általános szabályairól szóló 1957. évi IV. törvény (továbbiakban: Áe.) vonatkozó szabályai alapján, ezért a kérelmet erre vonatkozóan indítványozta elutasítani. Közölte azt is, hogy kérelmezõ is jelentkezett az új részvételi felhívásra.<br>
A Döntõbizottságnak a rendelkezésre álló iratok és a tárgyaláson elhangzott érdemi nyilatkozatok alapján azt kellett vizsgálnia, hogy ajánlatkérõ a nyílt elõminõsítési eljárás közzétételére vonatkozó döntését jogszerûen hozta-e meg, és a részvételi felhívás 10. pontjában feltüntetett értékelési szempontok sértették-e az esélyegyenlõség elvét.<br>
Megalapozatlan a kérelem azon része, mely szerint a jogerõsen le nem zárult közbeszerzési eljárás esetén ajánlatkérõ – miután a kizárni rendelt ajánlattevõket kizárta az eljárás további szakaszából, majd az eljárást eredménytelenné nyilvánította és azt ki is hirdette a Közbeszerzési Értesítõben – jogellenesen tette közzé a részvételi felhívást.<br>
A Döntõbizottság álláspontja szerint beszerzési igény keletkezett Vecsés és Üllõ települések szennyvízcsatorna-hálózatának építése, beruházáskivitelezési szerzõdés tárgyában még akkor is, ha ezt megelõzõen jogellenesen nyilvánították eredménytelennek ajánlatkérõk az azonos tárgyú közbeszerzési eljárást.<br>
A Kbt. l. § a) pontja szerint e törvény hatálya alá tartoznak a következõ szervezeteknek a 2. § (1) bekezdése szerinti beszerzései: a) az állam, a helyi önkormányzat, a kisebbségi települési önkormányzat, a helyi kisebbségi önkormányzat, a települési önkormányzatok társulása, a központi költségvetési szerv, a helyi önkormányzati költségvetési szerv, az elkülönített állami pénzalap, a Nyugdíjbiztosítási és az Egészségbiztosítási Önkormányzat.<br>
A 2. § (1) bekezdése kimondja, hogy az 1. § szerinti szervezetek az árubeszerzéseik, valamint építési beruházásaik és a szolgáltatások megrendelése (a továbbiakban együtt: közbeszerzés) során – ha azok 4. § (1) bekezdés szerinti értéke a közbeszerzés megkezdésekor külön meghatározott összeget eléri vagy meghaladja – kötelesek-e törvény szabályai szerint eljárni.<br>
A hivatkozott törvényhelyek alapján beszerzési igény csak a Kbt. szabályai alapján teljesíthetõ, mert annak mellõzésével követnének el törvénysértést az ajánlatkérõk. A jogellenesen eredménytelenné nyilvánításból eredõ kártérítés iránti igénye kérelmezõnek, illetve ajánlatkérõnek a következmények viselése a Ptk.-n alapulhat.<br>
Megalapozatlan kérelmezõ azon nyilatkozata is, hogy ajánlatkérõ a hirdetmény közzétételekor nem rendelkezett a szerzõdés teljesítéséhez anyagi fedezettel, mert a közbeszerzési eljárás várható lezárásakor már nem fog az a rendelkezésére állni.<br>
A Döntõbizottság álláspontja szerint azzal, hogy az állami céltámogatást közösen elnyerõ három önkormányzat közül Gyál Város Önkormányzata szerzõdést kötött a beruházás kivitelezésére a nyertes ajánlattevõvel, a céltámogatás felhasználása megkezdõdött, így nem állapítható meg ajánlatkérõ terhére a Kbt. 2. § (2) bekezdésének megsértése, mely kimondja, hogy "az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll."<br>
Nem megalapozott azon kérelmezõi álláspont sem, miszerint ajánlatkérõ megsértette a Kbt. 24. § (2) bekezdésében szabályozott esélyegyenlõség elvét azzal, hogy a részvételi felhívás 10. pontjában elbírálási szempontként tüntette fel azt, hogy a helyi munkaerõ alkalmazását és a helyi adottságok ismeretét értékelni kívánja az eljárást lezáró döntése meghozatala során.<br>
A Kbt. 25. § szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A Kbt. 34. § (3) bekezdése kimondja, hogy "ha az ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – szempontok fontossági sorrendjét is meg kell határoznia."<br>
A 35. § szerint: "(1) Az ajánlatkérõ a 34. § (3) bekezdésében meghatározott feltételek mellett a foglalkoztatáspolitikai célkitûzések érvényesítése – beleértve a munkahelyteremtés ösztönzését –, az elmaradott térségek fejlesztése, a környezet védelme és a kis- és középvállalkozások részvételi esélye növelése érdekében az ajánlati felhívásban az e szempontok érvényesülését elõsegítõ feltételeket határozhat meg akkor is, ha azt e törvény nem teszi kötelezõvé (59. §). A feltételeket teljesítõ ajánlatokat az összességében legelõnyösebb ajánlat kiválasztásánál vagy az egyébként egyenértékû ajánlatok közötti választásnál az ajánlatkérõ az ajánlati felhívásban foglaltak szerint elõnyben részesíti.<br>
A fenti rendelkezésekbõl megállapítható, hogy ajánlatkérõ nem sértette meg az esélyegyenlõség elvét, mert a felhívásban meghatározhatja a kifogásolt értékelési szempontot, és ennek alapján a feltételeket teljesítõ ajánlatokat a legelõnyösebb ajánlat kiválasztásánál elõnyben részesítheti.<br>
Minderre figyelemmel a Döntõbizottság álláspontja szerint ajánlatkérõ részvételi felhívás közzétételére vonatkozó döntése nem jogsértõ, ezért a rendelkezõ részben foglaltak szerint hozta meg a Döntõbizottság a határozatát, melynek során figyelemmel volt a Kbt. 1., 2., 25. §-aiban, a 32. § (2) bekezdésében, a 34–35. §-ban, a 76. § (1) bekezdés c) pontjában, a 88. § (1) bekezdésének a) pontjában, valamint (2) bekezdésében foglalt rendelkezésekre.<br>
A Döntõbizottság a kérelmezõ jogorvoslati kérelmében foglaltak ellenére nem alkalmazott ideiglenes intézkedést, mert álláspontja szerint a Kbt. 82. § (1) bekezdésében megfogalmazott törvényi feltételek nem állottak fenn. Erre irányuló kérelem hiányában költségtérítésrõl ajánlatkérõ részére nem rendelkezett.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. március 23.<br>
<br>
Kalmárné Diósy Ildikó s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>