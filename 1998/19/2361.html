<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2361)
</b></h2><FONT size=3><i><u></i></u><br>
Budapest, Margit krt. 85.<br>
Telefon: 156-5819<br>
Fax: 155-5082<br>
Ikt. sz.: D. 37/17/1998.<br>
<br>
Tárgy: a Selectrade Kft. jogorvoslati kérelme a BM Országos Közbeszerzési Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Selectrade Kft. (1182 Budapest, Hargita tér 16., a továbbiakban: kérelmezõ) jogorvoslati kérelmét – melyet a Belügyminisztérium Országos Közbeszerzési Fõigazgatóság (1149 Budapest, Mogyoródi út 43., képviseli: dr. Sebõk Cecília ügyvéd, a továbbiakban: ajánlatkérõ) "szállítási keretszerzõdés irodatechnikai berendezések szállítására és kapcsolódó szolgáltatások teljesítésére költségvetési szervek részére" tárgyú közbeszerzési eljárása ellen nyújtott be – mint alaptalant, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ (továbbiakban: K. É.) 1997. december 3-án megjelent 47. száma 7093–7095. oldalain tette közzé a rendelkezõ részben foglalt tárgyú, nyílt eljárási formájú közbeszerzésre vonatkozó ajánlati felhívását.<br>
Az ajánlati felhívás 3. a) pontjában ajánlatkérõ közli:<br>
A beszerzés tárgya és mennyisége a 240/1996. sz. Kormányrendelet állami normatíváinak és a dokumentációban meghatározott mûszaki leírásnak megfelelõ irodatechnikai berendezések szállítása és kapcsolódó szolgáltatások teljesítése a dokumentációban részletezettek szerint az alábbi termékcsoportonkénti bontásban és összértékben:<br>
<br>
1. Másoló- és sokszorosítógépek 200 M Ft értékben<br>
<br>
2. Író- és szövegfeldolgozó gépek 10 M Ft értékben<br>
<br>
3. Összeadó gépek, kalkulátorok 10 M Ft értékben<br>
<br>
4. Iratmegsemmisítõ gépek 3 M Ft értékben<br>
A 3. c) pont értelmében ajánlattevõ a beszerzés tárgyának egy részére termékcsoportonként tehet ajánlatot, de a termékcsoportok részekre nem bonthatók.<br>
Ajánlatkérõ részletes dokumentációt bocsátott ajánlatkérõk rendelkezésére, melyben precízen elõírta a közbeszerzés tárgyát képezõ irodatechnikai berendezések specifikációit és a szállítási elvárásait.<br>
Ajánlatkérõ felhívására számos ajánlattevõ nyújtott be ajánlatot, közöttük a kérelmezõ is.<br>
Az ajánlatkérõ 1998. február 12-én eredményt hirdetett. Az elsõ termékcsoportba a beérkezett ajánlatokat nem találta elfogadhatónak, azokat érvénytelen ajánlatoknak tekintette, és a közbeszerzési eljárást e tekintetben eredménytelennek minõsítette, míg a 2., 3. és 4. számú termékcsoportban a kérelmezõ ajánlatát hirdette ki nyertesnek.<br>
Kérelmezõ 1998. február 16-án jogorvoslati kérelmet nyújtott be, melyben sérelmezte ajánlatkérõ döntését. Kérte, hogy a Döntõbizottság "helyezze hatályon kívül ajánlatkérõ döntését, gyõztesnek hirdesse ki a Selectrade Kft.-t. Ideiglenes intézkedésként az ajánlatkérõ által az újbóli ugyanerre a termékcsoportra vonatkozó közbeszerzési eljárás megindításának felfüggesztését rendelje el."<br>
Álláspontja szerint mind a négy termékcsoportra érvényes ajánlatot nyújtott be, amit bizonyít az is, hogy a 2., 3. és 4. termékcsoportban nyertesnek hirdették.<br>
Meggyõzõdése szerint ajánlatkérõnek az 1. termékcsoport tekintetében hozott döntése jogsértõ. Állítja: ajánlata teljes körû, az az ajánlati felhívásnak és dokumentációnak megfelelõ, az ajánlatkérõ igényének megfelelõ szállítási szerzõdéstervezetet feltétel nélkül írta alá. Tárgyalás tartását kérte.<br>
Ajánlatkérõ a jogorvoslati kérelemre adott észrevételében kifejti: a "másoló- és sokszorosítógépek kategóriában a közbeszerzésekrõl szóló 1995. évi XL. törvény (továbbiakban: Kbt.) 52. § (2) bekezdés d) pontja értelmében – mivel nem érkezett érvényes ajánlat –, a 60. § (1) bekezdés b) pontja alapján eredménytelennek nyilvánította a közbeszerzési eljárást. Ennek oka: egyetlen beérkezett ajánlat sem felelt meg az ajánlati felhívás és az átadott dokumentáció feltételeinek. Kiemelte a dokumentáció 22–27. oldalain közölteket, mely elõírja: "Legalább 1 éves garancia, 8 éves alkatrész- és kellékanyag-ellátás, megyénként legalább egy megfelelõ szervizszolgáltatás." Hivatkozik arra, hogy szakemberekbõl álló bírálóbizottság véleményére támaszkodott. E vélemény alátámasztotta: nem érkezett az l. termékcsoport tekintetében olyan ajánlat, mely kielégítené az ajánlati felhívásban és a dokumentációban elõírt feltételeket (ezt táblázati formában szerkesztett számítási kimutatással igazolja).<br>
Ennek tanúsága szerint a megajánlott másológépek a maximális vagy ahhoz közeli kihasználtság mellett 2 hónaptól 8 hónap idõtartamon belül elveszítenék a rájuk a kérelmezõ – ajánlatkérõ – által nyújtott garanciát, tehát nincs biztosítva ezen esetben a dokumentációban megkövetelt idõtartamú garancia. Kéri a jogorvoslati kérelem alaptalanság címén történõ elutasítását. <br>
Az egyéb érdekeltek az ajánlatkérõnek a kérelmezõ által sérelmezett döntése tekintetében érdemi észrevételt nem tettek.<br>
A Döntõbizottság a rendelkezésre álló nagy terjedelmû dokumentáció és a kérelmezõ, illetve ajánlatkérõ képviselõinek 1998. február 27-i tárgyaláson elhangzott nyilatkozatai alapján alábbiakat állapította meg:<br>
A kérelmezõ jogorvoslati kérelme alaptalan.<br>
A Kbt. 33. § (1) bekezdése, a 37. § (1) és (2) bekezdése, a 40. § (1) bekezdése tartalmazza:<br>
,,33. § (1) Az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
37. § (1) Ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlati felhívásban az ajánlatkérõ köteles megadni a dokumentáció rendelkezésre bocsátásának módját, határidejét, annak beszerzési helyét és pénzügyi feltételeit is.<br>
(2) Az ajánlatkérõ köteles gondoskodni arról, hogy az ajánlati felhívás közzétételének idõpontjától a dokumentáció rendelkezésre álljon.<br>
40. § (1) Az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni."<br>
Az ajánlatkérõ tárgyi közbeszerzési eljárásban fenti törvényi elõírásnak eleget tett. Az általa közzétett ajánlati felhívás és dokumentáció a törvénybe foglalt elõírásoknak teljeskörûen megfelel. A dokumentáció precíz és félre nem érthetõ elõírásokban közli a potenciális ajánlattevõkkel ajánlatkérõ elvárásait.<br>
Az ajánlatkérõ az l. termékcsoportra: a másoló- és sokszorosítógépekre vonatkozóan az ajánlati felhívás 15.1.1 és 15.1.2 pontjai szerint a garanciaidõn túli idõszakra karbantartatási szolgáltatás nélkül, illetve 3 éves karbantartási szolgáltatással kérte az ajánlatokat, ugyanakkor a jótállás idõtartamát a 13.5 pont szerint elbírálási szempontként is figyelembe vette. <br>
A Döntõbizottság részletesen megvizsgálta kérelmezõ ajánlatát az ajánlati felhívás, illetve dokumentáció elõbbiekben hivatkozott elõírásainak figyelembevételével, és megállapította:<br>
Kérelmezõ benyújtott ajánlatának 41. oldalán nyilatkozik a garanciális szolgáltatásokról, mely szerint: "a termékekre egységesen 2 év (másológépeknél példányszámfüggõ) teljes körû és helyszíni garanciát vállal. Ezen túlmenõen egyes termékek gyártói által ajánlatot és biztosított további garanciákat továbbadja és biztosítja a megrendelõ felé, amely a második évtõl a Selectrade Szerviz Központjában érvényes, ha további karbantartási szerzõdést nem köt a végfelhasználó cégünkkel".<br>
A garanciára vonatkozó ugyanezen feltételt kérelmezõ ajánlatának 136. oldalán megismétli.<br>
Ezen másolatfüggõ garanciavállalást részletesebben pedig ajánlatának 22. oldala tartalmazza, ahol a másológép garanciájaként 2 év/6000 másolat került megadásra.<br>
Az a tény, hogy kérelmezõ korlátozta a termékekre adott garanciát a példányszám függvényében (2 év vagy 6000 másolat), azt eredményezte, hogy a garancia idõtartama nem felelt meg az ajánlati felhívás 3. a) pontjában elõírt állami normatíváknak (240/1996. sz. Kormányrendelet) nem minden termék esetében érte el az 1 évet maximális másolókapacitás kihasználása mellett.<br>
A Döntõbizottság megállapította, hogy szélsõséges esetben akár már 2 hónap alatt elveszíthetik a garancia lehetõségét a kérelmezõ által megajánlott CANON, SHARP másológépek a másolatszámfüggõ garanciavállalásra figyelemmel. A Döntõbizottság nem fogadta el a kérelmezõnek azt a védekezését, hogy ez tulajdonképpen szolgáltatás kiterjesztésére vonatkozó feltétel, mivel ily módon kisebb leterhelés mellett a garanciaidõ megnõ, ugyanakkor díjtétel szempontjából kedvezõbb fizetési kategóriába kerül a felhasználó, továbbá hogy ez a korlátozás nem az eszközre vonatkozik. A Döntõbizottság megállapította, hogy a másolatszámfüggõ garancia mind az eszközre, mind a szolgáltatásra vonatkozik, ugyanis a kettõ nem választható el egymástól, hiszen az eszköz felhasználásával történik a másolatkészítés, a szolgáltatás pedig az eszköz rendelkezésre bocsátásával valósul meg. Ily módon nem helytálló kérelmezõ fentiekkel kapcsolatos álláspontja.<br>
A Döntõbizottság azt is megállapította, hogy az ajánlati felhívás 3. c) pontjában foglaltakra tekintettel – a termékcsoportok részekre nem bonthatók – az érvényes ajánlathoz valamennyi termékfajta esetén szükség lett volna a megfelelõségre, azaz a legalább 1 éves garanciaidõre. Az elõzõekbõl következik, hogy ezen feltétel teljesítésének hiánya érvénytelenségi ok, tehát a Kbt. 52. § (2) bekezdés d) pontja értelmében az ajánlat érvénytelennek minõsül, ajánlatkérõ jogosan nyilvánította kérelmezõ ajánlatát érvénytelennek.<br>
A rendelkezésre álló ténybeli bizonyítékok meggyõzték a Döntõbizottságot arról, hogy kérelmezõ benyújtott ajánlatában nem nyújtotta azokat a jogszabály szerint is elvárható garanciális feltételeket, melyeket ajánlatkérõ jogszerûen épített be a rendelkezésre bocsátott dokumentációjába.<br>
A Döntõbizottság fentiek tekintetében megvizsgálta a többi ajánlattevõ által benyújtott ajánlatot is. Mindezek alapján tényszerûen állapította meg: egyetlen ajánlat sem felel meg teljeskörûen az ajánlatkérõ jogszerû elbírálásainak, tehát a hivatkozott törvényhely alapján a közbeszerzési eljárásnak az l. termékcsoportra vonatkozó eredménytelenné nyilvánítása nem törvénysértõ.<br>
Kérelmezõ állításait bizonyítani nem tudta. A Döntõbizottság a széleskörûen lefolytatott jogorvoslati eljárásban a kérelmezõ állításai ellenére azt állapította meg, hogy ajánlatkérõ precíz és jogszerû elõírásainak a kérelmezõ ajánlata nem felelt meg.<br>
A Döntõbizottság a kérelmezõnek az ideiglenes intézkedés megtételére vonatkozó kérelmének nem adott helyt, mert a Kbt. 82. § (1) bekezdésében írott törvényi elõfeltételek nem állottak fenn.<br>
A kérelmezõ kérelmét a Döntõbizottság a fentebb kifejtett ténybeli indokokra is figyelemmel – a Kbt. 88. § (1) bekezdés a) pontja alapján elutasította.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. március 18.<br>
<br>
Dr. Eke Pekács Tibor s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>