<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0656/a)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D. 183/24/1997.<br>
<br>
Tárgy: A Rexroth Mecman Kft. jogorvoslati kérelme az MKM Nemzeti Színház Kormánybiztosi Iroda közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot.<br>
<br>
Rexroth Mecman Kft. (1149 Budapest, Angol u. 34) képviselõ: dr. Mikófalvi Gábor ügyvéd (1196 Budapest, Fõ u. 111.) kérelmezõ jogorvoslati kérelmének, amelyet a Mûvelõdési és Közoktatási Minisztérium Nemzeti Színház Kormánybiztosi Iroda képviselõ: Budapesti Mûszaki Egyetem Ttk Informatikai Labor (1111 Budapest, Mûegyetem rkp. 3.) jogi képviselõ dr. Molnár Judit (1016 Budapest, Krisztina krt. 65–67.) az új Nemzeti Színház színpadtechnikájának tervezése és kivitelezése tárgyában kiírt közbeszerzési eljárása, továbbá a Színháztechnika Kft. (1073 Budapest, Kürt u. 8.) ellen nyújtott be, részben helyt ad. Utasítja az ajánlatkérõt, hogy a közbeszerzésekrõl szóló 1995. évi XL. törvény (továbbiakban: Kbt.) 52. § (2) bekezdése b) pontjának megfelelõen járjon el, azaz a Színháztechnika Kft. ajánlatát nyilvánítsa érvénytelennek. A Színháztechnika Kft. elleni kérelmet a Döntõbizottság elutasítja.<br>
Kötelezi a Döntõbizottság ajánlatkérõt, hogy kérelmezõ részére a határozat kézhezvételétõl számított 30 napon belül fizessen meg kérelmezõ részére 30 000 Ft igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet 3 példányban a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a tárgyban részvételi felhívást elõminõsítési eljárásra tett közzé a K. É. 1997. május 14-én megjelent 18. számában.<br>
A beszerzés tárgya és mennyisége: az új Nemzeti Színház építészeti tervpályázata során kialakuló színházi tér, technikai feltételrendszer és igényszint követelményeinek megfelelõ tervezõi és kivitelezõi vagy csak tervezõi feladatok ellátása. A felhívás szerint az elõminõsítéses eljárás során alkalmasnak bizonyuló cég készítheti a továbbiakban az építészeti tervpályázat gyõztesével az engedélyezési tervet, majd ezt követõen a generálkivitelezõvel együttmûködve bekapcsolódik a kivitelezésbe, amennyiben erre is kvalifikálja magát. A fény- és hangtechnikai berendezések tervezõi és beszállítói egy késõbbi idõpontban, a megfelelõ közbeszerzési eljárás keretében lesznek kiválasztva.<br>
A részvételi felhívás alapján 6 ajánlattevõ nyújtott be jelentkezést, melybõl ajánlatkérõ kettõt minõsített alkalmasnak és hívott fel közvetlenül ajánlattételre. Ezek: a Színháztechnika Kft. illetve a Rexroth Mecman Kft.<br>
Az ajánlati felhívás II. fejezetében a szerzõdési feltételek között elõírták az 1.3. pont alatt a következõket:<br>
Vállalkozó a kiviteli tervkészítés során köteles az új Nemzeti Színház felelõs tervezõjével együttmûködni. Az együttmûködés keretében a felelõs tervezõ által készítendõ elvi építési engedélyezési tervdokumentációhoz, továbbá az építési engedélyezési tervdokumentációhoz adatot szolgáltatni, majd a tervdokumentáció mellékleteként a színpadtechnikai mûleírást elkészíteni, így különösen a színpad alsó- és felsõgépezet, valamint a vasfüggöny kialakításához szükséges hely- és statikai paramétereket, igényeket megadni. A vállalkozó köteles a felelõs tervezõ által tartott, a színpadtechnikai tervezést érintõ tervegyeztetéseken részt venni.<br>
A pályázóknak az építészeti tervpályázaton kiválasztott koncepció alapján, annak szerzõi által elkészítendõ építészeti tervbe szervesen illeszkedõen kell megterveznie a színházi terek kialakítását. A kivitelezésre önállóan nem lehetett ajánlatot benyújtani.<br>
Kérelmezõ 1997. augusztus 21-én jogorvoslati kérelemmel fordult a Döntõbizottsághoz. Kérte, hogy a Döntõbizottság a Kbt. 52. § (2) bekezdés b) pontja alapján, nyilvánítsa érvénytelennek a Színháztechnika Kft. ajánlatát a Kbt. 31. § (2) bekezdésére figyelemmel. Kérelmét a tárgyaláson kiegészítette és kérte, hogy a Színháztechnika Kft.-t a közbeszerzési eljárástól 5 évre tiltsa el a Döntõbizottság, valamint 30 000 Ft eljárási díj és 300 000 Ft költség megfizetésére kérte kötelezni a jogsértõt.<br>
Kérelmét arra alapozta, hogy a Színháztechnika Kft. már 1997. július 7-én, azaz az ajánlati felhívás július 10-i nyilvánosságra jutása elõtt megküldött az építésztervezõnek további felhasználásra olyan részletes színpadtechnikai terveket, amelyek mûszaki tartalma megegyezett a késõbbi július 10-i ajánlati felhívással. Kérelmezõ állítását igazságügyi szakértõ által készített szakvélemény becsatolásával kívánta alátámasztani. A szakvélemény szerint a dokumentáció, illetve az 1997. július 7-én faxon az építésztervezõnek megküldött színháztechnikai vázlatterv összevetése során megállapítható, hogy "az egyezõség azonban konzekvens, nagyszámú és gyakorlatilag teljes körû, ami arra mutat, hogy az ajánlathoz tartozó mûszaki követelményrendszer megfogalmazója ismerte a vizsgált rajzdokumentációt, annak adathalmazát a követelményrendszerbe változtatás nélkül beépítette."<br>
Ajánlatkérõ elõadta, hogy a Színháztechnika Kft.-t az ajánlati felhívás, illetve a dokumentáció elkészítésébe nem vonták be. A mûszaki dokumentációt Borsa Miklós az Operaház fõmérnöke készítette. Nem vitatta, hogy az építészeti tervpályázat során a Színháztechnika Kft. alkalmazottja Gebei András konzulensként közremûködött a nyertes terv készítésében. Állítása szerint azonban az építészeti tervek nem képezték a dokumentáció részét. Egyébként a terveket a Várszínházban is kiállították, ahol az mindenki által megtekinthetõ és felhasználható volt. A kiállítás idõpontja 1997. júniusa volt. Minderre tekintettel álláspontja szerint a Kbt. 79. § (5) bekezdése értelmében a kérelmet elkésettnek kell tekinteni. Kérte a kérelem elutasítását.<br>
A Színháztechnika Kft. elõadta, hogy egyik munkatársa az építészeti tervpályázat során – tehát nem a jelen, színpadtechnikai pályázathoz kapcsolódóan – több, 10 pályázó konzulenseként részt vett az építészeti tervpályázatban. Többek között a nyertes, Bán Ferenc pályamunkájában is. Az együtt dolgozás során az építészeti tervpályázati anyag elkészítése közben többfajta, vázlatszintû színpadtechnikai, az építészeti pályázati anyaghoz kapcsolódó megoldást készített Bán Ferenc pályázatához is.<br>
A kérelmezõ által becsatolt szakvéleménnyel kapcsolatban elõadta, hogy az nem támasztja alá azon feltételezést, hogy az ajánlati kiírás mûszaki dokumentációjának összeállításában ajánlattevõ alkalmazottja részt vett volna. A Színháztechnika Kft. munkatársai valóban készítettek színpadtechnikai, színpadtechnológia terveket, ezt azonban kizárólag az új Nemzeti Színház építészeti tervpályázatán induló építészek részére tették. Úgy nyilatkoztak, hogy jelen közbeszerzési eljárás kiírásában, sem pedig egyéb dokumentációja elkészítésében munkatársaik nem vettek részt.<br>
Mind a kérelmezõ, mind az ajánlatkérõ indítványozta, hogy a Döntõbizottság tanúként hallgassa meg Bán Ferenc építész-tervezõt Strack Lõrinc és Gebei András színháztechnológiai szakági tervezõket.<br>
A Döntõbizottság a lefolytatott bizonyítási eljárás adatai alapján megállapítja, hogy a kérelem alapos.<br>
Jelen tárgyú közbeszerzési eljárást megelõzõen a Nemzeti Színház építészeti tervpályázata került meghirdetésre. A tervpályázat elõtt az új Nemzeti Színházra született egy elõzetes koncepcionális anyag a színháztechnikai megoldásra, amelyet Ölveczki Miklós tervezõ állított össze. Ennek felhasználásával rögzítette ajánlatkérõ lényegében azokat a színháztechnikai elvárásokat, amelyeket az új Nemzeti Színház építészeti koncepcionális tervpályázatán résztvevõ ajánlattevõknek ajánlott volt figyelembe venni.<br>
Gebei András a Színháztechnikai Kft. alkalmazottja Bán Ferenc építész színháztechnikai konzulenseként vett részt az építészeti tervpályázati anyag készítésében. Az építészeti tervekhez részletes színpadtechnikai vázlatterveket készített.<br>
Az építészeti tervpályázat elbírálását követõen került sor a színpadtechnika tervezésére és kivitelezésére irányuló közbeszerzési eljárás megindítására. Borsa Miklós az Operaház mûszaki igazgatója állította össze az 1997. május 14-én kelt részvételi felhívást, és az ehhez kapcsolódó mûszaki leírást, melynek alapját a Bán Ferenc által készített építészeti terv képezte. Ez a dokumentáció az alsó színpad bruttó belmagasságát 5 méterben határozta meg. A részvételi felhívásra jelentkezõk alkalmasságának elbírálását követõen az ajánlatkérõ az ajánlattevõk részére 1997. július 10-én készített egy másik mûszaki dokumentációt, amelyet az ajánlattevõ rendelkezésére bocsátott. Az utóbb készített dokumentációban az eredetileg meghatározott mûszaki paramétereket megváltoztatta, így pl. az 5 m-es alsószínpadi méretet már 8 méterben rögzítette.<br>
A közbeszerzési eljárás során 1997. július 31-én az ajánlatkérõ konzultációt tartott az ajánlattevõk részére. Itt merült fel a kérelmezõ részérõl, hogy az építészeti tervek készítõjével Bán Ferenccel is szükséges egy konzultáció. Ezen a konzultáción 1997. augusztus 18-án Bán Ferenc átadott a kérelmezõ részére a Színháztechnikai Kft. alkalmazottja által korábban, az építészeti tervpályázatra készített színpad-, valamint fény- és látványtechnikai megoldásokat tartalmazó tervrajzot. E tervrajzot 1997. július 7-én faxon továbbította a Színháztechnika Kft. Bán Ferenc részére. A tervrajzon Stark Lõrincz aláírással a következõ megjegyzés szerepel: "Tájékoztatásul megküldöm az elképzelt színpadtechnika elrendezés vázlatait. A bekeretezett részek érintik a tervezett építészeti kontúrt."<br>
Az 1997. július 7-i faxban rögzített anyag már korábban is a Színháztechnikai Kft. ajánlattevõ rendelkezésére állt, mivel ezt még a Bán Ferenc nyertes építészeti pályázatához készítette Gebei András alkalmazottjuk. Ezen terven eredetileg 8 méteres alsószínpadi belmagasságot jelölt meg a tervezõ, amelyet Bán Ferenc építész felülbírált és az Ölveczki nevével jelzett ajánlati anyagban megadott 5 méteres alsó színpadi belmagasságot jelölt meg. Ez a belmagasság került rögzítésre az ajánlatkérõ által összeállított részvételi felhívásban is. Ezt követõen az ajánlatkérõ részérõl 1997. július 10-i ajánlati felhívás elõtt közelebbrõl meg nem határozható idõben merült fel az az igény, hogy az alsószínpad belmagassága 7,5–8 méterre változzon. Ezen igény figyelembevételével készíti az elvi engedélyezési tervrajzot Bán Ferenc és erre tekintettel kérte Gebei Andrást a 7,5–8 méteres belmagasságot tartalmazó tervváltozat elküldésére. Az elvi engedélyezési rajzon végül 7,5 méteres alsószínpad- belméret került megállapításra. Mindebbõl megállapítható, hogy a Gebei András által készített és a Stark Lõrincz megjegyzésével ellátott tervek figyelembevételével készülnek az elvi engedélyezési tervek. Az ajánlattevõknek pedig a részvételi felhívás 3. a) pontja, illetve az ajánlati dokumentáció mûszaki követelményeket rögzítõ VI. fejezete szerint is az építészeti tervekbe szervesen illeszkedõen kell megterveznie a színházi terek kialakítását. Mindebbõl megállapítható, hogy az elvi építési engedélyezési terv annak ellenére a dokumentáció részét képezi, hogy ez kifejezetten nem került nevesítésre. Építészeti tervek nélkül színháztechnikai ajánlatot megalapozottan nem lehet tenni. Ennek elkészítésében pedig Gebei András a Színháztechnika Kft. ajánlattevõ alkalmazottja is részt vett, és ez a körülmény önmagában megalapozza azt, hogy a Kbt. 31. § (2) bekezdése alapján nem lehet ajánlattevõ ezen eljárásban Színháztechnikai Kft.<br>
Az ajánlatkérõ által felkért szakértõi vélemény is elismeri, hogy egyrészrõl elõnyt jelentett a vázlattervek ismerete, másrészrõl hogy az ajánlati felhívás készítõje figyelemmel volt a Színháztechnika Kft. alkalmazottjának közremûködésével készült építészeti tervre.<br>
Ugyancsak elismerte Asztalos Gyula a Színháztechnika Kft. ügyvezetõje, hogy jelentett valamelyes elõnyt az, hogy az építészeti pályázaton részt vett alkalmazottjuk, miután az adatokkal konkrétan tisztában voltak, így nem kellett minden egyes adatot a tervezõtõl megkérni. Erre tekintettel a fénytechnika, illetve épület-felügyeleti rendszernél is elõnyt jelent az, ha valaki ismeri az épület pontos mûszaki paramétereit, ugyanis ilyenkor nem kell minden egyes adat egyeztetése érdekében a tervezõvel konzultálnia. Aki ezen a tervpályázaton részt vett, azok már megismerhették ezen adatokat.<br>
A Döntõbizottság az ajánlatkérõ védekezését, mely szerint a kérelmet elkésettnek kell tekinteni, nem fogadta el. A jogsértés ugyanis nem azzal valósult meg, hogy Gebei András az építészeti tervek elkészítése során közremûködött, hanem azzal, hogy az õt alkalmazó Színháztechnika Kft. ajánlatot nyújtott be, és az ajánlatkérõ a Kbt.-ben rögzített kötelezettsége ellenére az eljárásból nem zárta ki. A Kbt. 52. § (1) bekezdése szerint az ajánlatkérõ az ajánlatok bontásakor, illetve azt követõen megállapítja, hogy mely ajánlatok érvénytelenek. E rendelkezés szerint tehát az ajánlatkérõt az eljárás teljes szakaszában terheli az a kötelezettség, hogy az érvénytelenséget vizsgálja. A Döntõbizottság megállapította, hogy az ajánlatkérõ ennek a kötelezettségének nem tett eleget, ezért a rendelkezõ részben foglaltak szerint határozott.<br>
A Döntõbizottság kérelmezõ Színháztechnika Kft. elleni kérelmét elutasította. Az érvénytelen ajánlat benyújtása, ugyanis csak az adott közbeszerzési eljárásból történõ kizárást alapozza meg, nem pedig általában a közbeszerzési eljárástól való eltiltást. Költséget a Döntõbizottság nem állapított meg, mivel a kérelembõl nem volt megállapítható annak indokoltsága.<br>
A jogorvoslati lehetõség a Kbt. 89. § (1) bekezdésén alapul.<br>
<br>
Budapest, 1997. szeptember 23.<br>
<br>
Dr. Cziffra Csaba s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>