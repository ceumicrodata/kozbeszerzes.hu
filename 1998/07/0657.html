<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0657)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D. 257/11/1997.<br>
 <br>
Tárgy: a FIMÜV Rt. kérelme a Semmelweis Orvostudományi Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a Fõvárosi Ingatlankezelõ Mûszaki Vállalkozói Rt. (Budapest IX., Üllõi út 45., a továbbiakban: kérelmezõ) kérelmére, amelyet a Semmelweis Orvostudományi Egyetem (1085 Budapest, Üllõi út 26., a továbbiakban: ajánlatkérõ) – jogi képviselõ: dr. Salamonné dr. Bódis Enikõ ügyvéd (1053 Budapest, Papnövelde u. 10.) – a Budapest VIII., Tömõ u. 25–29. sz. épület tetõfedése és homlokzatburkolata felújítására kiírt közbeszerzési eljárása ellen nyújtott be, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 24. § (1) és (2) bekezdéseit, ezért vele szemben 500 000 Ft, azaz ötszázezer forint bírságot szab ki.<br>
A Döntõbizottság kötelezi az ajánlatkérõt, hogy a bírságot a határozat kézhezvételét követõ 30 napon belül a Közbeszerzések Tanácsa MNB 10032000-01720361 00000000 számú bankszámlájára fizesse be, és ugyanezen határidõn belül a kérelmezõ részére a 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1977. június 18-án ajánlati felhívást tett közzé a K. É.ben. Nyílt eljárás keretében ajánlatokat kért az l. számú Szemészeti Klinika (Budapest VIII., Tömõ u. 25–29.) homlokzatburkolata és tetõfedése felülvizsgálatára és felújítására. A részletes ajánlati, szerzõdési és mûszaki feltételeket dokumentációban határozta meg. A nyílt eljárásban többváltozatú- és részajánlatokat is elfogadott. Az ajánlatok elbírálásának szempontjaként az összességében legelõnyösebb ajánlat kiválasztását jelölte meg a következõ fontossági sorrendben megadott – értékelési szempontok alkalmazásával: vállalkozói díj (60%); ajánlattevõ mûszaki alkalmassága (15%); mûszaki megoldás, tartósság (10%); többletgarancia-vállalás (5%); ajánlattevõ pénzügyi stabilitása (5%); referenciák (5%). A nyílt eljárás az ajánlatkérõ 1997. augusztus 14-i döntése szerint eredménytelenül zárult.<br>
Ajánlatkérõ 1997. augusztus 26-án a Kbt. 70. § d) pontja alapján tárgyalásos eljárást hirdetett, és írásban közvetlenül ajánlatot kért a következõ ajánlattevõktõl: FIMÛV Rt. (kérelmezõ), Csúcs Alpin Kft, Quercus Alpin Egyéni Cég – elõbb felsoroltak már a nyílt eljárásban is ajánlattevõk voltak –, valamint DC Mûszaki Fejlesztõ és Kivitelezõ Kft. és IZO-SYS Rt. A tárgyalásos eljárásban az ajánlati feltételek a nyílt eljárásban közzétettekkel azonosak voltak. A felhívás szerint az ajánlatok beadásának határideje 1997. szeptember 1. 14.00 óra, a tárgyalásra pedig 1997. szeptember 3-án 9.00 órakor kerül sor. A megadott határidõket az ajánlatkérõ újabb levéllel módosította a következõk szerint: ajánlatok beadása: 1997. szeptember 8. 14.00 óra, tárgyalás 1997. szeptember 10. 14.00 óra. A felhívott ajánlattevõk valamennyien ajánlatot tettek és az ajánlatok nyilvános bontásán (1997. szeptember 8.) megjelentek. A szeptember 10-i tárgyalást az ajánlatkérõ az ajánlattevõk egyidejû jelenlétével bonyolította le. Az ekkor készült jegyzõkönyv szerint lehetõség volt az ajánlatok mûszaki tartalma és a vállalási ár módosítására, ezzel a lehetõséggel az ajánlattevõk éltek is, és írásban végleges ajánlatot tettek, amelyeket az ajánlatkérõ "hangos olvasással" ismertetett a jelenlévõkkel. Az ajánlatokat a továbbiakban az ajánlattevõk nem kívánták módosítani. Az ajánlatkérõ az ajánlatokat elbírálta és 1997. szeptember 24-én döntését írásban közölte az érdekeltekkel. Eszerint a beszerzés tárgyának egy részére – a tetõfelújításra – a DC Kft.-t hirdette ki nyertesként, míg a homlokzat-felújításra vonatkozóan az eljárást tovább folytatja és "várhatóan" további tárgyalásra fogja meghívni az ajánlattevõket.<br>
Ajánlatkérõ 1997. október 7-én szóban felkért további két céget ajánlattételre a homlokzat-felújítási munkákat illetõen. Ezek a következõk: Izobau Kft. és MONUMENTUM Kft. Az Izobau Kft. 1997. október 8-án tett ajánlatot, amelyet szóbeli egyeztetést követõen még kiegészített a mûszaki tartalom vonatkozásában (felületkezelõ anyag és szakvélemény készítése). Ajánlata végül is összesen 2 450 000 Ft (bruttó) összegre, a homlokzati felületek "veszélytelenítésére" (laza részek leverése) és Cehalin mélyalapozóval való kezelésére, továbbá részletes szakvélemény elkészítésére vonatkozott. A MONUMENTUM Kft. nem tett ajánlatot. Az ajánlatkérõ a tárgyalásos eljárás korábbi ajánlattevõivel újabb tárgyalást nem folytatott. Döntését, amely szerint a homlokzat-felújításra az Izobau Kft. ajánlatát fogadta el, 1997. december 2-án közölte írásban az ajánlattevõkkel. A nyertessel a szerzõdést 1997. december 4-én megkötötte.<br>
Kérelmezõ az ajánlatkérõ eljárást lezáró döntését követõen kezdeményezett jogorvoslati eljárást a Döntõbizottságnál. Kérelmében azt kifogásolja, hogy a lefolytatott tárgyalásos eljárásban a homlokzat-felújításra vonatkozóan az eljárás nyertese olyan cég lett, amely a közbeszerzési eljárásban – annak a kérelmezõ által áttekinthetõ szakaszában – nem vett részt. Az ajánlatkérõ eljárást lezáró döntését azon okból is jogsértõnek tartja, miután a saját ajánlata – álláspontja szerint kedvezõbb, mint a nyertes ajánlat. A – kérésére 1998. január 7-én megtartott tárgyaláson jogorvoslati kérelmét pontosítva sérelmezte, hogy az ajánlatkérõ a tárgyalások során idõben és térben elkülönítette az ajánlattevõket, a már általa végsõ formában ismert ajánlatok mellett kért újabb ajánlatot az Izobau Kft.-tõl és ezzel a magatartásával az esélyegyenlõséget sértette meg. Az 1997. szeptember 10-i nyílt tárgyaláson ugyanis az ajánlattevõk egymás ajánlatának ismeretében módosították saját ajánlatukat, ugyanakkor az Izobau Kft.-vel az ajánlatkérõ külön tárgyalt.<br>
Mindezekre tekintettel kérte, hogy a Döntõbizottság határozatában állapítsa meg a jogsértést, alkalmazzon bírságot és kötelezze az ajánlatkérõt az eljárási díj és a költségek megfizetésére.<br>
Az ajánlatkérõ észrevételében kéri a megalapozatlan kérelem elutasítását és kérelmezõ marasztalását a költségekben. Álláspontja szerint a tárgyalásos eljárási forma teljes szabadságot biztosít az ajánlatkérõ számára, ezért nem volt jogsértõ az sem, hogy az Izobau Kft.-t késõbb kérte fel ajánlattételre, és az sem, hogy az ajánlattevõkkel nem egyszerre tárgyalt. A szeptember 10-i tárgyalást követõen a három ajánlattevõ azonos mûszaki tartalmú és vállalkozási összegû végleges ajánlatot tett. Emiatt kért ajánlatot új ajánlattevõtõl, aki a többi ajánlatot nem ismerte, ezért kedvezõbb áron vállalta a feladatot. Az Izobau Kft. végleges ajánlata mûszaki tartalom szempontjából megfelelt a felhívás feltételeinek, az elbírálás szempontjai szerint – amelyek a nyílt eljárásban közzétett szempontokkal azonosak voltak – az összességében legkedvezõbb ajánlat volt.<br>
Az ügyben egyéb érdekeltként észrevételt tettek a következõ ajánlattevõk:<br>
– Quercus Alpin Egyéni Cég (a továbbiakban: Quercus Alpin) álláspontja megegyezik a jogorvoslati kérelemben foglaltakkal.<br>
– Izobau Kft.: a kérelemben kifogásolt elõzményekrõl nem volt tudomása, ezért érdemi észrevételt nem tett.<br>
– Csúcs Alpin Kft.: észrevétele szerint az ajánlattevõk a tárgyalásos eljárásban végleges ajánlatukat a nyilvános tárgyaláson megismert többi ajánlatra is tekintettel (ár, mûszaki tartalom) adták meg.<br>
A Döntõbizottság a rendelkezésére álló iratok és a tárgyaláson elhangzottak alapján megállapította, hogy a kérelem megalapozott.<br>
A Kbt. a tárgyalásos közbeszerzési eljárás szabályait részben az eljárások általános szabályaival – alapelvi szinten –, részben az eljárásfajta speciális szabályaival állapítja meg.<br>
Az alapelvi szabályozás szerint a tárgyalásos eljárásban köteles az ajánlatkérõ biztosítani a verseny tisztaságát, a nyilvánosságot és az esélyegyenlõséget az ajánlattevõk számára [Kbt. 24. § (1)–(2) bekezdései]. Az eljárásfajta sajátos szabályozása szerint a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl, ennek során a felek nincsenek kötve az ajánlataikhoz, az eljárásra egyébként – ha e törvény másként nem rendelkezik – a nyílt eljárás szabályait kell megfelelõen alkalmazni [Kbt. 26. § (5)–(6) bekezdései]. Bár a Kbt. 26. § (6) bekezdése közelebbrõl nem határozza meg, hogy mely szabályokat kell a nyílt eljárás szabályai közül alkalmazni, a 26. § (5) és (6) bekezdésének összevetésébõl az a jogértelmezés vonható le, hogy a tárgyalásos eljárás során a nyílt eljárás minden olyan rendelkezését megfelelõen alkalmazni kell, amely nem a szerzõdés tartalmára vonatkozó ajánlati kötöttséggel van összefüggésben, és amelyeket illetõen a tárgyalásos eljárásra vonatkozó rendelkezések egyébként kivételt nem tesznek, vagy eltérõen nem rendelkeznek.<br>
Jelen tárgyalásos eljárásban az ajánlatkérõ 1997. szeptember 8-i ajánlattételi határidõt határozott meg, az ajánlatokat nyilvánosan bontotta fel, és egyúttal ismertette a Kbt. által elõírtaknak megfelelõen az ajánlatok tartalmát, majd szeptember 10-én közösen tárgyalt az ajánlattevõkkel. Az ajánlatkérõ 1997. szeptember 25-i döntése szerint a tárgyalásos eljárásnak a homlokzat-felújításra vonatkozó részét nem zárta le, három ajánlattevõvel – kérelmezõ, Csúcs Alpin Kft. és a Quercus Alpin – az ajánlatkérõ tovább kívánt tárgyalni.<br>
Valójában azonban az ajánlatkérõ a tárgyalást kérelmezõvel az 1997. szeptember 25–29-i levélváltást követõen befejezte, és az Izobau Kft. 1997. október 7-i ajánlattételre való felszólítása után a tárgyalást már csak az Izobau Kft.-vel folytatta annak érdekében, hogy ez az ajánlat mûszaki tartalom tekintetében számára elfogadhatóvá váljon. Az Izobau Kft. elsõként benyújtott ajánlata ugyanis nem tartalmazta a homlokzat vegyszeres kezelését és részletes szakvéleményt a felhívásban meghatározottak szerint. Ennek következtében ez az ajánlat módosítás nélkül nem volt elfogadható az ajánlatkérõ számára, míg a kérelmezõ ajánlata mûszaki tartalom tekintetében ugyan megfelelt a felhívásnak, azonban ár tekintetében nem volt megfelelõ az ajánlatkérõ számára.<br>
Elõbbiek miatt a tárgyalások folytatásának szükségességéhez nem fér kétség.<br>
A Kbt. 26. § (6) bekezdése alapján a tárgyalásos eljárásban ugyanúgy kell alkalmazni a kizárásra és az ajánlatok érvénytelenítésére vonatkozó szabályokat, mint a nyílt eljárás során, tehát a folyamatban lévõ közbeszerzési eljárás további szakaszában csak azok az ajánlattevõ nem vehetnek részt a Kbt. 53. § (2) bekezdése értelmében, akik a Kbt. 52–53. § alapján érvénytelen ajánlatot tettek, vagy velük szemben kizárási ok áll fenn.<br>
Az iratok közt becsatolt értékelési és döntési jegyzõkönyvek és az ajánlatkérõinek a jogorvoslati eljárásban tett nyilatkozatai sem tartalmazzák, hogy kérelmezõ kizárására vagy ajánlata érvénytelenítésére sor került volna. (Ugyanúgy a Csúcs Alpin Kft. és a Quercus Alpin kizárására vagy ajánlatának érvénytelenítésére sem került sor.) Annak ellenére, hogy a Kbt. 53. § (2) bekezdése szerint valamennyi ajánlattevõ részt vehet a közbeszerzési eljárásban az eljárás befejezéséig, kivéve ha kizárták vagy ajánlatát érvénytelennek nyilvánították, az ajánlatkérõ e három ajánlattevõvel – közöttük kérelmezõvel – a tárgyalásokat megszakította.<br>
A tárgyalásos eljárásnak éppen az a lényege, hogy a szerzõdéses feltételek rugalmasan alakíthatók tárgyalások sorozatával egészen az eljárás befejezéséig. Végsõ soron azt, hogy melyik ajánlat lesz a legelõnyösebb, a tárgyalások befejezésével lehet csak eldönteni, ugyanis mindaddig bármelyik fél ajánlatát módosíthatja, kedvezõ és kedvezõtlen feltételeket egyaránt megváltoztathatja. Ennek következtében az elfogadhatatlan, módosításra szoruló részek tekintetében egyenlõ mértékben lehetõséget kellett volna biztosítani az ajánlattevõknek, hogy a kedvezõtlen részek vonatkozásában az ajánlatokat módosíthassák. Ha ugyanis ajánlatkérõ – mint jelen ügyben – csak egy ajánlattevõnek biztosítja a módosítás lehetõségét, akkor ezzel a többit hátrányos helyzetbe hozza, amely magatartás egyértelmûen kimeríti az esélyegyenlõség megsértésének törvényi tényállását, azaz súlyosan sérti a Kbt. 24. § (2) bekezdését.<br>
A Döntõbizottság az iratok tartalma és a tárgyalási nyilatkozatok – ajánlatkérõ hangsúlyozta, hogy az ajánlatok között az 1997. szeptember 10-i tárgyaláson történt egyeztetést követõen nem volt különbség – alapján nem látja bizonyítottnak, hogy kérelmezõ ajánlatát indokoltan hagyták figyelmen kívül a tárgyalás (értékelés) további menetében. Az ajánlatkérõ akkor járt volna el helyesen, ha valamennyi ajánlattevõvel folytatja a tárgyalásokat annak érdekében, hogy az egyes ajánlattevõk az ajánlatkérõ által szükségesnek tartott változtatásokról nézeteiket egyeztessék, illetve, hogy a létrejövõ szerzõdés feltételeiben megállapodjanak.<br>
Ajánlatkérõ jelen eljárásban megsértette a Kbt. 24. § (1) bekezdésének rendelkezéseit is, amely szerint az ajánlatkérõ köteles biztosítani a verseny tisztaságát és nyilvánosságát.<br>
A verseny nyilvánosságának megsértését jelenti, hogy az ajánlatkérõ nem adott megfelelõ tájékoztatást az ajánlattevõknek. Az 1997. szeptember 25-i keltezésû levél az ajánlattevõk részére nem volt egyértelmû, joggal tartottak igényt további tájékoztatásra az eljárás menetét illetõen, ha az még nem fejezõdött be. Az ajánlatkérõ azonban az eljárás további fejleményeirõl tájékoztatást nem adott, mindössze az eljárást lezáró döntését közölte kérelmezõvel.<br>
A Döntõbizottság nem találta jogsértõnek azt, hogy az ajánlatkérõ az Izobau Kft.-t a tárgyalásos eljárás során, menet közben – vagyis nem a kérelmezõvel egyidejûleg – kérte fel ajánlattételre. A Kbt. 71. § (5) bekezdése ugyanis a nyílt eljárástól eltérõen szabályozza a tárgyalásos eljárásban az ajánlattételre való felhívást, amikor mindössze azt teszi kötelezõvé, hogy az ajánlatkérõ az általa kiválasztottakat közvetlenül hívja meg tárgyalásra. Jelen ügyben a kérelmezõ érdeksérelmét sem az okozta, hogy az Izobau Kft. – az ajánlatkérõ késõbbi felkérése alapján – menet közben kapcsolódott be az eljárásba, hanem az, hogy az ajánlatkérõ a tárgyalásos eljárás további szakaszában nem biztosította az esélyegyenlõséget és a nyilvánosságot valamennyi ajánlattevõ számára.<br>
A Döntõbizottság az elõbbiek alapján nem vizsgálta azt, hogy az ajánlatkérõ a homlokzat-felújítási munkákra ténylegesen az összességében legelõnyösebb ajánlatot választotta-e ki, miután a tárgyalásos eljárás alapvetõ szabályait megsértette, nem is adott módot kérelmezõnek a végleges szerzõdési feltételek megállapítására, tehát az összehasonlításhoz nem állt rendelkezésre kérelmezõ végleges ajánlata.<br>
A Döntõbizottság az indokolásban kifejtettek szerint – a Kbt. 76. § (1) bekezdésének c) pontjában biztosított jogkörében eljárva – megállapította, hogy az ajánlatkérõ megsértette a Kbt. 24. § (1) és (2) bekezdéseit, ezért vele szemben a Kbt. 88. § (1) bekezdésének d), f) és g) pontjai szerinti jogkövetkezményeket alkalmazta. A bírság összegét a jogsértés súlyára és a beszerzés értékére tekintettel állapította meg a rendelkezõ résznek megfelelõen. A költségeket illetõen a Kbt. 88. § (1) bekezdése g) pontjának megfelelõen rendelkezett, miután a kérelmezõ az igazgatási szolgáltatási díjon kívül egyéb költséget nem jelölt meg.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 13.<br>
<br>
Dr. Bíró László s. k. 	Dr. Deli Betty s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
 közbeszerzési biztos<br>
<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>