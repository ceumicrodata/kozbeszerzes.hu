<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0723)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt.sz.: D. 250/17/1997.<br>
<br>
Tárgy: Az In-Kal Security 2000 Kft. jogorvoslati kérelme az Erzsébetvárosi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
az In-Kal Security 2000 Kft. (1073 Budapest, Erzsébet krt. 24., képviseli dr. Baksa Péter ügyvéd, 1132 Budapest, Csanády u. 21. a továbbiakban kérelmezõ) kérelmét, amelyet a Budapest Fõváros VII. kerület Erzsébetváros Önkormányzata (1984 Budapest VII., Erzsébet krt. 6., a továbbiakban: ajánlatkérõ) õrzõ-védõ szolgálat ellátására kiírt közbeszerzési eljárása ellen nyújtott be, a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárásról szóló felhívást tett közzé a K. É. 1997. szeptember 17-i számában. A beszerzés tárgya: az Önkormányzat tulajdonát képezõ védendõ objektumainak személyi ill. technikai feltételekkel történõ biztosítása, õrzõ-védõ szolgálat ellátása. A teljesítés helye: Budapest VII., Erzsébet krt. 6., Budapest VII., Dembinszky u. 26., Budapest VII., Király u. 13., Budapest VII., Nefelejcs u. 26., Budapest VII., Osvát u. 5. Esetenként üres lakások õrzése is a VII. kerületben.<br>
Ajánlatkérõ ajánlati felhívása 11. pontjában jelölte meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket:<br>
– pénzintézeti nyilatkozat az ajánlattevõ fizetõ- és hitelképességérõl Kbt. 44. § (1) bekezdés,<br>
– a Kbt. 46. § (2) bekezdés szerinti hatósági igazolások és nyilatkozatok,<br>
– cégkivonat (gazdasági társaságok esetén),<br>
– az ajánlattevõ technikai-mûszaki felszereltségének bemutatása,<br>
– az elõzõ három év hasonló jellegû szolgáltatásainak ismertetése,<br>
– a bevonandó szakemberek ismertetése (okiratok csatolásával).<br>
Az igazolások, nyilatkozatok egy eredeti példányban csatolandók, és 30 napnál nem lehetnek régebbiek.<br>
Ajánlatkérõ a megfelelõ ajánlattételhez dokumentációt készített, amelynek kiegészítésében – többek között – kérte az ajánlattevõket, hogy ajánlataikban az – ajánlati felhívásban elõírt – igazolások az alábbi sorrendben szerepeljenek:<br>
– cégbejegyzési kivonat,<br>
– pénzintézeti nyilatkozat,<br>
– hatósági igazolások [adó, illeték, tb, Környezetvédelmi Alap, Nemzeti Kulturális Alap (2 db) APEH+Nemzeti Kulturális Alap, Vízügyi Alap, Útalap (2 db), APEH+Vám és Pénzügyõrség, Munkaerõ-piaci Alap (2 db) APEH+Munkaügyi Minisztérium],<br>
– nyilatkozat az ajánlattevõ részérõl a Kbt. 46. § a), c), d) és e) pontjai szerint – referenciahelyek felsorolása, a referenciát adó neve és címe,<br>
– bevonandó szakemberek ismertetése (okiratmásolatok csatolásával),<br>
– biztosítás.<br>
Az ajánlati felhívásra 26 jelentkezõ adott be ajánlatot az ajánlattételi határidõig. Ajánlatkérõ az elbírálás folyamán 15 ajánlattevõt – köztük a kérelmezõt is – kizárt, mert az ajánlatok nem feleltek meg a Kbt. szabályainak, valamint az ajánlati felhívás követelményeinek. A 11 érvényesnek minõsített ajánlat közül ajánlatkérõ az 1997. november 18-i eredményhirdetésen a Bross Security Rt. ajánlatát hirdette ki nyertesnek, a második helyezett pedig a Bohus és Társa Bt. ajánlata lett.<br>
Kérelmezõ 1997. december 4-én jogorvoslati kérelmet nyújtott be a Döntõbizottsághoz. Kérelmében elõadta, hogy az 1997. november 18-án megtartott eredményhirdetésen nem képviseltette magát, és mivel a jegyzõkönyv másolatát 1997. november 26-án küldte meg részére ajánlatkérõ akkor értesült a kizárásáról, annak indokolásáról, illetve az eredményrõl.<br>
Álláspontja szerint ajánlatkérõ jogellenesen zárta ki õt "cégbírósági bejegyzés" hiányára hivatkozással, mert a Kbt. 46. §-ában körülírt követelményeknek megfelelõ ajánlatot nyújtott be, illetõleg az 53. § (1) bekezdése b) és c) pontjában írt követelményeket sem szegte meg. Kérelmezõ közli: "tény, hogy az In-Kal Security 2000 Kft. az ajánlat benyújtása idõpontjában a Fõvárosi Bíróság, mint Cégbíróság elõtt bejegyzés alatt állt, azonban a kiírásnak nem volt feltétele az, hogy csak már Cégbíróság által bejegyzett cég nyújthatott be ajánlatot, így a megállapított kizárási ok alaptalan volt. Kérelmezõ igazolta a 43. § (2) bekezdése szerinti alkalmasságát, melyre vonatkozó igazolásokat becsatolta. Ajánlatkérõ az ajánlati felhívás 11. pontjában cégkivonat becsatolását kérte, mely már cégbírósági bejegyzést követõen váltható ki, ezért a cégjogi szabályok helytálló alkalmazása körében a bejegyzés alatt álló In-Kal Security 2000 Kft. az ajánlat benyújtásának idõpontjában Cégbíróság által hitelesített és ellenjegyzett okirattal igazolta a jogi személyiségû gazdasági társaság alkalmasságát".<br>
Elõadta továbbá, hogy a hatályos cégjogi eljárási szabályok szerint a cégnyilvántartás közhitelességének és nyilvánosságának elvébõl következik az az általános elvárhatóság, hogy amikor egy céggel kapcsolatban olyan adatok, információk ismerete lenne szükséges (pl. székhelyrõl, az alapítókról, a vezetõ tisztségviselõkrõl, a társasági szerzõdés, alapszabály stb. tartalmáról), amelyek a nyilvános cégnyilvántartásban, ill. cégjegyzékben vagy a cégiratoknál megtalálhatók, akkor ezt a tájékozódási lehetõséget mindenki vegye igénybe.<br>
A cégjegyzékbe bejegyzett adat, vagy tény, valamint az ezekhez kapcsolódó, illetve az ezek igazolására szolgáló mellékletek tartalma (társasági szerzõdés, alapszabály, alapító okirat, létesítõ okirat, ezek módosítása, a hiteles cégaláírási nyilatkozat, a tagjegyzék stb.) – ha törvény másként nem rendelkezik – nyilvános.<br>
Ugyanez irányadó a benyújtott, de még el nem bírált bejegyzési kérelemre és mellékleteire is azzal, hogy a bejegyzési kérelem elbírálásának folyamatban létére a cégnyilvántartásnak utalnia kell. A cég nyilvántartására vonatkozóan keletkezett egyéb iratokat – törvény eltérõ rendelkezésének hiányában – csak a cég írásbeli hozzájárulásával lehet megtekinteni. A bírósági cégnyilvántartásról szóló 1989. évi 23 Tvr. 2. § (2) bekezdése értelmében a kérelmezõ cégkivonat tartalmához képest az eljárás folyamán ajánlatkérõ felé csatolta a közokiratba foglalt aláírási címpéldányát, a cégbírósági eljárásban benyújtott kérelmét és a cégkivonat tartalmát meghaladó adatokat szolgáltatott.<br>
Az ajánlatkérõ az ajánlatok felbontását követõ napokban telefonon az IN-KAL Security 2000 Kft.-tõl az ügyvezetõ szakmai felsõfokú képzettségét igazoló iratot, továbbá cégbírósági igazolás csatolását kérte hiánypótlásként, majd ezt követõen az eredménykihirdetési jegyzõkönyv szerinti megállapítás született, mely önmagában értékelhetetlen és értelmetlen eljárás az ajánlatkérõ oldaláról.<br>
Kérelmezõ a Kbt. 24. § (2) bekezdésében foglalt esélyegyenlõség megsértését jelölte meg jogsértésként részben azzal, hogy alkalmazta ajánlatkérõ a Közbeszerzési Tanács 4. sz. ajánlását, nevezetesen hiánypótlás biztosítására lehetõséget adott, ugyanakkor nem alkalmazta ugyancsak ennek az ajánlásnak azt a tartalmi részét, mely szerint ha a pótlást teljesíti, akkor azt ajánlatkérõ fogadja el. Ajánlatkérõ azonban kérelmezõ pótlását nem fogadta el.<br>
Fentiek miatt kérelmezõ kérte a Döntõbizottságtól, hogy a Kbt. 88. § (1) bekezdés c) pontja alapján semmisítse meg ajánlatkérõ közbeszerzési eljárását lezáró döntését, a d) pont alapján állapítsa meg a jogsértést, továbbá kötelezze az ajánlatkérõt az eljárási díj viselésére. Kérte a Döntõbizottságot, hogy ideiglenes intézkedésként a még meg nem kötött szerzõdés megkötését tiltsa meg.<br>
Ajánlatkérõ a jogorvoslati kérelemre tett észrevételé-ben elõadta, hogy a közbeszerzési eljárás során mind a Kbt., mind az Erzsébetváros Önkormányzata 21/1996. (I. 25.) sz. helyi rendeletének valamennyi szabályát betartotta. Kérte, hogy a Döntõbizottság a kérelmezõ kérelmét utasítsa el.<br>
A Döntõbizottság az iratokból és az 1998. január 5-én megtartott tárgyaláson elhangzott nyilatkozatok alapján megállapította, hogy a jogorvoslati kérelem megalapozatlan.<br>
A Kbt. 26. § (2) bekezdése tartalmazza, hogy a nyílt és meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez az ajánlattevõ pedig az ajánlatához kötve van.<br>
Jelen ügyben az ajánlatkérõ az ajánlati felhívásban elõírta a pénzügyi, gazdasági és mûszaki alkalmasság igazolására becsatolandó igazolások, iratok körét, ezen belül harmadik helyen kifejezetten cégkivonatot (gazdasági társaságok esetén) követelt meg. A kérelmezõ cégkivonatot nem csatolt be sem a bontáskor, sem a késõbbi hiánypótlás során. A Döntõbizottság a kérelmezõ ajánlatát átvizsgálva megállapította, hogy abban a cégbírósági bejegyzés iránti kérelme utolsó lapjának fénymásolata található. Becsatolta viszont hiánypótlásként ajánlatához a Cégbíróság 1997. november 3-i igazolását arról a tényrõl, hogy a bejegyzés iránti kérelem elbírálása folyamatban van. (A közbeszerzési eljárás nyertes ajánlattevõje a Bross Security Rt., ajánlatához csatolta a kívánt cégbírósági kivonat 1997. október 22-én kelt példányát).<br>
Az ajánlatkérõ az ajánlatok vizsgálatakor helyesen jutott arra a következtetésre, hogy kérelmezõ ajánlata érvénytelen. A Kbt. 43. § (1) bekezdése szerint ugyanis az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek, az 53. § (2) bekezdése szerint pedig az eljárás további szakaszában az érvénytelen ajánlat nem vehet részt.<br>
A kérelmezõ által cégbírósági bejegyzés iránti kérelem utolsó lapjának másolata és az utólagosan becsatolt cégbírósági igazolás a folyamatban lévõ cégbírósági eljárásról sem tartalmilag, sem formailag nem azonos az ajánlati felhívásban meghatározott cégbírósági cégkivonattal, tehát az ajánlat még a hiánypótlást követõen sem felelt meg az ajánlati felhívásban elõírt feltételeknek. Ebbõl következik, hogy kérelmezõ nem tett érvényes ajánlatot, erre tekintettel az eljárás további szakaszában sem vehetett részt. Az ajánlatkérõ tehát – 1997. november 12-i bírálati jegyzõkönyv tanúsága szerint is – jogszerûen zárta ki kérelmezõ ajánlatát a közbeszerzési eljárásból, ezért megalapozatlan kérelmezõ azon kérelme, hogy a Döntõbizottság semmisítse meg ajánlatkérõ közbeszerzési eljárást lezáró döntését. Ajánlatkérõ minden ajánlattevõ részére biztosított hiánypótlási lehetõséget, köztük a kérelmezõnek is. Kérelmezõ maga is elismerte, hogy nem tudott csatolni cégbírósági cégkivonatot, így kérelmezõ kérelme ebben a vonatkozásban is megalapozatlan.<br>
Fentiekben részletezett tények alapján a Döntõbizottság megállapította, hogy a jogorvoslati kérelem megalapozatlan, ezért azt a Kbt. 88. § (1) bekezdés a) pontja alapján elutasította.<br>
A Döntõbizottság a jogorvoslati eljárás során ideiglenes intézkedést nem alkalmazott, tekintettel arra, hogy az ideiglenes intézkedés meghozatalának 82. § (1) bekezdésében meghatározott törvényi feltételei nem álltak fenn.<br>
A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. január 12.<br>
<br>
Hámori András s. k.	Dr. Monory Bulcs s. k.<br>
közbeszerzési biztos	közbeszerzési biztos<br>
<br>
Ruthner Oszkár s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>