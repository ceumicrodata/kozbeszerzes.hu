<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0539)
</b></h2><FONT size=3><i><u></i></u><br>
1024 Budapest, Margit krt. 8.<br>
Telefon: 156-1337<br>
Fax: 156-5082<br>
Ikt.sz.: D. 205/10/1997.<br>
<br>
Tárgy: Az Unilab Rt. jogorvoslati kérelme a Országos Egészségbiztosítási Pénztár közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
Nagy és Trócsányi Ügyvédi Iroda ügyintézõ dr. Csáki Judit (1012 Budapest, Pálya út 9.) ügyvéd által képviselt UNILAB Rt.-nek (1103 Budapest, Gergely u. 79., továbbiakban: kérelmezõ) dr. Komár Gábor (2000 Szentendre, Szûcs József út 8.) ügyvéd által képviselt Országos Egészségbiztosítási Pénztár (1139 Budapest, Váci út 73/A, továbbiakban: OEP kérelmezett) által HIV- és HCV-tesztek beszerzésével kapcsolatban lefolytatott közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
A kérelmezõ jogorvoslati kérelme, kérelmezett írásbeli észrevétele, a tárgyaláson elhangzott nyilatkozatok, valamint az eljárás során keletkezett iratok alapján a Döntõbizottság az alábbi tényállást állapította meg.<br>
A kérelmezett a K. É. 1997. július 23-án megjelent 28. számában ajánlati felhívást tett közzé, nyílt közbeszerzési eljárás keretében, enzinm immunosav tesztkészletek beszerzésére, nevezetesen 200 ezer darab HIV 1 és HIV 2 ellenanyagok kimutatására, 200 ezer darab HCV-ellenanyagok kimutatására, HIV-verifikációhoz 400 darab western Blott és 48 darab PCR, HCV-verifikációhoz 1000 darab Blott, 2000 darab második Elisa és 300 darab PCR-re.<br>
A kérelmezett dokumentációt is készített ajánlati felhívásához, mely dokumentációt a kérelmezõ UNILAB Rt. is 1997. július 24-én megvásárolta.<br>
Az ajánlati felhívás 11. pontjában az ajánlatkérõ rögzítette az ajánlattevõk pénzügyi, gazdasági és mûszaki (szakmai) alkalmassága igazolására kért adatokat és tényeket, s a mûszaki alkalmasság igazolása tárgykörében nyilatkozatot kért arról, hogy az ajánlott terméket Magyarországon az ajánlattevõ forgalmazhatja, azzal a kikötéssel, hogy a nyilatkozatát a gyártóval ellenje-gyeztesse, valamint kérte, hogy a gyártó nyilatkozzon arról, hogy ha az általa megbízott ajánlattevõ bármilyen oknál fogva nem tud teljesíteni, úgy az ajánlattevõ helyett a szállításokat átmenetileg maga teljesíti, valamint elõírt OLI-minõsítõ határozat másolatának csatolását az ajánlat tárgyát képezõ tesztre, valamint ha a gyártóhely rendelkezik nemzetközi szabványoknak megfelelõséget tanúsító irattal, akkor másolatának és hiteles fordításának beküldését kérte az ajánlatkérõ.<br>
Az ajánlatkérõ az ajánlati felhívás 13. pontjában rögzítette továbbá az elbírálás szempontjait oly módon, hogy az összességében legelõnyösebb ajánlat szempontja alapján bírálja el azokat. Meghatározta egyúttal az elbírálási szempontok fontossági sorrendjét, amelyek az alábbiak voltak.<br>
<br>
1. Szakmai követelményeknek való megfelelés.<br>
<br>
2. Ár.<br>
<br>
3. Szállítás ütemessége (elsõ szállítás a szerzõdéskötéstõl számított 2 hét).<br>
<br>
4. Fizetési határidõ (hosszabb az elõnyösebb).<br>
<br>
5. Nyilatkozat raktári kapacitásáról és logisztikai hátterérõl.<br>
Az ajánlati felhívás 5. pontban az ajánlatkérõ megállapította továbbá azt, hogy "az ajánlatkérõ fenntartja azt a jogot, hogy az elõnyös ajánlatok közül többet fogad el".<br>
Az ajánlattételi határidõ az ajánlati felhívás közzétételétõl számított 40. nap 10.00 óra volt. Ily módon az ajánlatok bontására 1997. szeptember 2-án került sor, melyrõl közjegyzõ hiteles jegyzõkönyvi tanúsítványt készített. Az ajánlattételi határidõig három ajánlat érkezett: Inthera Svájci Magyar Kft. – ORTHO, UNILAB Rt. – ABBOTT, UNILAB Rt. – MUREX ajánlatai.<br>
Az eredményhirdetés 1997. szeptember 8-án volt, ahol két nyertest jelölt meg a kérelmezett, az UNILAB – ABBOTT, illetõleg az Inthera – ORTHO ajánlatát. A két Iegelõnyösebb ajánlatot adó vonatkozásában sor került a szerzõdés megkötésére 1997. szeptember 9-én oly módon, hogy a beszerezni kívánt mennyiség 50%-a tekintetében a kérelmezõvel, míg a további 50% vonatkozásában az Inthera Kft.-vel kötött szerzõdést a kérelmezett.<br>
A kérelmezõ ezt követõen 1997. szeptember 29-én nyújtott be jogorvoslati kérelmet a Döntõbizottsághoz.<br>
Az 1997. október 14-én megtartott nyilvános tárgyaláson módosított, jogorvoslati kérelmében kérte, hogy a Döntõbizottság állapítsa meg, hogy a kérelmezett eljárása során jogsértést követett el, nevezetesen a Kbt. 52. § (2) bekezdés b) pontja szerint nem nyilvánította érvénytelennek az Inthera Kft. ajánlatát, és nem zárta õt ki a közbeszerzési eljárásból, figyelemmel arra, a jelen közbeszerzés tárgyára vonatkozóan a 4/1992. (I. 8.) NM rendelet értelmében nem rendelkezik az 1. sz. mellékletben szabályozott ún. 1/b típusú gyógyszer-nagykereskedelmi engedéllyel. Álláspontja szerint ilyen engedély hiányában a közbeszerzési eljárás tárgyát képezõ diagnosztikumok szállítására nem vállalkozhat az ajánlattevõ. Több szakmai állásfoglalás is kiemelten ezen engedély szükségességét hangsúlyozza, így például álláspontja szerint az általa becsatolt Országos Laborató-riumi Intézet igazgatójának tájékoztatója. Álláspontja szerint a közbeszerzés tárgyát képezõ termék a hivatkozott rendelet mellékletének 1/b pontjában szabályozott termék és engedélyköteles, ITJ termékszám szerint pedig a 9019/1987. (SK 10.) KSH Közleményben 53-41-77 termékszámú klinikai immunológiai diagnosztikus készítmény körébe tartozik. Továbbá kérte a költségekben való marasztalását a kérelmezettnek.<br>
A kérelmezett a jogorvoslati kérelem alaptalanság címén történõ elutasítását kérte. Álláspontja szerint ezen termékekre vonatkozóan nincs jogi elõírás a tekintetben, hogy szükséges-e nagykereskedelmi engedély. Õk magában az ajánlati felhívásban nem is írták elõ, csupán a 11. b) pontban meghatározott igazolások meglétét kérték. A kérelmezett, tekintettel a készítmények kiemelt fontosságára, állásfoglalást szerzett be a döntéshozatal elõtt az Országos Vérellátó Központtól, amely szerint a kérdéses termék nem tartozik a népjóléti miniszter rendeletének hatálya alá, így gyógyszer-nagykereskedelmi engedély a forgalmazáshoz nem szükséges. Ennek következtében az ajánlattevõknek csak az Országos Laboratóriumi Intézet nyilvántartásba vételi határozatát kellett csatolni ajánlatukhoz, melyet az Inthera Kft. teljesített is.<br>
Inthera Kft. nyertes ajánlattevõ észrevételében elõadta, hogy ezen diagnosztikumokkal, mely a közbeszerzési eljárás tárgyát képezi, folytatott nagykereskedelem nem tartozik a hivatkozott rendelet hatálya alá. A rendelet hatálya alá a Magyarországon törzskönyvezett és forgalomba hozatalra engedélyezett belföldi és külföldi embergyógyászati rendeltetésû gyógyszerkészítmények, immunbiológiai gyógyszerkészítmények, radioaktív gyógyszerkészítmények és radioaktív diagnosztikumok, valamint gyógytápszerek tartoznak. Ezeket a felsorolt készítményeket törzskönyvezni kell. E rendeletben nem szerepel a pályázati kiírásban megjelölt diagosztikum csoport. Elõírja a rendelet, hogy a hatálya alá tarozó készítmények akkor vámkezelhetõk, ha a forgalmazó igazolja, hogy a készítmény törzskönyvezve van. Az Országos Laboratóriumi Intézet hatáskörébe tartozik az emberi szervezetbe nem kerülõ ún. in vitro orvosi laboratóriumi reagensek és reagenskészletek minõsítése és nyilvántartásba vételére vonatkozó feladat. Az Inthera rendelkezik az Országos Laboratóriumi Intézet nyilvántartásba vételérõl szóló határozatával.<br>
A kérelmezõ jogorvoslati kérelme megalapozatlan.<br>
A 4/1992. (I. 8.) NM rendelet szabályozza a gyógyszerekkel folytatott nagykereskedelmi tevékenységet. Ezen rendelet 1. számú melléklete sorolja fel azokat a termékeket, amelyek vonatkozásában szükség van a népjóléti miniszter által engedélyezett nagykereskedelmi engedély beszerzésére.<br>
A termék megnevezése	ITJ megnevezés és 		csoportja	 csoport<br>
I.	II.<br>
Magyarországon törzskönyvezett<br>
 és forgalomba hozatalra <br>
engedélyezett belföldi és külföldi,<br>
 embergyógyászati rendeltetésû<br>
a) gyógyszerkészítmények	a) kiszerelt gyógyszerek 		(humán) 53-3<br>
b) immunbiológiai	b) szerobakteriológiai <br>
	készítmények gyógyszer-<br>
	készítmények (humán)<br>
	53-41<br>
c) radioaktív 	c) gyógyászati célú<br>
gyógyszerkészítmények és	izotópkészítmények <br>
 radioaktív diagnosztikumok	53-52<br>
d) gyógytápszerek	d) kiszerelt emberi tápszer 	53-81<br>
Az 1/b alatt meghatározott immunbiológiai gyógyszerkészítmények körébe a melléklet szerint azok a termékek taroznak, amelyeket a 9019/1987. (SK 10) KSH Közlemény szerobakteriológiai készítmények csoportban 53–41 tételszám alatt részletez. Ennek körében a HIV- és HCV-tesztek konkrétan nevesítve nincsenek. Erre tekintettel kereste meg a Döntõbizottság az engedély kiadására jogosult népjóléti minisztert, hogy nyilatkozzon, hogy szükséges-e ezen termékek vonatkozásában nagykereskedelmi tevékenység tekintetében tõle engedélyt beszerezni. Válaszlevelében arról nyilatkozott, hogy a hivatkozott jogszabálymelléklet 1/b. és 1/d. termékcsoportokra vonatkozó termékekre kell gyógyszer-nagykereskedelmi engedéllyel rendelkezni, arra vonatkozóan viszont nem tett nyilatkozatot, illetõleg nem fejtette ki álláspontját, hogy a jelen közbeszerzési eljárást képezõ HIV- és HCV-tesztek konkrétan beletartoznak-e ebbe a termékcsoportba.<br>
A Döntõbizottság mindebbõl azt a következtetést vonta le, hogy a hivatkozott NM rendeletbõl nem következik egyértelmûen az, hogy a kérdéses termékek csak gyógyszer-nagykereskedelmi engedéllyel forgalmazhatók. Ugyancsak ez következik az Országos Vérellátó Központ által e kérdésben adott szakmai állásfoglalásból, amelyet az ajánlatkérõ szerzett be annak érdekében, hogy az ajánlatok érvényességének vizsgálata során megalapozott döntést hozzon. E szakmai állásfoglalás lényegében szintén azt tartalmazza, hogy a jogszabályból nem, vagy nem egyértelmûen következik az engedély szükségessége.<br>
A Döntõbizottság figyelemmel arra, hogy a jogszabályból nem következik egyértelmûen az engedély szükségessége, vizsgálta, hogy az ajánlatkérõ felhívásában kikötötte-e: csak olyan ajánlattevõtõl vásárol, aki rendelkezik gyógyszer-nagykereskedelmi engedéllyel. Ajánlatkérõ ugyanis a Kbt. 40. §-a alapján a minõségbiztosítás körében ezt akkor is jogosult lett volna elõírni, ha egyébként jogszabály az engedély meglétét kötelezõen nem írja elõ. Ez az ajánlatkérõi igény a minõségbiztosítás tekintetében nyilvánvalóan megalapozott lett volna, és nem jelentett volna szükségtelen (diszkriminatív) megszorítást egyes ajánlattevõkkel szemben. Az NM rendeletben szabályozott, hatóságok által ellenõrzött feltételek mellett tárolt, raktározott stb. termékek forgalmazása adott esetben ugyanis nagyobb biztosítékot jelenthet az ajánlatkérõ részére. A Döntõbizottság megállapította, hogy az ajánlati felhívás sem írta elõ a gyógyszer- nagykereskedelmi engedély szükségességét. Jogszabályi rendelkezés híján pedig a Döntõbizottság csak az ajánlati felhívásban foglalt elvárások be nem tartását tudja értékelni az ajánlatkérõ és az ajánlattevõ terhére. Az ajánlati felhívásban rögzített elvárásokat a nyertes ajánlat is teljesítette, minderre tekintettel jogszabálysértést sem az ajánlatkérõ sem az ajánlattevõ terhére nem volt megállapítható.<br>
Így a fentiekre tekintettel a Döntõbizottság a kérelmezõ jogorvoslati kérelmét, mint alaptalant a Kbt. 88. § (1) bekezdés a) pontja alapján elutasította.<br>
A költségek viselése tekintetében a rendelkezõ részben foglaltak szerint döntött, tekintettel arra, hogy a Kbt. 88. § (1) bekezdés g) pontja szerint a jogsértõt lehet kötelezni a felmerült eljárási díj és költségek megfizetésére. Tekintettel arra, hogy jogsértés megállapításra nem került, így az eljárás során felmerült költséget a felek maguk viselik.<br>
A bírósági jogorvoslat a Kbt. 89. § (1) bekezdésén alapul.<br>
<br>
Budapest, 1997. november 7.<br>
<br>
Dr. Deli Betty s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
A határozat nem jogerõs, azt a bíróság elõtt támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>