<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
A KÖZBESZERZÉSEK TANÁCS KÖZBESZERZÉSI DÖNTÕBIZOTTSÁG (1646)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-4773<br>
Fax: 155-5082<br>
Ikt. sz.: D. 13/10/1998.<br>
<br>
Tárgy: a STABIL Mérnöki Iroda Kft. jogorvoslati kérelme a Hajdú-Bihar Megyei Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Stabil Mérnöki Iroda Kft., 4029 Debrecen, Igric u. 12. (továbbiakban: kérelmezõ), jogorvoslati kérelmének, amelyet a Hajdú-Bihar Megyei Önkormányzat, 4024 Debrecen, Piac u. 54., (továbbiakban: ajánlatkérõ) által közzétett "Debrecen, Medgyessy Ferenc Emlékmúzeum rekonstrukciós kivitelezési munkálatai" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a Közbeszerzésekrõl szóló 1995. XL. törvény (továbbiakban: Kbt.) 59. § (1) bekezdését, ezért ajánlatkérõvel szemben 500 000 Ft, azaz ötszázezer forint bírságot szab ki. Egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 30 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A Döntõbizottság kötelezi továbbá ajánlatkérõt, hogy a bírságot a határozat kézhezvételétõl számított 30 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ nyílt eljárásra szóló ajánlati felhívást tett közzé a Közbeszerzési Értesítõ (továbbiakban: K. É.) 1997. szeptember 17-i számában. A beszerzés tárgya: Debrecen, Medgyessy Ferenc Emlékmúzeum rekonstrukciós kivitelezési munkálatai. A közbeszerzési eljárást ajánlatkérõ 1997. november 4-én eredménytelennek nyilvánította arra hivatkozással, hogy "nem érkezett a beruházó részére minden szempontból elfogadható pályázat". Döntésérõl az összes érdekeltet 1997. november 10-én írásban értesítette.<br>
Ajánlatkérõ 1997. november 12-én a K. É.-ben ismételten nyílt eljárásra szóló ajánlati felhívást jelentetett meg a fenti tárgyban. Az ajánlati felhívás 4. pontjában elõírta, hogy a kivitelezés teljesítésének véghatárideje 1998. november 15. A 13. pontban meghatározta, hogy az összességében legelõnyösebb ajánlat kiválasztásakor az elbírálási szempontok fontossági sorrendje a következõ: ajánlati ár; referenciamunkák; a beruházó javára nyújtott legjobb kondíciók biztosítása; a megvalósítással összefüggõ egyes értékelhetõ kivitelezõi kötelezettség vállalása.<br>
A beérkezett 8 ajánlat bontására 1997. december 23-án került sor. A bontási jegyzõkönyvet az érintetteknek 1997. december 29-én ajánlatkérõ megküldte.<br>
Az eredményhirdetésre 1997. december 30-án került sor, ahol nyertesként – azaz az összességében legelõnyösebb ajánlattevõként – az ÉPKER-SERVICE Bt.-t, Debrecen, Kökény u. 3. hirdette ki ajánlatkérõ, II. helyezettként pedig a DÉSZOL Rt.-t, Debrecen, Böszörményi út 68. jelölte meg. A nyertessel a generálkivitelezõi szerzõdést még aznap, 1997. december 30-án megkötötte. Az eredményhirdetési jegyzõkönyvet ajánlatkérõ 1998. január 5-én megküldte az összes érintettnek.<br>
Kérelmezõ 1998. január 13-án jogorvoslati kérelmet nyújtott be a Döntõbizottsághoz. Kérelmében sérelmezte, hogy már az I. nyílt közbeszerzési eljárás is törvénysértõ módon lett eredménytelenné minõsítve, mivel állítása szerint az akkori 8 ajánlattevõ közül biztosan volt olyan, aki a kivitelezést képes lett volna megvalósítani.<br>
Elõadta továbbá, hogy ezen II. hasonló tárgyú nyílt közbeszerzési eljárás során véleménye szerint ajánlatkérõ megsértette a Kbt. versenytisztaságára vonatkozó szabályait, mivel a bontáskor felolvasott és jegyzõkönyvezett ár és teljesítési határidõtõl eltérõ tartalmú adatokkal hirdette ki nyertesként az ÉPKER-SERVICE Bt. ajánlatát.<br>
Fentiekre tekintettel kérte a Döntõbizottságot – a már megkötött szerzõdésre figyelemmel –, hogy állapítsa meg a jogsértést, és kötelezze ajánlatkérõt, térítse meg kérelmezõ részére az ajánlatkészítéssel kapcsolatos költségeit. Ajánlatkérõ észrevételében a kérelem elutasítását kérte alaptalanság címén, mivel álláspontja szerint konkrét jogsértõ eseményt a kérelmezõ nem jelölt meg, továbbá kérte kérelmezõ elmarasztalását a Kbt. 88. § (1) bekezdés f) és g) pontjára hivatkozással.<br>
Az egyéb érdekeltek közül a Hajdúböszörményi Építõ Szövetkezet elõadta, hogy az ajánlatok bontásakor nem kerültek ismertetésre a nyertes ajánlattevõ ajánlatában szereplõ költségcsökkentõ tényezõk, amelyek alapján az ajánlatok értékelését nem tartja teljes mértékben korrektnek. Ezért jogosnak tartja a felmerülõ ajánlattételi költségek visszatérítését ajánlatkérõ által.<br>
A DÉSZOL Rt. észrevételében elõadta, hogy jogsértõnek tekinti az ajánlatkérõ döntését arra tekintettel, hogy a nyertes ajánlati áránál árcsökkentõ tételként figyelembe vette az alapítványi hozzájárulást is, továbbá a teljesítési véghatáridõ tekintetében kifogásolta, hogy az ajánlatkérõi érdeknek leginkább megfelelõ (amelyet a tárgyban tartott 1997. december 3-i helyszíni bejáráson ajánlatkérõ szóban meg is erõsített) 1998. november 15-i határidõhöz képest az ettõl rövidebb határidõt elõnyként értékelte.<br>
A Döntõbizottság a rendelkezésére álló iratanyag alapján a következõket állapította meg.<br>
A Kbt. 79. § (5) bekezdése szerint: "Az eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár".<br>
A kérelmezõ jogorvoslati kérelmének az I. eljárásra vonatkozó része elkésett, mivel a közbeszerzési eljárás eredménytelenné nyilvánításáról 1997. november 10-én írásbeli értesítést kapott ajánlatkérõtõl. Ehhez képest az 1998. január 15-én benyújtott jogorvoslati kérelem a 60 napos jogvesztõ határidõn túl érkezett, tehát a Kbt. 79. § (5) bekezdésére tekintettel elkésett.<br>
A jogorvoslati kérelemnek a II. nyílt közbeszerzési eljárásra vonatkozó részét vizsgálva a Döntõbizottság kétséget kizáróan megállapította, hogy az 1997. december 23-án tartott ajánlatok bontásáról készített jegyzõkönyvben, amelyen kérelmezõ is jelen volt – az ÉPKER-SERVICE Bt. ajánlata az alábbiak szerint került rögzítésre:<br>
Ajánlati ár: 63 936 227 Ft (bruttó). Teljesítési határidõ: 1998. október 10.<br>
Az 1997. december 30-i eredményhirdetési jegyzõkönyv tanúsága szerint a nyertes ajánlattevõnek kihirdetett ÉPKER-SERVICE Bt. ajánlata a következõ volt:<br>
Ajánlati ár: 62 636 227 Ft (bruttó). Teljesítési határidõ: 1998. október 10.<br>
Ugyanezen jegyzõkönyv szerint a döntés indoklásában szereplõ árcsökkentõ tényezõk az alábbiak: 300 000 Ft a bontott anyagok értékesítése 1 000 000 Ft alapítványi felajánlás, amelyet ajánlatkérõ árengedményként vett figyelembe.<br>
Ezen tételekkel együtt az eredményhirdetéskor felolvasott ajánlati ár megegyezik a bontáskor rögzítettel, továbbá ezek az árcsökkentõ tételek csak az ajánlatok belsõ tartalmának átvizsgálásakor észlelhetõk, ezért a Döntõbizottság megállapította, hogy ajánlatkérõ nem követett el jogszabálysértést, amikor a fenti módon rögzítette az ajánlati árakat.<br>
Ugyanígy a Döntõbizottság nem fogadta el kérelmezõnek azon állítását, mely szerint a nyertes ajánlat teljesítési véghatárideje a bontáskor, illetve az eredményhirdetéskor eltérõen került rögzítésre.<br>
A Döntõbizottság megállapította, hogy a teljesítési határidõ a nyertes ajánlattevõre vonatkozóan mind az ajánlatok bontásakor, mind pedig az eredményhirdetéskor azonosan, 1998. október 10-i határnap megjelölésével került jegyzõkönyvezésre.<br>
Fentiekre tekintettel a jogorvoslati kérelmet ezen részeiben a Döntõbizottság megalapozatlannak találta, és elutasította a Kbt. 88. § (1) bekezdés a) pontjára figyelemmel.<br>
A közbeszerzési eljárás ajánlatok elbírálására vonatkozó fázisát vizsgálva a Döntõbizottság megállapította, hogy ajánlatkérõ a kérelmezõ és a nyertes ajánlatát a végsõ elbírálásban figyelembe vette, tehát azokat érvényesnek tekintette, így az ajánlatok összehasonlítása csakis az ajánlati felhívásban meghatározott elbírálási szempontok szerint történhetett.<br>
Az elõzõekben már ismertetett elbírálási szempontok figyelembevételével Döntõbizottság elvégezte a nyertes és kérelmezõ ajánlatának tételes összehasonlítását az alábbiak szerint:<br>
l. Ajánlati ár<br>
A kérelmezõ által ajánlott teljes körû fix bruttó ár 56 745 443 Ft, amelybõl a bontási anyagok átvételével (–220 782 Ft) a végleges bruttó ár 56 524 661 Ft volt.<br>
A nyertes (ÉPKER-SERVICE Bt.) teljes körû bruttó átalányára 63 936 227 Ft volt, amelybõl a kerítés bontásanyaga (–300 000 Ft) és az árengedmény (1 000 000 Ft) következtében a végleges bruttó ár 62 636 227 Ft volt.<br>
A nyertes ajánlattevõ által megajánlott alternatív mûszaki költségcsökkentõ megoldást (–2 500 000 Ft) a végsõ ár kiszámításánál a Döntõbizottság nem vette figyelembe – szemben az ajánlatkérõvel –, mivel alternatív ajánlattételre az ajánlati felhívás 14. pontja értelmében nem volt lehetõség.<br>
A Döntõbizottság megállapította, hogy az ajánlati ár – mint elsõdleges elbírálás – szempontjából a kérelmezõ ajánlata lényegesen jobb volt mint a nyertesé.<br>
<br>
2. Referenciamunkák<br>
A mûszaki alkalmasság igazolására a Kbt. 44. § (2) bekezdésében elõírtaknak megfelelõen kérelmezõ az elõzõ három év legjelentõsebb építési beruházásainak bemutatásával 18 db referenciamunkát jelölt meg. Ezek közül 5 nagyobb értékû volt (10 millió Ft feletti), közöttük 2 mûemléki és 2 hasonló funkciójú középület.<br>
A nyertes ajánlattevõ 13 db referenciát adott meg, amelyek mindegyike nagy értékû volt (10 millió Ft feletti), közülük l mûemléki és 2-3 hasonló rendeltetésû középület.<br>
A fentiek alapján a referenciamunkák értéke, nagyságrendje szempontjából a nyertes ajánlatát a Döntõbizottság jobbnak ítélte a kérelmezõénél, a referenciák számát és jellegét tekintve pedig azonosnak értékelte.<br>
<br>
3. A beruházó javára nyújtott legjobb kondíciók<br>
Ezen belül az ajánlati dokumentáció értelmében ajánlatkérõnek a teljesítési határidõt, a kötbért és a jótelje-sítési garanciát kellett vizsgálnia.<br>
A kérelmezõ 1998. október 15-i teljesítési határidõt, 200 000 Ft/nap kötbért és a garanciális munkálatokra 500 000 Ft-ot jelölt meg, azonban a garanciális idõszakot nem határozta meg. Továbbá a jóteljesítésre összesen 5 millió Ft visszatartását ajánlotta meg az egyes részszámlákból a mûszaki átadásig bezárólag.<br>
A nyertes ajánlattevõ 1998. október 10-i véghatáridõt, 250 000 Ft/nap kötbért, a garanciális munkálatokra a vállalási ár nettó 5%-át, azaz 2,5 millió Ft-ot ajánlott meg, a garanciális idõt azonban õ sem határozta meg.<br>
Ezen elbírálási szempont körében a Döntõbizottság megállapította, hogy a teljesítési határidõ és kötbér tekintetében a nyertes ajánlata jobb volt, mint a kérelmezõé, a jóteljesítés és garanciavállalás kérdésében – a garanciális idõszak meghatározásának hiányában – egyik vállalás sem tekinthetõ kedvezõbbnek.<br>
<br>
4. Értékelhetõ kivitelezõi kötelezettségvállalás.<br>
Ebben a körben a szavatossági munkálatok, illetve az egyéb kötelezettségek vállalására vonatkozó javaslatokat bírálta ajánlatkérõ. A benyújtott ajánlatokból a Döntõbizottság megállapította, hogy egyik ajánlattevõ sem vállalt a jogszabályi szavatosságon túli kötelezettséget, így a nyertes és kérelmezõ ajánlata ebbõl a szempontból azonos volt.<br>
Összefoglalva az értékelést, az elsõ szempontból a kérelmezõ lényegesen jobb, a második és harmadik szempontból némileg kedvezõtlenebb, a negyedik szempontból azonos ajánlatot adott a nyertes ajánlathoz viszonyítva. A fentiek alapján a Döntõbizottság megállapította, hogy az elbírálási szempontok fontossági sorrendjére tekintettel a kérelmezõ összességében kedvezõbb ajánlatot adott, mint a nyertesnek kihirdetett ajánlattevõ.<br>
Ezt támasztja alá az ajánlatkérõ által az ajánlatok értékelésrõl készített táblázat, illetve szöveges indoklás is, mely szerint a súlyozott pontozással végrehajtott értékelésben a kérelmezõ és a nyertes ajánlat azonos pontértéket kapott (90 pont). Ilyen esetben az ajánlatkérõnek az elsõ – legfontosabb – elbírálási szempontra tekintettel kellett volna a nyertest kiválasztania.<br>
Fentiek alapján a Döntõbizottság megállapította, hogy ajánlatkérõ az ajánlatok elbírálásakor megsértette a Kbt. 59. § (1) bekezdésének elsõ fordulatát, mivel nem az összességében legkedvezõbb ajánlatot tevõt hirdette ki az eljárás nyertesének.<br>
A jogorvoslati eljárásban felmerült költségek viselésérõl rendelkezik a Kbt., míg a kérelmezõ által kért – ajánlatának kidolgozásával kapcsolatosan felmerült – költségeinek megtérítésének lehetõségérõl a Kbt. nem tartalmaz elõírásokat, így erre vonatkozóan a Döntõbizottság nem rendelkezhetett.<br>
Az indoklásban kifejtettekre és a szerzõdéskötésre figyelemmel a Döntõbizottság – a Kbt. 76. § (1) bekezdésének c) pontjában biztosított jogkörében eljárva – a Kbt. 88. § (1) bekezdés d), f), g) pontjai szerinti jogkövetkezményeket alkalmazta.<br>
A Döntõbizottság ajánlatkérõvel szemben 500 000 Ft bírságot szabott ki, mert ezt a mértékû bírságot tartotta arányban állónak, figyelemmel az elkövetett jogsértés súlyára és a beszerzés értékére, továbbá a rendelkezõ részben foglaltak szerint döntött az igazgatási szolgáltatási díj megfizetésérõl. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, l998. február l6.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>