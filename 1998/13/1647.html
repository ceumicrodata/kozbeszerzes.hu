<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1647)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 156-1337<br>
Fax: 155-5082<br>
Ikt. sz.: 116/12/1996.<br>
<br>
Tárgy: A Totaltel Kft. jogorvoslati kérelme a Belügyminisztérium Központi Beszerzési Irodája ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZATOT:<br>
<br>
A Totaltel Távközlés-technikai kft. (Budapest XI., Fraknó u.18/A, a továbbiakban: Totaltel Kft.) által a Belügyminisztérium Központi Beszerzési Iroda (1149 Budapest, Mogyoródi út 43., a továbbiakban: ajánlatkérõ) a Budapest XIII., Teve u. 6. Szám alatti ORFK Irodaház távbeszélõ-ellátása, strukturált kábelezési rendszere és kapcsolódó távközlési rendszere megvalósítására kiírt közbeszerzési eljárása ellen indított jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 24. § (1) és (2) bekezdését, a 69. § (1) bekezdését és a 70. § d) pontját, ezért vele szemben bírságot szab ki.<br>
A Döntõbizottság kötelezi az ajánlatkérõt, hogy a határozat kézhezvételétõl számított 30 napon belül 3 000 000 Ft, azaz hárommillió forint bírságot fizessen be a Közbeszerzések Tanácsa MNB 10032000-01720361-00000000 sz. számlájára, és ugyanezen idõn belül a Totaltel Kft. részére 30 000 Ft eljárási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS<br>
<br>
A Totaltel Kft. 1996. október 16-án jogorvoslati eljárást kezdeményezett a Döntõbizottságnál. Kérelmében azt kifogásolja, hogy az ajánlatkérõ a mikrohullámú berendezések beszerzését megelõzõen nem jelentetett meg hirdetményt közbeszerzési eljárásról, továbbá a Kbt. szabályai szerinti közbeszerzési eljárást nem folytatott le, ezért számára lehetetlenné tette a versenyben való részvételt.<br>
A kérelemben a Totaltel Kft. állítását arra alapozza, hogy az ajánlatkérõ az ORFK Teve utcai központja híradástechnikai berendezésére csak egyetlen hirdetményt jelentetett meg a Közbeszerzési Értesítõben meghívásos gyorsított eljárásra, s ebben a hirdetményben a beszerzés tárgyaként felsoroltak között a mikrohullámú berendezések nem szerepeltek, s a hirdetmény szövegébõl arra még következtetni sem lehetett. A városi digitális menedzselhetõ optikai átviteltechnikai rendszer ugyanis – melyet a hirdetmény tartalmazott – nem azonos a mikrohullámú rendszerrel. A Totaltel Kft., mivel a hirdetmény szövege szerint, a beszerzés tárgyára tekintettel, mint lehetséges ajánlattevõ szóba sem jöhetett, ezért a részvételi felhívásra nem jelentkezett. Ezen hirdetményen kívül a Közbeszerzési Értesítõben mikrohullámú rendszerek szállítására irányuló újabb közbeszerzésre vonatkozó hirdetmény nem jelent meg. A Totaltel Kft., mint saját, hazai fejlesztésû mikrohullámú berendezésének gyártója és forgalmazója csak a sajtóban megjelent közleményekbõl (Magyar Nemzet 1996. Szeptember 30. És MODEM-idõk 1996. Október) – legkorábban 1996. október 3-án – értesült arról, hogy az ajánlatkérõ mikrohullámú berendezések szállítására köt szerzõdést az ORFK Teve utcai székházát illetõen. Ezért állítja azt, hogy ajánlatkérõ a Kbt. szabályait be nem tartva kötötte meg az újságcikkekben is részletezett tartalmú és értékû szerzõdést, s a hirdetmények megjelentetése hiányában a Totaltel Kft.-t megfosztotta attól a lehetõségtõl, hogy a BM beszerzésére ajánlatot tehessen. Kifogásolja azt is, hogy tõle az ajánlatkérõ az 1996. december 31-ig érvényes szállítási keretszerzõdése ellenére sem kért ajánlatot a mikrohullámú berendezések szállítására, holott erre az ajánlatkérõt a keretszerzõdés kötelezi. Kéri a Döntõbizottságtól a jogsértés megállapítását, ideiglenes intézkedésként az ajánlatkérõ eljárásának felfüggesztését és a Kbt. szerinti eljárás lefolytatására való kötelezését, valamint a Kbt. szerinti maximális bírság alkalmazását.<br>
Az ügyben keletkezett iratok és az 1996. november 6-án megtartott tárgyalás alapján a Döntõbizottság a következõket állapította meg.<br>
Az ajánlatkérõ 1996. május 10-én meghívásos gyorsított eljárásról szóló felhívást tett közzé (ORFK-96/1 számmal) a Közbeszerzési Értesítõben. A beszerzés tárgyát a részvételi felhívás 2. e) pontja a következõ módon határozta meg: az ORFK Irodaház (Budapest, Teve u. 6.) távbeszélõ-ellátása, strukturált kábelezési rendszere és kapcsolódó távközlési rendszerének megvalósítása. A felhívás 3. a) pontjában az ajánlatkérõ részletezte a beszerzés tárgyát, és a "kapcsolódó távközlési rendszerre" vonatkozóan "városi digitális menedzselhetõ optikai átviteltechnikai rendszer kiépítését" írta elõ.<br>
Meghívott ajánlattevõk a következõk voltak: AHT Híradástechnikai Kft., A & T Magyarország Kft., Budavox Híradástechnikai Külkereskedelmi Rt., Ericsson Üzleti Kommunikációs Rt., Kapsch Telecom Kft. és a Siemens Rt. A közbeszerzési eljárás fõvállalkozói szerzõdés megkötésére irányult. Részajánlatot az ajánlatkérõ nem fogadott el.<br>
Az ajánlatkérõ a részvételre jelentkezõk közül 6 céget tartott alkalmasnak az ajánlattételre, õket közvetlenül, írásban ajánlattételre hívta fel. Közülük négyen nyújtottak be ajánlatot: Siemens Rt., Alcatel AHT Kft., Lucent Technologies Magyarország Kft. és az Ericsson Rt. Az ajánlatkérõ fenti ajánlattevõk részére 1996. június 4-én konzultációt tartott, melynek során a beszerzés tárgyát úgy módosította, hogy az optikai átviteltechnikai rendszer mellett mikrohullámú összeköttetésre is lehetett alternatív ajánlatot tenni. Az eredményhirdetésre 1996. szeptember 11-én került sor, ekkor az eljárást az ajánlatkérõ a Kbt. 60. § (1) bekezdés d) pontja alapján – arra hivatkozva, hogy számára megfelelõ ajánlatot egyik ajánlattevõ sem tett az ellenszolgáltatás magas összege miatt – eredménytelennek nyilvánította.<br>
Ugyanezen idõpontban az ajánlatkérõ a fenti négy ajánlattevõt tárgyalásos eljárásban újabb ajánlattételre hívta fel. A tárgyalásos eljárás tárgya annyiban különbözött a meghívásos gyorsított eljárás tárgyától, hogy az ajánlatkérõ a kapcsolódó városi digitális menedzselhetõ optikai átviteltechnikai rendszer helyett kizárólag mikrohullámú berendezésre kért ajánlatot. A tárgyalásos eljárásra 1996. szeptember 17-én került sor, majd szeptember 18-án az ajánlatkérõ eredményt hirdetett: az eljárás nyertese az Ericsson Rt. lett.<br>
Az ajánlatkérõ a tárgyaláson, illetve a jogorvoslati kérelemre tett észrevételében azt kéri, hogy a Döntõbizottság a kérelmet mint megalapozatlant, utasítsa el. Nézete szerint a Totaltel Kft. tévesen állítja, hogy a közbeszerzési eljárást mellõzte, mivel a Közbeszerzési Értesítõ 1996. május 10-i számában részvételi felhívást tett közzé meghívásos gyorsított eljárásra. A részvételi felhívás szerint az ajánlatokat "a kapcsolódó városi-digitális menedzselhetõ optikai átviteltechnikai rendszer kiépítésére" kéri az ajánlatkérõ, ez pedig tartalmazza azt az igényt, hogy mikrohullámú összeköttetést lehetõvé tevõ berendezéseket is kell biztosítani (köztudott e megoldás a Ferihegyi repülõtér vonatkozásában). A felhívás felté-telei alapján látható volt, hogy az elõírt követelményeket csak korlátozott számú ajánlattevõ képes felelõsségteljesen felvállalni. Annak ellenére, hogy a Totaltel Kft. keretszerzõdéses partnere a Belügyminisztériumnak, ebben a közbeszerzési eljárásban támasztott követelményeknek – az ajánlatkérõ nézete szerint – önállóan nem tudott volna megfelelni, ezért nem került a meghívott ajánlattevõk közé, azonban alvállalkozóként lehetõsége volt a versenyben részt venni. Fentiekbõl következõen – nézete szerint – a Totaltel Kft. jogos érdeke nem szenvedett sérelmet, ezért a Kbt. 79. § (3) bekezdése alapján a Kft. nem lehet a jogorvoslati eljárásban kérelmezõ sem. Az ajánlatkérõ kéri még, hogy a Döntõbizottság a Totaltel Kft.-t marasztalja az eljárási díjban és költségekben.<br>
A Döntõbizottság megállapította, hogy a Totaltel Kft. ugyan a közbeszerzési eljárásokban nem vett részt, azonban jogorvoslati eljárás kezdeményezésére jogosult.<br>
A Kbt. 79. § (3) bekezdése szerint ugyanis jogorvoslati eljárást ajánlattevõn túl az is kezdeményezhet, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti. A törvénybe ütközõ mulasztásnak jelen esetben az tekinthetõ, hogy az ajánlatkérõ a mikrohullámú berendezések szállítására úgy kötött szerzõdést, hogy erre nem folytatott le a Kbt. szabályainak megfelelõ közbeszerzési eljárást. Miután a Totaltel Kft. mikrohullámú berendezések gyártója és forgalmazója, közvetlen érdeke fûzõdik ahhoz, hogy e termékkel a piacon megjelenjen. Jogos érdeke, hogy a közbeszerzési eljárásban való részvétel lehetõségeirõl megfelelõen tudomást szerezzen, jogos érdeke fûzõdik tehát ahhoz, hogy részére a versenyben való részvétel lehetõségét biztosítsák.<br>
A Totaltel Kft. kérelme megalapozott.<br>
Az ajánlatkérõ a meghívásos gyorsított eljárásban, a részvételi felhívás 2. e) és 3. a) pontjában kifejezetten optikai átviteltechnikai rendszert határozott meg, amely mûszakilag a mikrohullámú rendszertõl alapvetõen különbözik. Ennek alapján – bár a többváltozatú ajánlat lehetõsége adott volt – nem lehetett arra következtetni, hogy a távközlési rendszerre vonatkozóan az ajánlatkérõ mikrohullámú rendszert is elfogad. Az ajánlatkérõ csak az ajánlattételi idõszakban döntött úgy, hogy a korábban már alkalmasnak minõsített ajánlattevõktõl – az eredeti ajánlati felhívás és dokumentáció kiegészítésével – alternatív megoldásként mikrohullámú rendszer kiépítésére is ajánlatot kér. Ennek érdekében rendelkezésükre bocsátotta az úgynevezett "kék könyvet", amely a mikrohullámú rendszer kiépítésének mûszaki elõírásait tartalmazta, és amellyel a korábbi ajánlati dokumentációját – mely a teljes városi távközlési rendszerre vonatkozóan a mikrohullámú rendszert nem tartalmazta – módosította.<br>
A Kbt. 69. § (1) bekezdése elõírja, hogy a meghívásos eljárásban közzétett részvételi felhívásra a 40. §-ban foglalt rendelkezéseket is alkalmazni kell, a 40. § (1) bekezdése pedig kimondja, hogy az ajánlatkérõ köteles a közbeszerzés tárgyára vonatkozó részletes mûszaki leírást adni. Elõbbiekre tekintettel az ajánlatkérõnek abban a dokumentumban kell meghatároznia a közbeszerzés tárgyát és mennyiségét, amely a Közbeszerzési Értesítõben megjelenik és amelynek kötelezõ formáját a Kbt. 8. sz. melléklete tartalmazza. Az ajánlatkérõ a meghívásos eljárásban nem térhet el az ajánlattevõknek közvetlenül megküldött ajánlati felhívásában a részvételi felhívásban a beszerzés tárgyára vonatkoztatott meghatározástól annál is inkább, mert a beszerzés tárgyának és mennyiségének meghatározása a Kbt. 69. § (2) bekezdése szerint nem is kötelezõ eleme az ajánlati felhívásnak. A meghívásos eljárásban tehát a beszerzés tárgyát a részvételi felhívásban kell meghatározni, ettõl az ajánlatkérõ nem térhet el, tehát ha a beszerzés tárgyát módosítja, akkor a részvételi felhívását hirdetménnyel módosítania kell.<br>
Jelen ügyben az ajánlatkérõ eredeti ajánlati felhívása nem is tért el a részvételi felhívásban elõírtaktól, azonban az ajánlatkérõ idõközben módosította a beszerzés tárgyát és mennyiségét, amikor alternatív ajánlatként az optikai átviteltechnikai rendszer mellett mikrohullámú berendezésekre is kért ajánlatot.<br>
Ekkor még részben fenntartotta az eredeti részvételi felhívását, mivel csak alternatívaként jelölte meg a mikrohullámú rendszert. Azonban errõl a módosításról is ismételt részvételi felhívást kellett volna megjelentetnie, e nélkül mindazok, akik alkalmasak lehettek a szerzõdés teljesítésére, nem szerezhettek tudomást a beszerzésrõl.<br>
Az ajánlatkérõ fentiek ellenére nem jelentetett meg módosított részvételi felhívást, hanem csak az ajánlati felhívását módosította úgy, hogy alternatív ajánlatként mikrohullámú rendszerre is kért ajánlatot, ezért magatartásával megsértette a Kbt. 69. § (1) bekezdését.<br>
Az ajánlatkérõ tévesen hivatkozott arra, hogy a Totaltel Kft. a részvételi felhívás egyéb szigorú feltételei miatt nem lehetett volna ajánlattevõ. A meghívásos eljárásban ugyanis az ajánlatkérõ az eljárás elsõ szakaszában minõsíti a részvételre jelentkezõket, ennek során kell a pénzügyi, gazdasági és mûszaki alkalmasságukat vizsgálnia. Azok a feltételek, amelyeket a részvételi felhívás 3. c), 5. a) és 9. pontjai tartalmaztak, éppen a jelentkezõk alkalmasságának megítélésére vonatkoztak, és az ajánlatkérõ számára azt a törvényes lehetõséget biztosították, hogy a részvételre jelentkezõk közül az alkalmasakat – e feltételek alapján – kiválassza. A jelentkezés lehetõségétõl azonban nem zárhatja el az ajánlatkérõ azokat, akik a szerzõdés teljesítésére – a beszerzés tárgyára figyelemmel – képesek, ezért a saját részvételi felhívásában elõírt feltételek alapján tévesen következtetett arra, hogy a Totaltel Kft. még részvételi jelentkezést sem adhatott volna be.<br>
Az ajánlatkérõ a mikrohullámú berendezésekre vonatkozóan lefolytatta a hirdetmény közzététele nélküli tárgyalásos közbeszerzési eljárást, azonban ezt nem tehette volna meg a Kbt. 70. d) pontja alapján. A Kbt. 70. § d) pontja szerint az ajánlatkérõ tárgyalásos eljárást akkor alkalmazhat, ha az általa elõre nem látható okból elõállt rendkívüli sürgõsség miatt a nyílt vagy a meghívásos eljárásra elõírt határidõk nem lennének betarthatóak, és a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Az ajánlatkérõ számára új beszerzés esetén azt, hogy milyen eljárást alkalmaz, a beszerzés elõtt fennálló körülmények döntik el. Ezek a körülmények a jelen ügyben a beszerzést már valóban sürgõssé tették, azonban ez a sürgõsség az ajánlatkérõ mulasztásából származott. Ha ugyanis az ajánlatkérõ gondosan megvizsgálta volna, hogy ténylegesen milyen mûszaki paramétereknek megfelelõ berendezésre van szüksége, akkor már a meghívásos eljárást is a mikrohullámú rendszerre írja ki. Ezzel szemben az ajánlatkérõ a meghívásos eljárásban eredetileg SDH optikai körgyûrûre kért ajánlatokat.<br>
A rendelkezésre álló iratokból megállapítható, hogy valójában az ajánlatkérõnek nem is erre a körgyûrûre volt szüksége, hanem a mikrohullámú összeköttetés berendezéseire. Ezt bizonyítja az a feljegyzés és döntési javaslat, amelyet a döntés-elõkészítõ bizottság 1996. augusztus 15-én elõterjesztett, és azt rögzíti, hogy "az SDH-t ("C" egység) nem lehet felvállalni..., a mikrohullámú összeköttetés felépítését kell szorgalmazni".<br>
Ebbõl egyértelmûen megállapítható, hogy az ajánlatkérõ bizonyos körülmények megváltoztatása folytán rájött, hogy valójában a mikrohullámú rendszerre van szüksége, tehát a tényleges ok, ami miatt az eljárást eredménytelennek nyilvánította nem más, mint az, hogy megváltoztatta a beszerzési szándékát – annak ellenére, hogy az eredménytelenség indokaként – kizárólag az ajánlatok magas árára hivatkozott. Ennek további bizonyítéka, hogy a tárgyalásos eljárásban az SDH optikai körgyûrûre már egyáltalán nem kért ajánlatot, hanem a távbeszélõ-ellátás és a strukturált kábelezési rendszer mellett kizárólag mikrohullámú rendszerre kért és fogadott el ajánlatokat.<br>
Az ajánlatkérõnek tehát nem is lett volna szüksége a tárgyalásos eljárásra akkor, ha már a meghívásos eljárást is mikrohullámú rendszerre írja ki, vagy legalábbis a meghívásos eljárásban a beszerzés tárgyának módosítását – a Kbt. szabályai szerint – új hirdetményben közzéteszi. Elõbbiekbõl következõen a rendkívüli sürgõsségre okot adó körülmény az ajánlatkérõ mulasztásából eredt, tehát az ajánlatkérõ a tárgyalásos eljárást nem folytathatta volna le, és mivel ezt mégis megtette, ezzel a magatartásával megsértette a Kbt. 70. § d) pontját.<br>
Az ajánlatkérõ akkor járt volna el a Kbt. szabályai szerint, ha a tárgyalásos eljárásban meghatározott tárgyban (melynek a mikrohullámú rendszer volt a városi távközlési rendszere) újabb nyílt vagy – részvételi felhívással indított – meghívásos eljárást folytatott volna le, és ebben az eljárásban a beszerzés tárgyának meghatározásával lehetõvé teszi, hogy az ajánlattevõk egyenlõ esélylyel megfelelõ ajánlatot tegyenek.<br>
Az ajánlatkérõnek a közbeszerzési eljárásában a Kbt. 24. § (1) bekezdése szerint biztosítania kell a verseny nyilvánosságát és a (2) bekezdés szerint az esélyegyenlõséget az ajánlattevõk számára. Mivel a Kbt. az eljárások alapelveként szabályozza a verseny nyilvánosságát és az ajánlattevõk esélyegyenlõségét, ezek az általános alapelvek vonatkoznak a Kbt. szabályai alapján lefolytatott bármilyen fajtájú közbeszerzési eljárásra is. Ezért ezeket az alapelveket mind a meghívásos gyorsított eljárásban, mind a tárgyalásos eljárás során az ajánlatkérõ köteles figyelembe venni, és azok betartásával köteles eljárni.<br>
A konkrét ügyben az ajánlatkérõ a részvételi felhívásában a beszerzés tárgyának meghatározásakor – mivel a mikrohullámú rendszerre vonatkozó beszerzési igényét nyilvánosan nem hirdette meg, illetve ennek következményeként a hirdetmény nélküli tárgyalásos eljárásban való részvételbõl, akik a meghívottakon kívül az eljárásban részt vehettek volna, mivel mikrohullámú rendszereket gyártanak és forgalmaznak, így közöttük a Totaltel Kft.-t is. Az általa ily módon lefolytatott közbeszerzési eljárásával a verseny tisztaságát és az esélyegyenlõséget sértette meg.<br>
Az indokolásban kifejtettek alapján a Döntõbizottság – a Kbt. 76. § (1) bekezdésének a) pontjában biztosított jogkörében eljárva – megállapítja, hogy az ajánlatkérõ közbeszerzési eljárása során súlyosan megsértette a Kbt. 24. § (1) és (2) bekezdését, a 69. § (1) bekezdését, valamint a 70. § d) pontját, ezért a Kbt. 88. § (1) bekezdés d), f) és g) pontja szerinti jogkövetkezményeket alkalmazta. Az ajánlatkérõ jogszabálysértõ magatartása megalapozza a bírság kiszabását, amelynek mértékét a Döntõbizottság a jogsértés súlyára és a beszerzés értékére figyelemmel állapította meg.<br>
Ideiglenes intézkedést a Döntõbizottság azért nem alkalmazott, mert a szerzõdést a jogorvoslati kérelem benyújtása idõpontjában az ajánlatkérõ a nyertes ajánlattevõvel már megkötötte.<br>
A bírósági jogorvoslat a Kbt. 89. §-án alapszik.<br>
<br>
Budapest, 1997. január 2.<br>
<br>
<br>
Székelyné Bihari Mária s. k.	Dr. Kurtyán Edit s. k.<br>
közbeszerzési biztos		közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>