<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5061)
</b></h2><FONT size=3><i><u></i></u><br>
1024 Budapest, Margit krt. 8.<br>
Ikt. sz.: D.102/1/1998. <br>
Ügyintézõ: Dr. Bíró László<br>
Telefon: 366-764<br>
Fax: 355-5082<br>
<br>
Tárgy: a MANUFER Kft. jogorvoslati kérelme a Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MANUFER Kft. (1112 Budapest, Budaörsi u. 146/C, képviseli: Dr. Kovács Sándor Zoltán ügyvéd, 1094 Budapest, Ferenc krt. 35., a továbbiakban: kérelmezõ) jogorvoslati kérelmét, amelyet a Fõvárosi Önkormányzat Fõpolgármesteri Hivatal Beruházási és Közbeszerzési Ügyosztálya (1052 Budapest, Városház u. 9–11., a továbbiakban: ajánlatkérõ) a Mozgásjavító Általános Iskola és Diákotthon (1145 Budapest, Mexikói u. 60.) konyhaüzem-rekonstrukciójának megvalósítására kiírt közbeszerzési eljárása ellen indított, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárásról szóló ajánlati felhívást tett közzé a K. É. 1998. február 25-i számában, amellyel a Mozgásjavító Általános Iskola és Diákotthon konyhaüzem-rekonstrukciója megvalósítására kért ajánlatokat. A beszerzés konkrét tárgya 300 adagos konyha építése 440 m2 alapterületen az ajánlati dokumentáció alapján. Részajánlatot nem tehettek ajánlattevõk, azonban többváltozatú ajánlatot ajánlatkérõ elfogadott. A felhívás szerint a kivitelezési munkák 1998. június 8-án kezdhetõk meg, a teljesítés határideje 1998. augusztus 31-e. Az ajánlatok elbírálása az összességében legelõnyösebb ajánlat kiválasztása szerint, az alábbi értékelési szempontoknak megfelelõen történt: vállalási határidõ, ajánlati ár, ellenõrizhetõ referencia, kötbér mértéke, pénzügyi, gazdasági alkalmasság.<br>
Az ajánlati dokumentáció tartalmazta a részletes ajánlattételi elõírásokat és az ajánlatok elkészítéséhez szükséges mûszaki dokumentációkat. Ajánlattevõknek ajánlatukhoz csatolni kellett a beárazott költségvetési kiírást, valamint számlázási és megvalósítási ütemtervet is. Ajánlatkérõ a részletes ajánlattételi elõírások 5.1. pontjában elõírta, hogy a számlázás kizárólag befejezett munkákra vonatkozhat.<br>
Az ajánlatok bontására 1998. április 7-én került sor. Ezen idõpontig 21 ajánlatot nyújtottak be. Ajánlatkérõ az ajánlatokat elbírálta. Elsõként 10 ajánlat érvénytelenségérõl döntött, közöttük kérelmezõ ajánlata esetében a következõ indokkal: "A részletes ajánlattételi elõírások 5.1. pont negyedik bekezdés be nem tartása miatt" (1998. április 20-i döntés-elõkészítõ tárgyalás jegyzõkönyve). Kérelmezõ ajánlatát ajánlatkérõ a további értékelésnél már nem vette figyelembe.<br>
A tárgyi közbeszerzési eljárás nyertese a MASZER Rt. lett, második a KIPSZER Rt. A nyilvános eredményhirdetés 1998. május 14-én történt meg.<br>
Az eredményhirdetéskor ajánlatkérõ az eljárás nyerteseit (elsõ és második helyezett) nevezte meg, a kizárt ajánlattevõket – illetve az érvénytelen ajánlatot benyújtókat – nem sorolta fel.<br>
Az eredményhirdetést követõen kérelmezõ írásban indoklást kért ajánlatkérõtõl döntésével kapcsolatosan, amelyre a választ 1998. május 20-i keltezéssel kézhez is kapta. Ajánlatkérõ ezen értesítés indoklásában is a felhívási dokumentáció 5.1. pont negyedik bekezdésének be nem tartására hivatkozott az alábbiak szerint:<br>
"Az ajánlati felhívás részét képezõ dokumentáció »Részletes ajánlattételi elõírások« címû részben az 5.1. pont »ajánlati rész« negyedik bekezdésében elõírás volt az, hogy az ajánlattevõnek az ajánlatához mellékelnie kell a számlázási és megvalósítási ütemtervet. E részben elõírás volt az, hogy a számlázás kizárólag befejezett munkarészekre vonatkozhat.<br>
A Manufer Kft. ajánlata nem felelt meg ennek a kötelezõ elõírásnak, mert az ajánlatához csatolt, és általa »Pénzügyi ütemterv«-ként nevezett anyagban az 1. részszámla alapján 1998. július 3-án 25 000 000 Ft-ot kér, amikor sem az építési szerzõdés és emiatt az ezzel szorosan összefüggõ és a konyhatechnológiával kapcsolatos szerelés feltételei nem valósulhatnak meg.<br>
Ez elõlegkérésnek minõsül, amely ütközik a kiírás már említett 5.1. pontjának negyedik bekezdésével, mert a gépek leszállítása önmagában nem jelentheti azt, hogy a beszerelésükkel kapcsolatos munkát el is végezték."<br>
A szerzõdéskötésre a nyertes ajánlattevõvel 1998. június 8-án került sor.<br>
Kérelmezõ 1998. május 22-én nyújtotta be jogorvoslati kérelmét a Döntõbizottsághoz, melyet 1998. május 27-én írásban kiegészített. A kiegészített kérelemben a következõket kéri a kérelmezõ:<br>
–	A Döntõbizottság tárgyalás kitûzésével vizsgálja meg, hogy az ajánlatok kiértékelése az elbírálási szempontok szerint történt-e, és készítsen objektív értékelést, melyben hasonlítsa össze az ajánlatkérõ által kihirdetett sorrendet.<br>
– A Döntõbizottság állapítsa meg, hogy ajánlatkérõ alaptalanul minõsítette érvénytelennek az ajánlatukat.<br>
– Ideiglenes intézkedés keretében kérte a szerzõdéskötés megtiltását.<br>
A kitûzött tárgyaláson a korábbi kérelmét változatlanul fenntartva kérte annak vizsgálatát is, hogy az ajánlata érvénytelenségét megállapító jegyzõkönyv nem utólag készült-e, tekintettel arra, hogy az eredményhirdetéskor nem közölték velük, hogy az eljárásból ki lettek zárva az érvénytelen ajánlatuk miatt.<br>
Ajánlatkérõ az írásos beadványában és a tárgyaláson azt nyilatkozta, hogy ajánlati dokumentációt bocsátott az ajánlattevõk rendelkezésére, melyben részletesen meghatározta az ajánlattétel feltételeit. Ebben elõírta azt is, hogy az ajánlathoz mellékelni kell a számlázási és megvalósítási ütemtervet, valamint azt is, hogy a számlázás kizárólag befejezett munkarészekre vonatkozhat.<br>
Az ajánlatok értékelése során megállapította, hogy kérelmezõ ajánlata a fenti kritériumoknak nem felelt meg. Kérelmezõ vonalas és pénzügyi ütemtervérõl megállapítható volt az is, hogy a konyhatechnológia megvalósítására vonatkozó I. részszámlában megjelölt vállalkozási díjban el nem végzett munkát kívánt – elõlegként – kérelmezõ érvényesíteni. Ezt az is alátámasztja, hogy kérelmezõ által benyújtott szerzõdéstervezet szerint a megrendelõ (ajánlatkérõ) kötelezettsége az import berendezések, anyagok beszerzéséhez a külkereskedelmi szerzõdésnek megfelelõ feltételek biztosítása, a fedezet Ft bekérõ alapján 8 napon belül a kérelmezõnek (vállalkozónak) történõ megtérítése. Álláspontjuk szerint az ajánlathoz csatolt vonalas ütemtervbõl nem állapítható meg egyértelmûen, hogy mely feltüntetett munkarészek valósulhatnak meg a részszámla alapját képezõ kifizetés feltételeként, ezért az ütemterv sem felelt meg az ajánlati felhívásnak.<br>
Fentiek alapján minõsítették kérelmezõ ajánlatát érvénytelennek, tekintettel a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára.<br>
Nem helytálló kérelmezõ azon állítása, hogy ajánlatkérõ nem tájékoztatta õt az eredményhirdetést követõen az ajánlata érvénytelenségérõl, mivel az 1998. május 20-án kelt levelükben megtették azt.<br>
A kitûzött tárgyaláson a jegyzõkönyvvel kapcsolatban úgy nyilatkozott, hogy a vonatkozó rendelet szerinti delegált képviselõk is részt vettek a jelenléti ív szerint, ezért számukra értelmezhetetlen kérelmezõ ilyen irányú felvetése.<br>
Álláspontjuk szerint a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. §-</a>ában foglaltak szerint értesítették írásban kérelmezõt a kizárásának indokairól, amit egyébként a vonatkozó fõvárosi rendelet is kötelezõvé tesz számukra az erre irányuló kérelem lététõl függetlenül. E kötelezettségüknek minden érintett felé 8 napon belül eleget tettek.<br>
Fentiek alapján kérték az alaptalan kérelem elutasítását és költségtérítésre nem tartottak igényt.<br>
Az ügyben érintett egyéb érdekeltek érdemi észrevételt nem tettek.<br>
A Döntõbizottság a rendelkezésre álló dokumentumok, írásos beadványok és a tárgyaláson elhangzott nyilatkozatok alapján az alábbiakat állapította meg:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Jelen ügyben ajánlatkérõ egyértelmû szigorú feltétele volt, hogy az ajánlatnak tartalmaznia kellett számlázási és megvalósulási ütemtervet, ennek elkészítése során figyelembe kellett venni, hogy a számlázás csak befejezett munkarészre vonatkozhat. Ennek hiányában az ajánlat érvénytelen.<br>
Kérelmezõ is köteles volt pénzügyi és megvalósítási ütemtervet készíteni. Pénzügyi ütemterve formailag e követelménynek megfelelt, mert konkrét idõponthoz konkrét összegeket rendelt, megvalósulási ütemterve azonban formailag sem felelt meg ajánlatkérõ követelményének, miután idõegység ábrázolása nélkül a felsorolt mûszaki tartalmak megvalósulása a teljes teljesítési idõtartamon belüli idõpontokhoz nem rendelhetõ hozzá.<br>
Tartalmilag viszont már a pénzügyi ütemterv sem felelt meg, mert az ajánlatkérõ kifejezett feltételének, ami szerint csak teljesítést követhet a számlázás, nem tesz eleget. Megállapítható ugyanis, hogy olyan mûszaki tartalmakat kívánt kérelmezõ az elsõ részszámlában érvényesíteni, amelyeket az egyes munkafolyamatok szükségszerû egymás utánisága miatt arra az idõpontra nem lehet teljesíteni. Ilyen a konyhatechnológia jelentõs költsége, amelynek teljesítése (nemcsak a berendezések leszállítása, hanem készreszerelése) a burkolatkészítés elõtt nem valósítható meg.<br>
Nem felel meg az ajánlat azért sem a felhívás felté-teleinek, nert a kérelmezõ a csatolt szerzõdéstervezet 10. pont 4. bekezdésében import berendezések, anyagok megvásárlását követõ azonnali számlázási jogot kíván érvényesíteni. Az eljárás nyertesét nem korlátozza semmiféle elõírás abban, hogy a külföldi gyártmányú berendezést, anyagot közvetlenül a külföldi termelõtõl (forgalmazótól) szerezze be, ez esetben pedig a szerzõdéstervezet említett pontja érvénybe lép. Ezért nem hagyhatta ajánlatkérõ a szerzõdés 10. pont 4. bekezdését jelen közbeszerzési eljárásban figyelmen kívül, és ezért kellett erre tekintettel is az ajánlat érvénytelenségét megállapítania a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján, mely kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Ennek a rendelkezésnek a figyelembevételével megállapította a Döntõbizottság azt is, hogy ajánlatkérõ jogszerûen mellõzte kérelmezõ ajánlatának teljes körû értékelését, illetve bírálatát.<br>
Tekintettel arra, hogy a kérelmezõ ajánlata érvénytelen volt, a Döntõbizottság mellõzte annak összevetését a nyertesnek, illetve az azt követõ legjobb ajánlatnak minõsített ajánlatokkal.<br>
Kérelmezõ megalapozatlanul kifogásolta azt is, hogy benyújtott ajánlatára vonatkozó döntést az ajánlatkérõ mulasztásából nem ismerhette meg az eredményhirdetéskor.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ az ajánlatok elbírálására vonatkozó döntését nyilvánosan hirdeti ki, a 63. § (1) bekezdése pedig kimondja, hogy az ajánlatkérõnek az eljárás eredményérõl szóló tájékoztatót legkésõbb annak kihirdetésétõl számított tizenöt napon belül, az 5. számú mellékletben meghatározott minta szerint hirdetményben közzé kell tennie.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdésének megfelelõen írásban – idõben – értesítette kérelmezõt a Kbt. 6. számú mellékletének 3. pontja szerint az ajánlata érvénytelenné nyilvánításának indokairól.<br>
A Döntõbizottság megállapította tehát, hogy a kérelmezõ a törvényben elõírtaknak megfelelõen – írásban feltett kérdésére – megfelelõ választ kapott ajánlata elutasításáról.<br>
A Döntõbizottság a becsatolt április 20-i értékelésrõl és az eredményhirdetésrõl készült jegyzõkönyvek vizsgálata során nem talált olyan körülményt, amely arra utalt volna, hogy a kérdéses jegyzõkönyvek nem az ott megjelölt idõpontban készültek. Fentiekre tekintettel kérelmezõ erre vonatkozó kérelme is alaptalan.<br>
A Döntõbizottság a kérelem becsatolásakor rendelkezésre álló iratok alapján – a törvényi feltételek hiányában – a kért ideiglenes intézkedést nem alkalmazta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a kérelmet a Kbt. 88. § (1) bekezdésének a) pontja alapján elutasította, ezért a felmerült költségeket a kérelmezõ viseli.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. június 18.<br>
<br>
Dr. Bíró László s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k. <br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>