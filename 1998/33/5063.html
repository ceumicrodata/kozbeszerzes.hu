<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5063)
</b></h2><FONT size=3><i><u></i></u><br>
1021 Budapest, Margit krt. 8.<br>
Ikt. sz.: D. 104/16/1998.<br>
Ügyintézõ: Dr. Csitkei Mária<br>
Telefon: 375-9693<br>
<br>
Tárgy: A Mûszertechnika-Irodatechnika Kft. és társai jogorvoslati kérelmei a BM Országos Közbeszerzési Fõigazgatósága közbeszerzési eljárásával kapcsolatban.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mûszertechnika-Irodatechnika Kft. (1107 Budapest, Szállás u. 21.), a Selectrade Kft. (1182 Budapest, Hargita tér 15–18.) és a Colorspectrum Kft. (1087 Budapest, Kõbányai út 21.) kérelmezõknek (a továbbiakban: kérelmezõk, képviselõ: Dr. Incze András Péter ügyvéd, 1051 Budapest, Arany János u. 9.) a Belügyminisztérium Közbeszerzési Fõigazgatósága (1149 Budapest, Mogyoródi út 43., képviselõ: Dr. Sebõk Cecília ügyvéd, 1211 Budapest, Táncsics M. u. 62.) ajánlatkérõnek (a továbbiakban: ajánlatkérõ) a "240/1996. sz. Korm. rendelet állami normatíváinak és a dokumentációban meghatározott mûszaki leírásnak megfelelõ másoló- és sokszorosítógépek szállítása és kapcsolódó szolgáltatások teljesítése a dokumentációban részletezettek szerint 300 M Ft összértékben" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja. Ugyanezen közbeszerzési eljárás kapcsán a Clean-Sound Rt. (1146 Budapest, Kacsóh Pongrác u. 5.), az Euro-Profil Rt. (1173 Budapest, Határhalom u. 4.), a Technotrade Kft. (1147 Budapest, Öv u. 185.), az Info-copy Kft. (1131 Budapest, Béke u. 118.), az Inter-electronik Kft. (1043 Budapest, Munkásotthon u. 33– 39.) nyertes ajánlattevõk (képviselõ: Dr. Orosz Miklós ügyvéd, 1156 Budapest, Páskomliget u. 62.) ellen indított kérelemnek a Döntõbizottság helyt ad.<br>
Megállapítja, hogy a nyertes ajánlattevõk – azzal, hogy a közbeszerzési eljárásban hamis adatot szolgáltattak –, megsértették a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését, ezért a nyertes ajánlattevõket a jelen közbeszerzési eljárásban való szerzõdéskötésre is kiterjedõen 3 hónapra eltiltja a közbeszerzési eljárásban való részvételtõl.<br>
Kötelezi a Clean-Sound Rt. és társai nyertes ajánlattevõket, hogy kérelmezõk részére fizessenek meg egyetemlegesen 30 000 Ft, azaz harmincezer forint igazgatási szolgáltatási díjat a határozat kézhezvételétõl számított 15 napon belül.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ nyílt eljárásra vonatkozó ajánlati felhívást tett közzé a K. É. 1998. március 11-i számában, a beszerzés tárgyát és mennyiségét a felhívás 3. a) pontja határozza meg. Eszerint ajánlatkérõ "a 240/1996. sz. Korm. rendelet állami normatíváinak és a dokumentációban meghatározott mûszaki leírásnak megfelelõ másoló- és sokszorosítógépek szállítása és kapcsolódó szolgáltatások teljesítése a dokumentációban részletezettek szerint 300 M Ft összértékben" kért ajánlatokat.<br>
A hivatkozott ajánlati dokumentáció mûszaki leírása szerint 1., 2., 3. kategóriában kér ajánlatot tenni, e három kategória az állami normatíváknak megfelelõ termékeket jelenti. Ezen túlmenõen állami normatívával nem meghatározott gépekre (4-es kategória) vonatkozó információkat is kért.<br>
A dokumentáció 3.2. pontja kereskedelmi ajánlat elnevezés alatt tartalmazott még e körbe tartozó rendelkezéseket. Eszerint az ajánlatot az ártáblázat 2. sz. melléklete szerint kérték megadni, azzal a felhívással, hogy tüntessék fel az ajánlattevõ által forgalmazott másoló- és sokszorosítógépek típusait a "lehetõ legszélesebb választékban, egységárakkal úgy, hogy a választék kielégítse bármely kategóriában felmerülõ igényeket is."<br>
Az ajánlati felhívás 13. pontjában közölte, hogy az ajánlatokat az összességében legelõnyösebb ajánlat szempontja alapján bírálja el, melyek a következõk: <br>
"13.1. ajánlati ár,<br>
<br>
13.2. mûszaki tartalom,<br>
<br>
13.1. a termékfajtánként megajánlott termékválaszték nagysága,<br>
<br>
13.4. rendelkezésre állás (szállítási határidõ az egy intézmény által egyidejûleg megrendelt mennyiség függvényében),<br>
<br>
13.5. a jótállás idõtartama,<br>
<br>
13.6. az ajánlattevõ megítélése:<br>
– pénzügyi, gazdasági mutatói,<br>
– mûszaki, technikai felszereltsége,<br>
– referenciák,<br>
– minõségbiztosítás módja (ISO-minõsítés megléte elõnyt jelent)."<br>
Az ajánlati dokumentáció 10. pontja tartalmazta az elbírálási szempontok sorrendjét és súlyozását, nevezetesen: ajánlati ár 45 pont, mûszaki tartalom 20 pont, termékfajtánként megajánlott termékválaszték mértéke 15 pont, rendelkezésre állás 10 pont, a jótállás idõtartama 5 pont, ajánlattevõ megítélése 5 pont. Az értékeléshez elõre meghatározott algoritmust készített, melyet a dokumentációban az ajánlattevõkkel ismertetett.<br>
A dokumentáció 10. pontja rögzíti, hogy ajánlatkérõ értékelni kívánja mind a négy kategóriát – az állami normatívába tartozót és az állami normatívába nem tartozót is.<br>
A dokumentáció 3.7. pontjában elõ volt írva, hogy ajánlattevõ mutassa be, illetve jelölje meg az országos elosztó- és szervizhálózatát, részletes címlistáját a 7. sz. melléklet alapján. A 7. sz. melléklet szerint megyénként fel kellett tüntetni a szerviztevékenységet végzõ szervezet nevét, címét, tevékenységét (kereskedõ és/vagy szakszerviz).<br>
Az ajánlati felhívás 15.5. pontjában ajánlatkérõ közölte, hogy a nyertes visszalépése esetén a következõ legkedvezõbb ajánlatot tevõvel köt szerzõdést. <br>
Az ajánlatok bontása április 21-én történt. A következõ ajánlatok érkeztek:<br>
<br>
1.) Minolta Magyarország Kft.<br>
<br>
2.) Bayer-Hungária Kft., Ricoh Hungária Kft.<br>
<br>
3.) Clean Sound Rt., Euro-Profil Rt., Interelektronik Kft., Infocopy Kft., Technotrade Rt.,<br>
<br>
4.) Mûszertechnika Kft., Colorsprectum Kft., Selectrade Kft.,<br>
<br>
5.) Kontrax Budapest Kft.<br>
Az eredményhirdetésre május 21-én került sor, amikor is az 5. sz. ajánlattevõ ajánlatát ajánlatkérõ érvénytelennek nyilvánította, nyertesnek a 3. sz. ajánlattevõket hirdette ki, második legkedvezõbb ajánlatot tevõnek pedig a 4. sz. ajánlatot – a kérelmezõk ajánlatát.<br>
A nyertes és a kérelmezõ az 1–4. kategóriában a következõ termékválasztékot ajánlotta:<br>
Nyertes	Kérelmezõ<br>
<br>
1. 14 (értékelve: 12)	4<br>
<br>
2. 6	5 (értékelve: 4)<br>
<br>
3. 7	7<br>
<br>
4. 27 (értékelve: 26)	6<br>
Ajánlatkérõ döntése ellen a Mûszertechnika-Irodatechnika Kft. és társai közös ajánlattevõk 1998. május 21-én jogorvoslati kérelmet terjesztettek elõ a Döntõbizottsághoz, sérelmezve az ajánlatkérõ eljárást lezáró döntését.<br>
Állításuk szerint az elbírálási szempontok alapján kérelmezõ nyújtotta be a legelõnyösebb ajánlatot. Ajánlatuk árban lényegesen (mintegy 15%-kal) kedvezõbb, 5 év korlátlan garanciát vállaltak, rendelkeznek ISO 9000 minõsítéssel, az egész országra kiterjedõ saját szervizhálózattal rendelkeznek, referenciájuk és a vállalt jótállás lényegesen jobb, mint a nyerteseké, a rendelkezésre állás 50 M Ft-os maximumát vállalták. Sérelmezték az értékelés módját is, álláspontjuk szerint az értékelési szempontok közül csak az ár és a jótállás mérhetõ objektíven, míg a többi szempont szubjektív értékítélethez vezet.<br>
Ajánlatkérõ a június 2-án kelt észrevételében kérte a jogorvoslati kérelem elutasítását, részben elkésettség, részben megalapozatlanság címén.<br>
Hivatkozott arra, hogy a kérelem abban a részében, amely az elbírálási szempontokat szubjektívnek minõsíti, elkésett, mert az elbírálási szempontokat tartalmazta a kérelmezõk által is megvásárolt ajánlati dokumentáció, ennek a kérelmezõk általi átvételétõl, 1998. április 15-tõl számítva a jogorvoslati kérelem beadásáig, 1998. május 21-ig a 15 napos jogvesztõ határidõ letelt. Közölte, hogy a bírálati módszere az MTA SzTAKI által kifejlesztett rendszeren alapul, mely kizárja a szubjektív elemeket. A június 9-én tartott tárgyaláson elõadta, hogy a nagy termékválasztékra vonatkozó kiírását a költségvetési szervek leadott igényei indokolták, kérelmezõk pedig a nyertes ajánlatához képest 15%-kal kedvezõbb árat épp e választék rovására érték el.<br>
A MINOLTA Magyarország Kft. május 29-i észrevételében közölte, hogy cége kizárólagos forgalmazója a Minolta termékeknek, a közbeszerzési eljárásban való ajánlattételre kizárólag csak a nyertes ajánlattevõk részére adott felhatalmazást, erre a tényre a május 5-i levelében felhívta az ajánlatkérõ figyelmét.<br>
A RICOH Kft. június 4-én érkezett észrevételében egyetértett a kérelmezõkkel abban, hogy az ajánlatkérõ nem az elõzetesen kiadott algoritmusok szerint határozta meg a nyertes ajánlattevõt, valamint nem az összességében legelõnyösebb ajánlatot minõsítette nyertesnek.<br>
A jogorvoslati eljárásban 1998. június 9-én tartott tárgyalást követõen, június 12-én kérelmezõk jogorvoslati kérelmet terjesztettek elõ a nyertes ajánlattevõk, illetve közülük a Clean-Sound Rt. és az Euro-Profil Rt. eljárása ellen. A Döntõbizottság ezt a kérelmet az alapeljáráshoz egyesítette.<br>
Kérelmezõk a nyertes ajánlattevõk eljárását a következõk miatt sérelmezték: A június 4-én szerzett értesülésük szerint a Clean-Sound Rt. június 3-án telefax útján arra kérte a Nyírinfo Kft.-t, hogy egy, a közbeszerzés tárgyára vonatkozó, 1998. március 13-i keltezésû megállapodást írjon alá. Becsatolta a Nyírinfo Kft.-nek a kérelmezõk egyikéhez, a Colorspectrum Kft.-hez 1998. május 25-én írt levelét, melyben a kft. rögzítette, hogy a Colorspectrum Kft.-n kívül "más viszonteladóval keretszerzõdésben nem áll".<br>
A kérelmezõk június 11-i értesülése szerint a Clean-Sound Rt. június elején az ITVK Tatabánya Bt.-t is felkérte egy, a közbeszerzés tárgyára vonatkozó, 1998. március 16-i keltezésû megállapodás aláírására.<br>
Sérelmezték továbbá kérelmezõk az Euro-Profil Rt. eljárását is, miszerint kérelmezõk június 11-i értesülése szerint az Euro-Profil Rt. június 2-án kísérletet tett arra, hogy 1998. március 27-i keltezéssel a Full Contrast Kft. aláírjon részére egy, a közbeszerzés tárgyával kapcsolatos nyilatkozatot. <br>
Kérelmezõk a kérelemhez – a jogsértések valószínûsítésére – csatolták a kifogásuk tárgyát képezõ márciusi keltezésû, de aláírás céljából igazoltan júniusban megküldött, a közbeszerzés tárgyát képezõ szervizszolgáltatás ellátására vonatkozó megállapodás-, illetve nyilatkozattervezeteket. Ennek alapján a Döntõbizottság ideiglenes intézkedésként határozatot hozott a nyertes ajánlattevõkkel való szerzõdés megkötésének megtiltására.<br>
A Clean-Sound Rt. a június 15-én és június 17-én kelt észrevételében a Nyírinfo Kft.-vel kapcsolatos jogorvoslati kérelemre vonatkozóan elõadta, hogy a kft. részére 1998. márciusában már megküldték a szóban forgó megállapodás általuk aláírt példányát, mégpedig az 1997. évben szóban kötött megállapodásuk írásbeli megerõsítése céljából. Ezt a megállapodást azonban csak "sima postai úton" küldték meg. Az aláírt példányt nem kapták vissza, telefonon történt érdeklõdésükre a Nyírinfo Kft. azt válaszolta, hogy elvesztették a megküldött példányokat. Így június 3-án és június 4-én ismételten elküldték az eredeti szövegezésû, márciusi keltezésû megállapodást aláírásra.<br>
A Nyírinfo Kft. május 25-i nyilatkozatával kapcsolatban hivatkozott arra, hogy a Nyírinfo Kft.-vel a szerzõdéses kapcsolat a Nyíregyháza és térsége szerviztevékenységre vonatkozóan lényegében fennáll, mert erre a tevékenységre a Minolta Magyarország Kft. és a Nyírinfo Kft. között 1997. szeptember 16-án együttmûködési megállapodás jött létre, de ugyancsak megállapodás van e tárgyban a Minolta Magyarország Kft. és Clean Sound Rt. között is.<br>
Az észrevételben az ITVK Tatabánya Bt.-t illetõen Clean-Sound Rt. azt nyilatkozta, hogy a társasággal 1997. évre aláírt, érvényes szerzõdésük van, valamint 1998. évre is. Becsatolta mindkét megállapodásnak közjegyzõ által hitelesített példányát.<br>
Az Euro-Profil Rt. a június 18-án kelt észrevételében közölte, hogy Hajdú-Bihar megyében az általuk értékesített Sharp típusú másológépek szervizelését a Full-Contrast Kft. látja el. A tárgyi közbeszerzéssel kapcsolatos, 1998. március 27-i keltezésû megállapodást a Full Contrast Kft. azért nem írta alá márciusban, mert a Sharp készülékek magyarországi vezérképviselete, az Emmi-Sharp Kft. ezt így kötötte ki, ennek igazolására észrevételéhez becsatolta az Emmi-Sharp Kft. levelét. A Full-Contrast Kft. a megállapodást júniusban aláírta.<br>
A Döntõbizottság az újabb jogorvoslati kérelem tárgyában június 29-én tartott tárgyaláson tanúként meghallgatta a Nyírinfo Kft., az ITVK Tatabánya Bt. és a Full Contrast Kft. képviselõjét.<br>
A Nyírinfo Kft. részérõl Losonszki Ferenc ügyvezetõ elõadta: A Clean-Sound Rt. 1997-ben megkereste õt együttmûködési szerzõdés aláírása céljából, a szerzõdést nem írta alá és közölte, hogy a Colorspectum Kft.-vel áll szerzõdéses jogviszonyban. Ezt követõen 1998. június 4-én és utána még egyszer a Clean-Sound Rt. faxon megküldte részére aláírás céljából a március 16-i keltezésû megállapodást, de azt nem írta alá, mivel azon viszszamenõleges dátum volt, és annak aláírását korábbi megállapodás megléte sem tette indokolttá. Közölte, hogy a Minolta Kft.-vel 1997-ben kötött megállapodást nem tekinti érvényesnek, miután annak részét képezõ – a termékválasztékot tartalmazó – l. sz. mellékletet 1998. évre nem újította meg.<br>
Az ITVK Tatabánya Bt. üzletvezetõje elõadta, hogy amikor õ Csornán dolgozott, a kérelmezõk részérõl Lakatos István ügyvezetõ telefonon kérte, hogy mutassa meg részére a Clean-Sound Rt.-vel kötött megállapodást – ennek a kérésnek akként tett eleget, hogy telefonált a feleségének (aki a bt. kültagja és alkalmazottja), hogy az aláírás és a pecsét letakarása útján tehet eleget a kérésnek. Megerõsítette a Clean-Sound által elõadottakat, miszerint már 1997-tõl kezdõdõen szerzõdéses kapcsolat áll fenn közöttük.<br>
A Full-Contrast Kft. ügyvezetõje tanúkénti meghallgatása során úgy nyilatkozott, hogy az Emmi-Sharp Kft. az Euro-Profil Rt.-vel már az ajánlati felhívás idõszakában megállapodott a szervizelési tevékenységnek a Full-Contrast Kft. által történõ ellátásában, ez az õ tudtával és szándékával egyezõen történt. Az Emmi-Sharp Kft. azonban közölte vele, hogy a március 16-i keltezésû megállapodást csak június 10-e után (az eredményhirdetést követõen) írhatja alá.<br>
Kérelmezõnek az ajánlatkérõ ellen benyújtott kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A 34. § (1) bekezdése kimondja, hogy ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat:<br>
a) a legalacsonyabb összegû ellenszolgáltatás, vagy<br>
b) az összességében legelõnyösebb ajánlat szempontja alapján bírálja el.<br>
A (3) bekezdés rendelkezése szerint, ha az ajánlatkérõ az összességében legelõnyösebb ajánlatot kívánja kiválasztani, az ennek megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – szempontok fontossági sorrendjét is meg kell határoznia.<br>
A jogvitás ügyben ajánlatkérõ az összességében legelõnyösebb ajánlat elbírálásának módját választva ajánlati felhívásában meghatározta az elbírálási szempontokat és azok fontossági sorrendjét. A dokumentációban az ajánlati felhívásban meghatározottakon túlmenõen rendelkezett arról is, hogy az egyes elbírálási szempontok körében milyen körülményeket kíván értékelni, meghatározta azt is, hogy az egyes szempontokat pontosan milyen súlyaránnyal fogja figyelembe venni, továbbá azt is, hogy ezeket a súlyarányokat milyen módszerrel kívánja kialakítani.<br>
Az eljárás során megállapítható volt, hogy az ajánlatkérõ felhívásában és dokumentációjában meghatározott feltételek és az ott meghatározott értékelési mód szerint az általa nyertesnek kihirdetett közös ajánlattevõk tették a jobbnak értékelhetõ ajánlatot.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. §-</a>a értelmében az értékelés szempontjait szabadon határozza meg a Kbt. 24. §-ában kifejezésre juttatott alapelvi korlátok között. Ebben a tekintetben ajánlatkérõ elõírása nem ütközött a Kbt.-be.<br>
Ugyanakkor az ajánlatkérõnek az értékelési szempontok és a beszerzés egyéb feltételeinek a meghatározása során a Döntõbizottság álláspontja szerint érvényre kellene juttatnia egyrészrõl az ajánlatkérõi igényeket, másrészrõl a <a href="http://net.jogtar.hu/jr/gen/getdoc.cgi?docid=99500040.tv#1">Kbt. és a 1</a>25/1996. (VII. 24.) Korm. rendelet preambulumában – az állami ráfordítások csökkentése, a költségvetési elõirányzatok tervszerû felhasználása érdekében – kifejezõdõ célkitûzéseket.<br>
Ezen célszerûségi, gazdaságossági érdekeket a felhívás és a választott értékelési módszer nem tükrözi.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A (2) bekezdés pedig arról rendelkezik, hogy a mûszaki leírást csak jogszabályban foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg. Ettõl az ajánlatkérõ csak a (3) bekezdés szerinti esetekben térhet el. Ekkor azonban a (4) bekezdés szerint az ajánlati felhívásban meg kell határozni az eltérés okát.<br>
A jogvitás ügyben ajánlatkérõ a beszerzés tárgyát az 1–3. kategóriában a 40. § (2) bekezdésének megfelelõen, jogszabályba foglalt mûszaki elõírásra – állami normatívára – tekintettel határozta meg.<br>
A 4. kategóriára – állami normatíván felüli beszerzésre – az ajánlati felhívás nem utal, a dokumentáció pedig ezzel kapcsolatban mûszaki leírást nem adott, azaz a mûszaki, minõségi stb. követelményeket nem határozta meg. Ellenben erre is vonatkozik az az általános elõírás, mely szerint a lehetõ legszélesebb termékskálát kell felsorolni.<br>
Ebbõl következõen a 4. kategóriában – bármilyen – a 3. kategóriát meghaladó teljesítõképességû termék megajánlhatóvá vált. Miután pedig a dokumentációban a megajánlható típusok számát sem határozta meg, így rendkívül eltérõ termékválasztékú ajánlatok kerültek benyújtásra. Ez elsõsorban nem a központi közbeszerzés hatálya alá tartozó költségvetési szervek általános, alapvetõ igényeit szolgáló 1–3. kategóriájú gépek beszerzésére vonatkozik, hanem a keretszerzõdés keretében megvalósuló teljesítés kisebbik – speciális igényeket kielégítõ – hányadára (4. kategória).<br>
Az 1–3. kategóriában közel azonos termékkört ajánlottak meg.<br>
Ugyanakkor a dokumentációban meghatározott értékelési algoritmus következtében – a mûszaki tartalom és a termékválaszték közötti szoros összefüggés miatt – a 4. kategóriában nyújtott nagyobb termékválaszték teremtette elõny ellensúlyozta az állami normatívának megfelelõ 1–3. kategóriában szerzett ajánlati elõnyöket, azaz az elsõ és második elbírálási szempontból – ár, mûszaki tartalom – szerzett többletpontszámokat. Ily módon az az ajánlat lett a nyertes, amely a beszerzés meghatározó részét képezõ 1–3. kategória – amelyben nagyrészt azonos típusú, gyártmányú gépek kerültek megajánlásra I. és II. helyezett részérõl – tekintetében árban és jótállásban is rosszabb volt, mint a II. helyezett.<br>
Mindebbõl megállapítható, hogy az ajánlatkérõ az elõzõekben hivatkozott gazdasági, célszerûségi követelményeket nem fejezte ki sem az ajánlattétel feltételeinek összeállítása, sem az értékelés módjának meghatározásakor. Azonban azt, hogy az ajánlatkérõ célszerûen, indokoltan határozta-e meg az értékelési szempontjait és az értékelés módját – minek következtében lehetõvé vált, hogy a beszerzés kisebb hányadát kitevõ 4. kategóriában nyújtott termékválaszték nagysága határozta meg a nyertességet –, a Döntõbizottság nem vizsgálhatja, mivel ezek az okszerû gazdálkodás körébe tartozó kérdések.<br>
A kérelmezõknek a nyertes ajánlattevõk ellen elõterjesztett kérelme megalapozott.<br>
A dokumentáció 3.7. pontjának rendelkezése szerint a 7. sz. mellékletben az ajánlattevõ elosztó- és szervizhálózatára kellett nyilatkozni. Ennek körében azt kellett közölni, hogy a teljesítés során a szerviztevékenységet az egyes megyékben konkrétan mely szervizek fogják ellátni.<br>
A nyertes ajánlattevõk ajánlatuk 11.5. oldalán található 7. sz. mellékletben azt a nyilatkozatot tették, hogy Szabolcs megye térségében többek között a Nyírinfo Kft. fogja ellátni a szerviztevékenységet.<br>
A kérelmezõk által becsatolt iratok és a tárgyaláson a Nyírinfó Kft. ügyvezetõjének tanúvallomása alapján bizonyítást nyert, hogy a nyertes ajánlattevõk az ajánlatuk minél inkább meggyõzõbbé, jobbá tétele céljából az ajánlati dokumentáció 7. sz. melléklete szerinti ajánlat-részt – az országos szervizhálózatának bemutatását –, hamis adatszolgáltatást is tartalmazóan eszközölték. A nyertes ajánlattevõk részérõl összeállított 7. sz. mellékletben a Nyíregyháza és térsége szervizellátását végzõ szervezetként ugyanis a Nyírinfo Kft.-t tüntették fel, annak ellenére, hogy ezzel a szervezettel sem az ajánlata beadásakor, sem késõbb nem volt megállapodásuk a tevékenység ellátására, ugyanis a becsatolt Minolta Magyarország Kft. és Nyírinfo Kft. közötti megállapodás nem helyettesíti a Clean-Sound Rt. és Nyírinfo Kft. közötti megállapodást.<br>
Ezen a tényen nem változtat az sem, hogy a Clean-Sound Rt. a Nyírinfo Kft.-nek "a szervizhálózatból való kiesése" folytán 1998. június 8-án a térség szervizellátására megállapodást kötött a Minolta Magyarország Kft.-vel, mert az ország valamennyi megyéjére és Budapestre kiterjedõ hálózat teljességének az ajánlat beadásakor, 1998. április 20-án kellett volna fennállnia ahhoz, hogy a nyertes ajánlattevõk ajánlata az ajánlatkérõ felé a lehetõ legjobb, legmeggyõzõbb legyen.<br>
A becsatolt iratokból és a június 29-i tárgyaláson elhangzott tanúvallomásokból megállapíthatóan az ITVK Tatabánya Bt.-vel az együttmûködési szerzõdés valóban aláírásra került, a Full Contrast Kft.-vel pedig kezdettõl fogva konszenzus volt a közbeszerzéssel kapcsolatos szerviztevékenység ellátására, így e tekintetben nem állapítható meg hamis adatszolgáltatás.<br>
Ajánlatkérõ a június 29-én megtartott tárgyaláson úgy nyilatkozott, hogy nem állt módjában tételesen felülvizsgálni, hogy az ajánlattevõknek van-e szerzõdésük valamennyi ajánlatban feltüntetett közremûködõvel, annál is inkább, mert ezek a megállapodások szóban is megköthetõk. Ajánlatkérõ közölte továbbá, hogy amennyiben megállapítást nyerne valamelyik ajánlattevõrõl a hamis adatszolgáltatás ténye, úgy levonná a megfelelõ konzekvenciát. A Döntõbizottság elfogadta ezt az ajánlatkérõi érvelést, és megállapította, hogy ajánlatkérõ részérõl nem volt elvárható a hamis adatszolgáltatás tényének felismerése, így a nyertes ajánlattevõk a közbeszerzési eljárásban részt vevõk szándékos megtévesztését úgy ajánlatkérõvel, mint a kérelmezõvel (és az eljárásban részt vevõ többi ajánlattevõvel) szemben megvalósították. A nyertes ajánlattevõk közösen írták alá az ajánlatot, annak teljesítéséért közösen vállaltak felelõsséget, együttes a felelõsségük a közös ajánlatban foglaltakért, így a hamis adatszolgáltatásért is. Ennélfogva a határozat rendelkezõ részében foglaltak a nyertes ajánlattevõi kör valamennyi tagjára kiterjednek.<br>
Nyertes ajánlattevõk a hamis adatszolgáltatásukkal megsértették a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében foglaltakat, ezért a Döntõbizottság a Kbt. 88. § (1) bekezdés e) pontja alapján a kérelmezetteknek a közbeszerzési eljárásban való részvételtõl 3 hónapra történõ eltiltása felõl rendelkezett.<br>
Kérelmezetteknek az igazgatási szolgáltatási díjban való marasztalása a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján történt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 1998. július 10.<br>
<br>
Dr. Bíró László s. k.	Dr. Csitkei Mária s. k.<br>
közbeszerzési biztos	közbeszerzési biztos<br>
<br>
Divinyi József s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>