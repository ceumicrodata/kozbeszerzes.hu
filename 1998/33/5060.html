<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5060)
</b></h2><FONT size=3><i><u></i></u><br>
1024 Budapest, Margit krt. 85.<br>
1525 Postafiók 166<br>
Ikt. sz.: D.115/18/1998.<br>
<br>
Tárgy: Az Uniszolg Kft. jogorvoslati kérelme a Budapesti Rendõr-fõkapitányság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Uniszolg Általános és Kereskedelmi Kft. (1239 Budapest, Haraszti út 44., képviseli: dr. Kuchár Zoltán ügyvéd 1073 Budapest, Erzsébet krt. 58. II/12/A, a továbbiakban: kérelmezõ) jogorvoslati kérelmét, melyet a Budapesti Rendõr-fõkapitányság Gazdasági Igazgatósága (1139 Budapest, Teve u. 4–6., a továbbiakban: ajánlatkérõ) személy- és haszongépjármûvek karbantartása, javítása, vizsgáztatása tárgyú közbeszerzési eljárása ellen nyújtott be, elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárásra vonatkozó ajánlati felhívást tett közzé a K. É. 1998. február 25-i számában a BRFK jármûveinek karbantartására, javítására, kárjavítására és vizsgáztatására vállalkozási keretszerzõdés formájában. Az ajánlati felhívás 3. a) pontjában a beszerzés tárgya és mennyisége tekintetében különbözõ kategóriákat határozott meg. Az a)4 kategóriában elõírta az IFA, LATVIA, NISA, AVIA és UAZ gyártmányú haszonjármûvek karbantartása, javítása és vizsgáztatása, mintegy 65 db gépkocsira vonatkozó ajánlattételt. Az a)9 pontjában pedig ugyanezen típusú és gyártmányú haszonjármûvek kárjavítását, mintegy 65 db tekintetében.<br>
Az ajánlati felhívás 3. c) pontjában meghatározta, hogy rész-ajánlattételi lehetõséget elfogad a fent említett kategóriákban. A dokumentációban részletezettek szerint a több szolgáltatási körre ajánlatot tevõ részére pedig elõírta, hogy nyilatkoznia kell abban a tekintetben, hogy az egyes szolgáltatási körökben külön-külön is tartja-e az ajánlatát.<br>
Az ajánlati felhívás 11. pontjában az ajánlattevõk pénzügyi, gazdasági, mûszaki alkalmassága igazolására kért adatok és tények körében elõírta a 11.3. pontban az ajánlattevõ szerzõdés teljesítéséhez szükséges mûszaki alkalmasságának igazolását a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a)–d), valamint az f) pontja szerint.<br>
Az ajánlati felhívás 13. pontjában az ajánlatok elbírálásának szempontjainál elõírta, hogy az ajánlatkérõ az ajánlatokat az összességében legelõnyösebb ajánlat szempontja alapján bírálja el, pénzügyi, minõségi, mûszaki és gazdasági tényezõk figyelembevételével. A szempontok fontossági sorrendje az alábbi volt:<br>
<br>
1. Ajánlott kapacitás, amely szemponton belül egyrészt az egy idõpontban javításra vállalt jármûvek darabszámát, másrészt a javítás megkezdése a megrendelés kézhezvételét követõen szempontot értékelte.<br>
<br>
2. Az ajánlati óradíj, valamint a dokumentációban részletezett referencia alkatrészárjegyzék.<br>
<br>
3. Mûszaki felszereltség.<br>
<br>
4. Az ajánlattevõ telephelye.<br>
<br>
5. A javítási idõ, amely az alábbi alpontok szerint került értékelésre<br>
a) a revíziós átvizsgálás,<br>
b) fõdarab megbontás nélküli javítás,<br>
c) fõdarab megbontással járó javítás.<br>
<br>
6. Egyéb ajánlati szolgáltatások.<br>
<br>
7. Az ajánlattevõ megítélése.<br>
Az ajánlati felhívás 14. pontja szerint többváltozatú ajánlatot is lehetett tenni.<br>
Az ajánlati felhívás 15. egyéb információk sorában elõírta többek között, hogy ajánlatkérõ a nyertes ajánlattevõvel legkésõbb az eredmény kihirdetésétõl számított 30 napon belül az ajánlati felhívás, a dokumentáció feltételei és az ajánlat tartalma alapján szerzõdést köt.<br>
Továbbá elõírta, hogy ajánlatkérõ fenntartja a jogot, hogy szolgáltatási körönként hirdet eredményt, valamint azt, hogy a nyertes ajánlattevõ visszalépése esetén a következõ legkedvezõbb ajánlatot tevõvel kössön szerzõdést.<br>
Az eljárás eredményének kihirdetésére 1998. május 22-én került sor. A tárgyban érintett a)4 szolgáltatási kör a haszonjármûvek szerkezeti javítása témakörben a BKV Jármûjavító Kft.-t hirdette ki ajánlatkérõ nyertesként. <br>
Kérelmezõ mint az a)4 és az a)9 szolgáltatási körben részajánlatot tevõ, 1998. június 5-én jogorvoslati kérelmet nyújtott be a Döntõbizottsághoz, amelyben ajánlatkérõnek az e tárgykörben eljárást lezáró döntését kifogásolta. Álláspontja szerint nem az összességében legkedvezõbb ajánlatot tevõt hirdette ki ajánlatkérõ nyertesnek, hiszen az õ általa megajánlott rezsióradíj, illetve az ingyenes jármû szállításra tekintettel ajánlata 50%-kal elõnyösebb a nyertesnek kihirdetett ajánlattevõénél. Az egyéb feltételek tekintetében ajánlata megítélése szerint kedvezõbb a nyertesénél, a javításokat gyorsabban és így jobb határidõt vállalva teljesíti, az egyéb szolgáltatások terén is felülmúlja ajánlatuk a nyertesét. Elõadta továbbá, hogy ajánlatkérõ új alkatrészek árát kérte, és ezt az általa tartott szakmai konzultáción is megerõsítette. A cégük a felhívásnak megfelelõen új alkatrészek árait szerepeltette, míg tudomása szerint a nyertes pályázó felújított alkatrészekre vonatkozóan tett árajánlatot.<br>
Fentiekre tekintettel kérte a Döntõbizottságot, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján semmisítse meg az ajánlatkérõnek a közbeszerzési eljárást lezáró döntését, továbbá ideiglenes intézkedésként tiltsa meg a még meg nem kötött szerzõdés megkötését. Írásos észrevételét a kitûzött tárgyaláson változatlanul fenntartotta. Kérdésre azt nyilatkozta, hogy a referenciajegyzékben a szakembergárdáról azért nem nyilatkoztak, mert azt nem kérte ajánlatkérõ.<br>
Ajánlatkérõ a kérelemre adott írásos észrevételében a jogorvoslati kérelem elutasítását kérte alaptalanság címén. Elõadta, hogy a helyszíni bejárás során kérelmezõ telephelyén olyan mûszaki, technikai felszereltségbeli hiányosságokat tapasztaltak, amely alapján az ajánlattevõ megítélését a javítások, illetve a teljesítés szerzõdéskötés szempontjából nem látták megnyugtatónak. Az elbírálási szempontok figyelembevételével az összességében legelõnyösebb ajánlatot tevõt hirdették ki nyertesnek. E nyilatkozatát a tárgyaláson változatlanul fenntartotta.<br>
Egyéb érdekeltek közül az a)4 és a)9 szolgáltatási körre vonatkozóan írásos érdemi észrevételt csak a BKV Gépjármûjavító Kft. tett az alábbiak szerint: tévesen értelmezte kérelmezõ az ár-összehasonlításban az ajánlott áraik összefüggését, mert õk minden szolgáltatási körre 2325 Ft-os (bruttó) óradíjat ajánlottak. Az a)4 szolgáltatási csoportnál szállítási díjat nem számoltak és az a)9 csoportnál is csak akkor, ha a jármû kizárólag vonatással szállítható.<br>
A Döntõbizottság a rendelkezésre álló dokumentumok és iratok, valamint a felek nyilatkozatai alapján azt vizsgálta, hogy ajánlatkérõ a felhívásban szereplõ elbírálási szempontok alapján, annak fontossági sorrendje szerint értékelte és választotta-e ki az összességében legelõnyösebb ajánlatot, és ennek megfelelõen hozta-e meg az eljárást lezáró döntését? E vizsgálat során a Döntõbizottság az alábbiakat állapította meg:<br>
Az eljáráshoz készített részletes dokumentáció 35. oldalán a 6. pont minõségi követelményeket tartalmaz. Ebben ajánlatkérõ elõírja, hogy az általa igénybe vett szolgáltatáshoz kizárólag a vonatkozó magyar szabványoknak megfelelõ, a KERMI által engedélyezett forgalomba hozatali engedéllyel ellátott alkatrészeket, felszereléseket és anyagokat lehet felhasználni. Abban az esetben, ha a jármû gyártója által hivatalosan kiadott elõírások a vonatkozó szabványnál szigorúbb elõírásokat tartalmaznak, úgy ez az elõírás válik irányadóvá. Ugyanezen ponthoz kapcsolódóan az 1998. március 18-án tartott konzultáció során az alábbiak kerültek rögzítésre a jegyzõkönyv 4. oldalán: "A tevékenységre vonatkozó engedélyekkel kapcsolatban a dokumentáció 35. oldalán van megfogalmazva az a kitétel, hogy azokat a szakmai engedélyeket, amelyek a munka elvégzéséhez szükségesek, be kell szerezni. Ha valakinek olyan engedélye vagy jogosítványa van, ami az adott szolgáltatás elvégzése szempontjából elõnyösen megítélendõ, akkor ezt csatolhatja. Fentiekbõl következik, hogy mind az új alkatrészek, mind pedig a felújított alkatrészek beépíthetõk a javítási, szervizelési tevékenység során a gépjármûvekbe, vagyis a nyertes által megajánlott alkatrészek vonatkozásában elfogadható mind a gyári új, mind pedig a felújított alkatrészekre vonatkozó árajánlat.<br>
Az érvényes ajánlatot tevõ cégek telephelyeinek megtekintésérõl készített 138-43/98. sz. jegyzõkönyv tanúsága szerint a kérelmezõvel kapcsolatosan az alábbiak kerültek rögzítésre: a BRFK részére jármûjavításra alkalmatlan, az alkatrész-nyilvántartás manuális. Háromállásos egyaknás mûhellyel rendelkezik, technikai felszereltsége nem megfelelõ. A jármûvek tárolása megoldott. A szakemberek felkészültsége megkérdõjelezhetõ, tekintettel arra, hogy kérelmezõ a szakembergárdára nem nyilatkozott ajánlatában.<br>
A BKV Gépjármûjavító Kft. vonatkozásában az alábbiak kerültek rögzítésre: nagy tapasztalattal rendelkezõ mûhely, a technikai felszereltsége jó, kapacitása nagy, azonnali javítás biztosított. Az alkatrészkészlete megfelelõ, a beszállítói háttér biztosított. Elkülönülnek a javítási fázisok, a diagnosztikai mûszerezettsége jó, a szakemberek tudása, tapasztalata a BRFK igényeinek tökéletesen megfelel.<br>
Ajánlatkérõ által becsatolt – jóváhagyott – pontozásos rendszer és az annak alapján elvégzett értékelést vizsgálva a Döntõbizottság megállapította, hogy az ajánlatok elbírálási szempontjai az alábbiak szerint kerültek súlyozásra az értékelésnél, illetve döntésnél:<br>
<br>
1. az ajánlatott kapacitás. A kapacitás elsõsorban vízválasztó szempont az ajánlattevõk között, döntõ fontosságú, javasolt összpontszám 26. Az összpontszámon belül megkülönböztetik a dokumentációban megjelölt két szempontot, nevezetesen 1/1. pont alatt az egy idõpontban javításra vállalt jármûvek darabszámát, erre 22 pontot lehetett adni, ezen belül is a kapacitásigény 100%-os lefedése esetén 22 pont, a kapacitás igény 80–100% közötti lefedése esetén 22 pont mínusz 0,35 pont/1%, továbbiakban a kapacitási igény 60–80%-a között 15 pont mínusz 0,35 pont/1%. A kapacitási igény 50–70%-a között 5 pont, és így tovább. Az 1.2. a javítás megkezdése a megrendelõ kézhezvételét követõen 4 pont volt adható, ezen belül 0–12 óráig 4 pont, 12–48 óra között 2 pont, 48–72 óra között 1 pont 72 felett pedig 0 pont volt adható.<br>
A 2. számú elbírálási szempont az ajánlati óradíj, valamint a referencia-árjegyzék árai. Ezen szempont szerint a gazdasági megfelelõséget pontozták, az összpont-szám max. 25 volt.<br>
A 3. sz. elbírálási szempontra, a mûszaki felszereltségre max. 12 pont volt adható, ezen belül a bizottság tagjainak elméleti és gyakorlati tudásának, tapasztalatainak felhasználásával a helyszíni bejárások figyelembevételével kerültek meghatározásra ezen pontok.<br>
A 4. sz. elbírálás az ajánlattevõ telephelye volt, ezen belül az ajánlattevõ telephelye egy meghatározott költségtényezõként került figyelembevételre, másrészt az ajánlattevõ reakcióidejére is kihatással van, mivel a napi szállítások számát, az ellenõrzés és a kapcsolattartás lehetõségét is nagymértékben befolyásolja. A javasolt összpontszám 11 volt. Ezen belül sávos felosztás figyelembevételével történt, nevezetesen 0–3 km-es távolság esetén 11 pont, 3–6 km között 10 pont, 6–9-ig 9 pont, 9–12-ig 8 pont, 12–15-ig 7 pont, 15–18-ig 6 pont és így tovább.<br>
Az 5. sz. szempont a javítási idõ volt, ezen belül azt pontozták, hogy a jármûvet mennyi idõ elteltével lehet ismételten üzembe helyezni. Javasolt összpontszám 10 volt. Ezen belül a revíziós javításra 4 pont, a fõdarab megbontás nélküli javításra 5 pont volt adható, a fõdarab megbontásos javítás 1 ponttal került értékelésre.<br>
A 6. sz. szempont az egyéb szolgáltatások, erre max. 9 pont volt adható.<br>
A 7. sz. szempont az ajánlattevõ megítélése, az adott ajánlattevõ eddigi gazdasági, mûszaki eredményei, referenciái alapján lehet megítélni, erre 7 pont volt adható.<br>
A fenti elbírálási szempontok szerinti pontozás alapján a nyertes ajánlattevõ a BKV Kft. és az Uniszolg Kft. mint kérelmezõ ajánlatát összehasonlítva az alábbi öszszesített pontszámokat adta ajánlatkérõ, melyeket megvizsgálva a Döntõbizottság megegyezõ eredményre jutott az ajánlatkérõvel.<br>
Az 1. szempont tekintetében a nyertes 24 pontot, a kérelmezõ 20 pontot kapott.<br>
A 2. sz. elbírálási szempont az ajánlati óradíj és a referencia-árjegyzék árai, a nyertes 21 pontot, a kérelmezõ 25 pontot kapott.<br>
A 3. szempont mûszaki megfelelõség tekintetében nyertes 12 pont, kérelmezõ 6 pont.<br>
A 4. sz. szempont a telephely, nyertes 9 pont, kérelmezõ 8 pont.<br>
Az 5. szempont javítási idõ, nyertes 10 pont, kérelmezõ 10 pont.<br>
A 6. szempont egyéb szolgáltatások tekintetében nyertes is és kérelmezõ is 0 pontot kapott, mivel erre vonatkozóan nem tettek ajánlatot.<br>
A 7. szempont az ajánlattevõ megítélése: nyertes 7 pont, kérelmezõ 5 pont.<br>
Összesen: nyertes 83 pont, kérelmezõ 74 pont.<br>
A fentiek alapján megállapítható, hogy ajánlatkérõ az összességében legkedvezõbb ajánlatot hirdetette ki nyertesként, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja szerinti jogkövetkezményt alkalmazta, azaz az alaptalan kérelmet elutasítja.<br>
A Döntõbizottság ideiglenes intézkedést nem alkalmazott, mert annak törvényi feltételei a jogorvoslati eljárás megindításakor – kellõ információ hiányában – nem állottak fenn.<br>
A felmerült költségeket a felek maguk viselik.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. július 3.<br>
<br>
Dr. Bíró László s. k.	Divinyi József s. k.<br>
közbeszerzési biztos	közbeszerzési biztos <br>
<br>
Dr. Csitkei Mária s. k.<br>
közbeszerzési biztos <br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>