<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Közlekedési, Hírközlési és Vízügyi Minisztérium részvételi felhívása elõminõsítési eljárásra (4605)
</b></h2><FONT size=3><i><u></i></u><br>
<br>
1. Az ajánlatkérõ neve és címe:<br>
Közlekedési, Hírközlési és Vízügyi Minisztérium<br>
mint az Útalap kezelõje helyett átruházott jogkörben a megrendelõi jogokat gyakorló<br>
Útgazdálkodási és Koordinációs Igazgatóság<br>
1024 Budapest, Fényes Elek u. 7–13.<br>
Telefon: 202-0811<br>
Fax: 202-0608<br>
Az ajánlatkérõ nevében mint lebonyolító eljár<br>
Nógrád Megyei Állami Közútkezelõ Kht.<br>
3100 Salgótarján, Meredek út 31.<br>
Telefon: 32/410-411, 410-336<br>
Fax: 32/314-630<br>
<br>
<br>
2. a) A választott eljárás: nyílt elõminõsítési eljárás.<br>
b) Az eljárás alkalmazása feltételének indokolása: a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(3) bekezdés és a Kbt. 42. § (1) bekezdés.<br>
c) A gyorsított eljárás alkalmazása feltételének indokolása: –<br>
d) A szerzõdés meghatározása, amire ajánlatot kérnek: 21. sz. fõút Salgótarján várost tehermentesítõ szakasza III. befejezõ ütemû kiépítésének megvalósítására szóló fõvállalkozási szerzõdés.<br>
<br>
<br>
3. a) A beszerzés tárgya és mennyisége: a tervezett útszakasz eleje a 21. sz. fõút 57+740 km-szelvényébe esik, a tervezési szakasz hossza 3,02 km. A tervezett nyomvonal az egész szakaszon a vasúti pálya bal oldalán halad, a tervezési szakasz vége elõtt keresztezi a vasútvonalat és utána csatlakozik a jelenlegi út nyomvonalához. Az út és a vasút tengelye közötti távolság a párhuzamos szakaszon 11,00–24,00 m között változik. A tervezett út 2 forgalmi sávval, kiemelt szegéllyel, városias kialakítással, a csomópontokban a megfelelõ többletsávok kialakításával épül. Az útépítés mellett az alábbi hidak és mûtárgyak megépítése is az ajánlattevõ feladata lesz:<br>
– Salgó u., Rákóczi u. és a Füleki út találkozásánál körforgalmi csomópont kiépítése,<br>
– T-ágú csomópont felüljárói és a csatlakozó támfalainak megépítése az 57+870,90–58+349,50 km-szelvények között,<br>
– Tarján-patak hidak megépítése az 583+586,50 km-szelvényben és a Sebaj utcai bekötés 0+079 km-szelvényében,<br>
– Móricz Zsigmond u. és Vadaskerti földút felett (59+905 km-szelvény) felüljárók építése,<br>
– a 21. sz. fõút 60+564 km-szelvényében, illetve a Hatvan–Somoskõújfalu MÁV vasútvonal 1295+ 76,26 km-szelvényében vasúti híd és a csatlakozó támfalainak építése,<br>
– Losonczi utcai átkötõút térségében bal oldalon bélésfal építése,<br>
– több km-szelvény közötti helyen vasalt támfalak és gabionfalak megépítése, valamint<br>
– a Tarján-patak és a Salgó-patak zárt szelvénybe helyezése.<br>
b) A teljesítés helye: 21. sz. fõút 57+740–60+760 km- szelvényei között Salgótarján területén.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: igen, melynek részleteit az ajánlati felhívás és a dokumentáció tartalmazza.<br>
<br>
<br>
4. A teljesítés határideje: 2000. december 31.<br>
<br>
<br>
5. A nyertes közös ajánlattevõktõl gazdasági társaság létrehozásának megkövetelése: –<br>
<br>
<br>
6. a) A részvételi jelentkezés határideje: a hirdetmény közzétételének napját követõ elsõ naptól számított 26. napon 10.00 óráig, ha ez nem munkanap, úgy az azt követõ elsõ munkanapon ugyanezen óráig. A részvételi jelentkezések bontására ugyanezen a napon 10.00 órakor kerül sor.<br>
b) A részvételi jelentkezés benyújtásának címe: Nógrád Megyei Állami Közútkezelõ Kht., 3100 Salgótarján, Meredek út 31.<br>
c) A részvételi jelentkezés nyelve: magyar.<br>
<br>
<br>
7. Az ajánlati felhívás elküldésének határideje: a lebonyolító a részvételi jelentkezés határidejének lejártát követõen 30 napon belül az elõminõsítési eljárás során megfelelt ajánlattevõket írásban hívja fel ajánlattételre.<br>
<br>
<br>
8. A biztosíték nyújtásának feltételei: az ajánlattevõnek ajánlati biztosítékot kell nyújtani az ajánlatkérési dokumentációban megadottak szerint 10 000 000 Ft, azaz tízmillió forint összegû bankgarancia formájában. Érvénytelen az az ajánlat, amely nem tartalmazza a bankgaranciát. Az ajánlati biztosíték az ajánlati dokumentációban részletezettek szerint kerül visszaadásra.<br>
<br>
<br>
9. A résztvevõk pénzügyi, gazdasági és mûszaki alkalmassága igazolására kért adatok és tények: az ajánlattevõnek a részvételi jelentkezéshez csatolnia kell:<br>
a) Pénzügyi, gazdasági alkalmasság igazolására:<br>
– Pénzintézettõl származó nyilatkozat az ajánlattevõ fizetõképességének megállapítására az alábbi tartalommal:<br>
– mióta vezeti a gazdálkodó szerv bankszámláját,<br>
– nyilatkozat az ajánlattevõ pénzügyi helyzetérõl, hitel- és fizetõképességérõl,<br>
– a gazdálkodó szerv fizetési kötelezettségeinek pontosan eleget tesz-e,<br>
– számláján sorban állás elõfordult-e.<br>
– Az elõzõ három év mérlege.<br>
– A cég jelenlegi állapota szerinti cégbejegyzési okmányok hiteles másolata (cégalapítás dátuma, esetleges jogelõd megnevezése, fõbb tevékenységi területek megjelölése számmal, a cégjegyzésre jogosultak köre, aláírási címpéldány).<br>
b) A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott nyilatkozatok és igazolások.<br>
c) Mûszaki alkalmasság igazolása:<br>
– Az elõzõ három évben a beszerzés tárgyát képezõ munka volumenéhez hasonló referenciamunkák bemutatása (a jelenleg folyamatban lévõ munkákra is kiterjedõen) a fõbb mûszaki, mennyiségi mutatók, a tervezett és tényleges kiviteli költség és kivitelezési idõpontok feltüntetésével [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont].<br>
– A közbeszerzés – a részvételre jelentkezõ által becsült – értékének 15%-át meghaladó mértékben bevonni kívánt alvállalkozó adatai a fentiek szerint szintén ismertetendõ.<br>
– Azoknak a mûszaki szakembereknek és mûszaki egységeknek a megnevezése, akiket az ajánlattevõ a teljesítésbe be kíván vonni, különösen azok bemutatásával akik a minõség-ellenõrzésért felelõsek.<br>
– Tájékoztatás arról, hogy a résztvevõ rendelkezik-e kivitelezési felelõsségbiztosítással, illetve ha nem, szándéknyilatkozat ennek megkötésére vonatkozóan (biztosítótársaság és a biztosítási összeg megjelölésével) [<a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(3) bekezdés].<br>
– Az ajánlattevõ mûszaki, technikai felszereltségének bemutatása (gépparkjának bemutatása, a fõbb teljesítményadatok, a beszerzési év, az elhasználódási fok becsült százalékának feltüntetésével).<br>
– Rendelkezik-e igazolt minõségbiztosítási rendszerrel (pl. ISO).<br>
<br>
<br>
10. Az ajánlatok elbírálásának szempontjai: azzal az ajánlattevõvel kíván az ajánlatkérõ szerzõdést kötni, aki az összességében legelõnyösebb ajánlatot adja. [<a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pont.] Ennek megítélési szempontjai – fontossági sorrendben – a következõk:<br>
– az ajánlattevõ ellenõrizhetõ referenciái az ajánlat témakörében,<br>
– vállalási ár,<br>
– az ajánlattevõ pénzügyi háttere, gazdasági stabilitása,<br>
– a megvalósítás ütemezése és vállalási ideje,<br>
– a megvalósítás során felhasználandó technológiák,<br>
– az ajánlattevõ az elvégzendõ feladat minõségét milyen módon garantálja, a jótállás idõtartama,<br>
– az ajánlatot adó vállalkozó saját részvállalásának mértéke a beruházás egészébõl,<br>
– Nógrád megyei alvállalkozók bevonásának mértéke [<a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés alapján, mivel a 19/1998. (II. 4.) Kormányrendelet szerint Nógrád megye minden térsége társadalmi-gazdasági szempontból elmaradott],<br>
– az ajánlati dokumentációban elõírt egyéb szerzõdéses feltételek megajánlása (fizetési határidõk, kötbérvállalás mértéke).<br>
<br>
<br>
11. Annak meghatározása, hogy lehet-e többváltozatú ajánlatot tenni: lehet, melynek részleteit az ajánlatkérési dokumentáció tartalmazza majd, de alapajánlat adása minden ajánlattevõnek kötelezõ.<br>
<br>
<br>
12. Egyéb információk:<br>
– Az eljárásban minden olyan – Magyarországon a cégbíróság által bejegyzett – belföldi székhelyû vállalkozó, gazdasági társaság, vegyes vállalat részt vehet, amely nem esik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában rögzített kizáró okok hatálya alá, és rendelkezik kellõ gyakorlattal, tapasztalattal és megfelelõ referenciák-kal.<br>
– A részvételre jelentkezés feltétele az elõminõsítési dokumentáció megvásárlása.<br>
– Az elõminõsítési dokumentáció a jelen hirdetmény megjelenésének napjától a 15. napig megvásárolható munkanapokon 10.00–15.00 óra között az alábbi címen: Nógrád Megyei Állami Közútkezelõ Kht., 3100 Salgótarján, Meredek út 31. (telefon: 32/410-411, 410-336, fax: 32/314-630) a lebonyolító (Nógrád Megyei Állami Közútkezelõ Kht.) Kereskedelmi és Hitelbank Salgótarjáni Fiókjánál vezetett 10400786-07801998-00000000 sz. bankszámlára történt 100 000 Ft+25% áfa = 125 000 Ft (százhuszonötezer forint) összeg átutalását igazoló dokumentum bemutatása ellenében, vagy az összeg befizetésével a lebonyolító pénztárába. A befizetési okmányon a befizetés jogcímét fel kell tüntetni.<br>
– A részvételi szándék megerõsítésére 1 000 000 Ft (egymillió forint) összegû biztosítékot kér az ajánlatkérõ, mely összeget a Nógrád Megyei Állami Közútkezelõ Kht. Kereskedelmi és Hitelbank Salgótarjáni Fiókjánál vezetett 10400786-07801998-00000000 sz. bankszámlájára a részvételi jelentkezés lejártáig beérkezõleg át kell utalni, vagy be kell fizetni.<br>
– Érvénytelen az a részvételi jelentkezés, amelynél a részvételi biztosítékot a részvételi határidõig nem fizetik be. A részvételi biztosíték az elõminõsítés eredményhirdetésétõl számított 30 banki napon belül visszafizetésre kerül.<br>
– A részvételi jelentkezés összeállításának költsége a résztvevõt terheli.<br>
– Jelen felhívásban nem szabályozott kérdések esetében a <a href="http://net.jogtar.hu/jr/gen/getdoc.cgi?docid=99500040.tv#1">Kbt. elõírá</a>sai szerint kell eljárni.<br>
– Az elõminõsítési jelentkezést a 6. b) pontban megjelölt címen, kettõs zárt borítékban, 1 eredeti és 4 másolati, összesen 5 példányban, cégszerûen aláírva kell benyújtani.<br>
– A külsõ borítékon "Elõminõsítési jelentkezés a 21. sz. fõút Salgótarján várost tehermentesítõ szakasz III. ütemének megvalósítására" "Nem bontható fel az ajánlatok felbontására összehívott hivatalos értekezlet megkezdése elõtt!" megjelölést, a belsõ borítékon a jelentkezõk nevét és címét kell feltüntetni.<br>
– A részvételi jelentkezések felbontásának idõpontja és helye a 6. a) pontban megadott idõpontban és a 6. b) pontban meghatározott helyen.<br>
– Esetleges kérdéseket a részvételi jelentkezés határidejét megelõzõ 10. napig írásban lehet feltenni a Nógrád Megyei Állami Közútkezelõ Kht.-nak (fax: 32/314-630), a válaszokat a lebonyolító a beadást megelõzõ 6. napig írásban megadja.<br>
– Az elõminõsítési eljárás elbírálási szempontjai fontossági sorrendben a következõk:<br>
– az utóbbi 3 év hasonló nagyságrendû referenciamunkái,<br>
– vállalkozó vagyoni helyzete, kiegyensúlyozott gazdálkodása,<br>
– mûszaki, szakmai alkalmasság, megbízhatóság,<br>
– minõségbiztosítási rendszer.<br>
– Az elõminõsítési eljárás elbírálásának határideje: a bontást követõ 30 napon belül.<br>
<br>
<br>
13. Hivatkozás az elõzetes összesített tájékoztatóra: –<br>
<br>
<br>
14. A hirdetmény feladásának napja: 1998. július 20.<br>
A hirdetmény kézhezvételének napja: 1998. július 31.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>