<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5059)
</b></h2><FONT size=3><i><u></i></u><br>
1024 Budapest,<br>
Margit krt. 85.<br>
Ikt. sz.: D.103/10/1998.<br>
<br>
Tárgy: Orlovácz Szolgáltató Kft. jogorvoslati kérelme a Fõvárosi Szent István Kórház közbeszerzési eljárást lezáró döntése ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Orlovácz Szolgáltató Kft. (1211 Budapest, Gyepsor u. 1., képviseli: dr. Bokor Csilla ügyvéd, továbbiakban: kérelmezõ) jogorvoslati kérelmét –, melyet a Fõvárosi Szent István Kórház (1096 Budapest, Nagyvárad tér 1.) megbízásából a NOVOTRADING-Medical Kereskedelmi Kft. (1137 Budapest, Katona J. u. 9–11., képviseli: dr. Bûrös László ügyvéd, a továbbiakban: ajánlatkérõ) által közzétett "mosodai szolgáltatások biztosítása" tárgyú közbeszerzési eljárása ellen nyújtott be – mint alaptalant elutasítja. A felek a felmerült költségeket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a K. É. 1998. március 18. napján megjelent 11. számában 1999. január 1-jétõl 2001. december 31-ig terjedõ idõszakra mosodai szolgáltatások biztosítására tett közzé ajánlati felhívást, nyílt eljárás formájában.<br>
Ajánlatkérõ kizárólag a kért szolgáltatás egészére engedélyezett ajánlat benyújtását.<br>
Ajánlatkérõ dokumentációt bocsátott ki, amelyben részletesen szabályozta ajánlattevõk kötelezettségeit. Kérte a bankigazolást, teljesítésre való alkalmasságról szóló nyilatkozatot, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a>-ban és 44. §-ban elõírtak teljesítését, továbbá a jelentõsebb egészségügyi intézményi referenciákat, valamint a mosodai szolgáltatás során alkalmazott mosási technológia részletes leírását, a szolgáltatás során igénybe vett berendezések ismertetését. Összességében a legelõnyösebb ajánlatot kívánta kiválasztani a következõ fontossági sorrend szerint: 1. alkalmazott technológia minõségi ismérvei, 2. igényekhez alkalmazkodó szállítási jellemzõk ismérvei, 3. kvalifikált aktuális referenciák, 4. fizetendõ ellenszolgáltatás mértéke, 5. kereskedelmi és egyéb kondíciók. Ajánlatkérõ a dokumentációban részletezettek szerint kérte ajánlattevõktõl a szolgáltatás végzésére jogosító magyar hatósági engedélyeket, a szolgáltatás végzésére vonatkozó ÁNTSZ-engedélyt, az egészségügyi mosás effektusról készült ÁNTSZ-vizsgálati jelentést. Külön részletezte ajánlattevõ mûszaki alkalmasságát igazoló okmányok becsatolását, mely szerint az aktuális referenciák keretében igazolja, hogy ajánlattevõ rendelkezik olyan szabad kapacitással, ami lehetõvé teszi 1-2 napos határidõvel akár 3 tonna/nap mennyiségû kórházi textília mosását. Kérte továbbá a szolgáltatás során alkalmazott mosási technológia leírását, mindezt a teljesítésbe bevonni kívánt alvállalkozók és egyéb résztvevõk vonatkozásában is.<br>
Ajánlatkérõ ajánlati felhívása 3. a) pontjában 1999. január 1-jétõl 2001. december 31-ig jelölte meg az általa kért mosodai szolgáltatás idõtartamát úgy, hogy a dokumentáció 9.1. pontja szerint a szerzõdés hatályba lépésétõl kezdõdõen 1999. december 31-ig az ajánlati ár kötöttnek tekintendõ, s ezen idõtartamon belül kizárólag az ajánlatkérõ írásos hozzájárulásával változtathatók meg azok. Ezt követõen pedig az ajánlati árak az ajánlattevõ szerzõdéses kötelezettségeinek teljesítése során legfeljebb az ajánlatban meghatározott árklauzula szerint évente egy alkalommal módosítható azzal, hogy a módosítás mértéke nem haladhatja meg a szolgáltatás teljesítését megelõzõ évre vonatkozó hivatalos KSH inflációs rátát.<br>
Ajánlatkérõ a dokumentáció II. 19. 1. pontjában többek között nyilatkozta, hogy ajánlatkérõ felkérheti ajánlattevõt ajánlatának pontosítására, azonban az ár vagy az ajánlat lényegi tartalmának módosítását nem lehet kérni, ajánlani vagy engedélyezni. Végezetül kérte a dokumentációban "ajánlati forma- és ártáblázatok" kitöltését és csatolását az ajánlatokhoz.<br>
Az ajánlattételi határidõre 1998. április 28-ra a következõ 4 ajánlattevõ nyújtott be ajánlatot: Hófehér Kft., Orlovácz Kft., Magyar Egészségügyi Mosodák Kft. és Centrál Mosodák Rt.<br>
A bontás során ajánlatkérõ május 8-án 10.00 óráig biztosított hiánypótlási lehetõséget: a Hófehér Kft. felé aláírási címpéldány vonatkozásában; a Magyar Egészségügyi Mosodák felé APEH-igazolás vonatkozásában; Centrál Mosodák felé az illetékhivatal és a VP-igazolások vonatkozásában. Ajánlatkérõ 1998. május 8-án eredményt hirdetett, mely szerint az eljárás nyertese a Hófehér Kft., második helyezett a Magyar Egészségügyi Mosodák Kft. Közölte ez alkalommal, hogy az Orlovácz Kft. ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján kénytelen volt érvénytelenné nyilvánítani, mert csak alvállalkozó igénybevételével tud teljesíteni, az alvállalkozót nem nevezte meg, és nem csatolta az alvállalkozóra vonatkozó Kbt. 46. § (2) bekezdés szerinti igazolásokat, nem adott be ÁNTSZ-igazolást, valamint nem nyújtott be árklauzulát. Ajánlatkérõ a nyertessel a szerzõdést május 8-án aláírta.<br>
Az Orlovácz Kft. 1998. május 22-én a törvényes határidõn belül jogorvoslati kérelmet terjesztett elõ, melyben sérelmezte ajánlata érvénytelenné nyilvánítását.<br>
Elõadta, hogy alvállalkozót a teljesítésbe nem kívántak bevonni, a pályázatukhoz csatolt Heim Pál Kórház szándéknyilatkozata arra vonatkozott, hogy mosodájukat bérbe vehetik. Álláspontja szerint ez bérleti és nem alvállalkozói jogviszonyt testesít meg.<br>
A Heim Pál Gyermekkórház mosoda szolgáltatásra vonatkozó ÁNTSZ-engedélyt becsatolta, ez ajánlata 27. oldalán megtalálható.<br>
A pályázata benyújtásakor hiányzó árklauzulát pótlólagosan 1998. május 8-án megküldte. Véleménye szerint az ajánlati dokumentáció II. 19. 1. pontja erre lehetõséget biztosított.<br>
Ideiglenes intézkedésként kérte a közbeszerzési eljárás felfüggesztését és a még meg nem kötött szerzõdés megkötésének megtiltását. Indítványozta, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján az ajánlatkérõ döntését semmisítse meg, és a Kbt. 88. § (1) bekezdés d) pontja alapján a jogsértést állapítsa meg.<br>
Az ügyben tárgyalás tartását kérte.<br>
Az ajánlatkérõ érdemi észrevételében a jogorvoslati kérelem elutasítását a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, az alábbi indokok figyelembevételével kérte.<br>
A kérelmezõ ajánlatából kitûnt, hogy mosodája jelenleg felújítás alatt áll, 1998. szeptember 15-tõl várható az üzemeltetése.<br>
A Heim Pál Gyermekkórház az ajánlatban megjelölt szolgáltatás biztosításához ajánlotta fel mosodáját szándéknyilatkozatában.<br>
Véleménye szerint a mosoda ilyenképpen történõ igénybevétele a szolgáltatás nyújtásának szempontjából alvállalkozói jogviszonynak minõsül, hiszen a teljes megajánlott szolgáltatás teljesítése a Heim Pál Gyermekkórház mosodájában realizálódott volna a szállítási tevékenység kivételével. A kérelmezõ az ajánlati dokumentáció II. 7. f) pontban meghatározott szolgáltatás végzésére vonatkozó ÁNTSZ-engedélyt nem csatolta.<br>
A kérelmezõ az ajánlati dokumentáció elõírása ellenére az árklauzulát ajánlatában nem szerepeltette. Tény, hogy pótlólag megküldte, de ezt a többi ajánlattevõ ajánlati árkondíciójának ismeretében tette meg. Ezt figyelembe venni nem tudták, mivel ez sértette volna a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésben megfogalmazott esélyegyenlõség elvét.<br>
Egyéb érdekeltek érdemi észrevételt nem tettek:<br>
A Döntõbizottság a rendelkezésre bocsátott iratok tartalmából, a tárgyaláson tett nyilatkozatokból megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére, a kért ellenszolgáltatás összegére.<br>
Az ajánlati dokumentáció II. 7. f) pont 3-as bekezdése elõírta a teljesítésbe bevonni kívánt alvállalkozók megnevezését, akik tevékenységének ellenértéke az ajánlat értékének 15%-át meghaladja.<br>
Kérelmezõ az ajánlatához csatolta a Heim Pál Gyermekkórház szándéknyilatkozatát, mely kifejezetten jelen közbeszerzés ügy tárgyára vonatkozóan tartalmazta, hogy a kórháznak a mosodáját a szükséges kapacitás mértékéig a kötendõ szerzõdés idõtartamára bérbe adja a már közösen kialakított feltételeknek megfelelõen.<br>
A szándéknyilatkozat kifejezetten bérleti jogviszonyt fogalmaz meg.<br>
A kérelmezõ a tárgyaláson tett nyilatkozatában is kihangsúlyozta, hogy nyertessége esetén a Heim Pál Gyermekkórház mosodáját bérleti jogviszony keretében üzemeltethette volna.<br>
A Döntõbizottság a szándéknyilatkozat tartalma és a kérelmezõ nyilatkozata alapján úgy ítélte meg, hogy a Heim Pál Gyermekkórház nem alvállalkozóként, hanem bérbeadóként szerepelt volna.<br>
A fentiekbõl következik, hogy az ajánlatkérõ tévesen jutott arra a következtetésre, hogy a Heim Pál Gyermekkórház közremûködését alvállalkozónak minõsítette, és ennek alapján kérelmezõ ajánlatából hiányolta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) d) pontja szerinti nyilatkozatot és a Kbt. 46. § (2) bekezdésében meghatározott nyilatkozatok és igazolások becsatolását. Ajánlatkérõ ajánlati felhívás 11. pontja harmadik fordulatában a mosodai szolgáltatás során alkalmazott mosási technológia részletes leírását és a szolgáltatás során igénybevett berendezések jellemzõinek ismertetését kérte a dokumentációban meghatározottak szerint. A Döntõbizottság megállapította, hogy kérelmezõ ajánlata 29–30. oldalakon közölt részletes mûszaki leírás során nem a Heim Pál Gyermekkórház által õ részére bocsátott egészségügyi mosodájának technológiáját, illetve berendezését ismertette, hanem az õ saját jelenleg még kialakítás alatt álló mosoda üzemének technológiáját, illetve mûszaki jellemzõit.<br>
Ebben a vonatkozásban az ajánlat nem felelt meg a dokumentációban foglaltaknak, így a kérelmezõ által becsatolt ÁNTSZ-engedély megfelelõségét a Döntõbizottság már külön nem vizsgálta.<br>
A Döntõbizottság megállapította, hogy a kérelmezõ az ajánlatában az árklauzulára vonatkozóan nem nyilatkozott, kérelmezõ ajánlata csak 1999. december 31-ig tartalmazott kifejezett nyilatkozatot az ellenértékre vonatkozóan, mert az azt követõ 2001. december 31-ig tartó idõszakra sem számszerûen, sem egyéb módon nem jelölte, hogy milyen árképzési elv alapján kerül sor évente egy alkalommal az árak módosítására. E mulasztását egyébként kérelmezõ is elismerte a tárgyalás alkalmával. Fentiek alapján Döntõbizottság megállapította, hogy kérelmezõ az ellenértékre vonatkozóan hiányos ajánlatot adott be.<br>
A kérelmezõ az árklauzulára vonatkozó nyilatkozatát pótlólagosan ugyan becsatolta, azonban az ajánlati dokumentáció ezt a lehetõséget kizárta. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltak szerint erre nincs is lehetõség, hiszen az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére, a kért ellenszolgáltatás összegére.<br>
A Döntõbizottság megállapította, hogy a kérelmezõ ajánlata az ajánlati felhívásban és a dokumentációban foglaltaknak nem felelt meg, az ajánlat lényeges tartalmi elemére, az árklauzulára utólagosan tett nyilatkozatot.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja kimondja: érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. A Kbt. 53. § (2) bekezdés szerint az eljárás további szakaszában nem vehet részt az, aki érvénytelen ajánlatot tett.<br>
Az ajánlatkérõ a fenti indokok alapján helyesen járt el, amikor kérelmezõ ajánlatát érvénytelennek nyilvánította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a kérelmet elutasította. Az elutasításra tekintettel a kérelmezõ és az ajánlatkérõ saját maga viseli felmerült költségeit.<br>
A Döntõbizottság ideiglenes intézkedés elrendelésérõl – kérelem ellenére – nem intézkedett, mert annak a <a href="http://net.jogtar.hu/jr/gen/getdoc.cgi?docid=99500040.tv#1">Kbt.-ben ré</a>szletezett okai nem álltak fenn. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 1998. június 16.<br>
<br>
Dr. Engler Magdolna s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Farkas Gyöngyi s. k.<br>
a Döntõbizottság elnöke<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>