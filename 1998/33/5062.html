<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5062)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.121/1998.<br>
Ügyintézõ: Dr. Bíró László<br>
Telefon: 356-6764<br>
Fax: 355-082<br>
<br>
Tárgy: A Technopress Trend Kft. jogorvoslati kérelme a Magyar Posta Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Technopress Trend Kft. (1138 Budapest, Népfürdõ u. 33., a továbbiakban: kérelmezõ) jogorvoslati kérelmének, amelyet a Magyar Posta Rt. megbízásából a Magyar Posta Rt. Anyag- és Értékcikkhivatala (1134 Budapest, Váci út 17., a továbbiakban: ajánlatkérõ) kb. 104 500 db postás szolgálati munkaruha, ezen belül 34 500 db kötött termék gyártása és szállítása tárgyában közzétett közbeszerzési eljárást lezáró döntése ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára tekintettel a Kbt. 52. § (1) bekezdését, ezért az ajánlatkérõ közbeszerzési eljárást lezáró döntését a kötött termékek gyártása és szállítása vonatkozásában megsemmisíti. <br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Magyar Posta Rt. a K. É. 1998. március 18-i számában 104 500 db postás szolgálati munkaruha gyártására és szállítására írt ki nyílt eljárást. A termékcsoportok között szerepelt összesen 34 500 db kötött termék is. Ajánlatkérõ lehetõvé tette a felhívás 3. c) pontjában, hogy a beszerzés tárgyának egy részére is tehetõ ajánlat. A felhívás 6. c) pontjában közölte, hogy az ajánlattétel nyelve: magyar. A mûszaki alkalmasság igazolására a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a)–f), illetve h) pontjában foglaltakat kérte. Kérte továbbá a Kbt. 46. § (2) bekezdésében meghatározott adó-, illeték-, járulék-, valamint elkülönített állami pénzalappal szemben fennálló fizetési kötelezettségekre vonatkozó hatósági igazolásokat. Ajánlatkérõ a felhívás 13. pontjában határozta meg, hogy az ajánlatok közül az összességében legelõnyösebb ajánlat benyújtójával kíván szerzõdést kötni. Az ajánlatok elbírálásának szempontjai fontossági sorrendben a következõk voltak: ár, minõség, referencia. Ajánlatkérõ dokumentációt is bocsátott ki, amiben részletesen szabályozta ajánlattevõk kötelezettségeit. Dokumentációja I. 4. pontjában ajánlatkérõ ismételten közölte, hogy az ajánlat nyelve magyar, valamint azt, hogy az ajánlathoz kapcsolódó összes levelezést és egyéb anyagokat is magyar nyelven kell elkészíteni. A dokumentáció II. 1. pontjában részletezte, hogy a kötött termékek közül pólóból 14 600 db, pulóverbõl 12 700 db, nõi kötött mellénybõl 5300 db, férfi kötött mellénybõl pedig 1900 db gyártását, illetve szállítását kéri 1999. február 28-ig. Ajánlatkérõ a dokumentáció termékleírásában igen részletesen ismertette a minõségre, minõségtanúsításra, technológiára, méretekre, alapanyagra vonatkozó elõírásokat, igazolásokat.<br>
Az 1998. május 11-i ajánlattételi határidõig kötött termékekre három ajánlattevõ nyújtott be ajánlatot: Zsófi-Módi Gmk. (Székesfehérvár), M+Z 2000 Kft. (Hajdúböszörmény) és a Technopress Trend Kft. (Budapest).<br>
Ajánlatkérõ mindhárom ajánlatot érvényesnek minõsítette, és az ajánlatokat elbírálta. Az 1998. június 10-i eredményhirdetésen – a kötött termékek vonatkozásában – a Zsófi-Módi Gmk. ajánlatát jelölte meg az összességében legelõnyösebb ajánlatnak, második legkedvezõbbként pedig az M+Z Kft. ajánlatát.<br>
Kérelmezõ a kötött termékek termékcsoportra vonatkozó ajánlatkérõi – eljárást lezáró – döntés ellen 1998. június 10-én jogorvoslati kérelemmel fordult a Döntõbizottsághoz. Kérte, hogy a Döntõbizottság állapítsa meg, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat, kérte továbbá, hogy a Döntõbizottság utasítsa ajánlatkérõt új értékelési eljárásra, valamint kérte ideiglenes intézkedésként a még meg nem kötött szerzõdés megkötésének megtiltását.<br>
Ajánlatkérõ a jogorvoslati kérelemre tett észrevéte-lében elõadta, hogy az elbírálás során mindhárom ajánlatot érvényesnek találta, és azokat az ajánlati felhívásban is közzétett értékelési szempontok szerint bírálta el. Ennek során az értékelési szempontok súlyai a következõk voltak: ár 40%, minõség 37%, referencia 23%. Az ár objektív értékelési tényezõ, 1–5 pont között került "beskálázásra". Ebben a tekintetben kérelmezõ kapta a max. 5 pontot, tekintettel arra, hogy õ nyújtotta be a legkedvezõbb árajánlatot, míg nyertes csak 4,65 pontot. A fontossági sorrendben második szempontként megjelölt minõség értékelésénél az alapanyag 40% súllyal, a minta minõsítésének pontjai 60%-os súllyal szerepeltek. Ennek során a nyertes 4,81 pontot kapott, míg kérelmezõ csak 3,05-öt. Fontossági sorrendben a harmadik bírálati szempont (referencia) esetében a nyertes 4,88, míg a kérelmezõ csak 2,25 pontot kapott.<br>
Fentiek alapján ajánlatkérõ kérte a Döntõbizottságot, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján kérelmezõ kérelmét utasítsa el, a Kbt. 88. § (2) bekezdése alapján állapítsa meg, hogy eljárása nem volt jogsértõ, és semmisítse meg a szerzõdés megkötésének tilalmára vonatkozó határozatot.<br>
Az ügyben érdekelt M+Z 2000 Kft. úgy nyilatkozott, hogy az ajánlatkérõvel 3 éve áll munkakapcsolatban. Ez alatt több alkalommal pályáztak sikeresen vagy sikertelenül, ennek ellenére kapcsolatuk korrekt, a pályázatok elbírálása során nem tapasztaltak részrehajlást.<br>
A felek egyike sem kérte tárgyalás tartását, és nem jelentettek be igényt költségtérítésre.<br>
A Döntõbizottság a D.121/3/1998. számú határozatával a szerzõdéskötést megtiltotta.<br>
A Döntõbizottság a rendelkezésére álló – becsatolt – iratok átvizsgálása során megállapította, hogy a nyertes az ajánlatához az ajánlott termékekre vonatkozó szakvélemény, illetve minõség tanúsítására vonatkozó iratok között két darab, Szlovéniából származó, szlovén nyelvû dokumentumot csatolt. Ezért a Döntõbizottság az ajánlati felhívás 6. c) pontjában, illetve a dokumentáció I. 4. pontjában foglaltak alapján megállapította, hogy a nyertes ajánlata érvénytelen. A Döntõbizottság ugyancsak megállapította, hogy kérelmezõ ajánlata nem tartalmazza az iparûzési adóra vonatkozó hatósági igazolást, így ez a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében foglaltakkal ütközik, tehát kérelmezõ ajánlata is érvénytelen, mivel a Kbt. 52. § (2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Fentiek alapján nem helytálló ajánlatkérõ azon írásos nyilatkozata, hogy az értékelõbizottság mindhárom ajánlatot érvényesnek találta, ezért azok értékelésre kerültek. Ajánlatkérõ a maga által elõírt feltételeket – kizárólag magyar nyelvû iratok becsatolásának kötelezettsége, valamint a hatósági igazolások <a href="http://net.jogtar.hu/jr/gen/getdoc.cgi?docid=99500040.tv#1">Kbt. szerin</a>ti megkövetelése – figyelmen kívül hagyta, és nem nyilvánította érvénytelennek sem a nyertesnek hirdetett ajánlattevõ, sem a kérelmezõ ajánlatát, hanem azokat érvényesként elbírálta, annak ellenére, hogy a Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett.<br>
Az indokolásban kifejtettek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c), d) és g) pontjai szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1998. június 30.<br>
<br>
Hámori András s. k.	Dr. Bíró László s. k.<br>
közbeszerzési biztos	közbeszerzési biztos<br>
<br>
Dr. Eke Pekács Tibor s. k.<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>