<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7588)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.212/9/2002.<br>
<br>
Tárgy: dr. Kardkovács Kolos, a Közbeszerzések Tanácsa tagja által hivatalból kezdeményezett eljárása Orosháza Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Kardkovács Kolos a Közbeszerzések Tanácsa tagja (1055 Budapest, Honvéd u. 13-15., a továbbiakban: kezdeményezõ) az Orosháza Város Önkormányzata (5900 Orosháza, Szabadság tér 4-6., nevében eljár: Tender-CO Kft., 1119 Budapest, Petzvál József u. 56., a továbbiakban: ajánlatkérõ) "szemétgyûjtõ autók, egyéb eszközök beszerzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok alapján, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2002. január 16-án, a Közbeszerzési Értesítõ (K. É.) 3. számában közzétett ajánlati felhívással nyílt közbeszerzési eljárást indított.<br>
Az ajánlati felhívás 3. a) pontja szerint a beszerzés tárgyát az alábbiak szerint határozta meg:<br>
<br>
1. 140 db 1,1 m3 ûrtartalmú, kerékkel ellátott, új, települési szilárdhulladék-gyûjtõ edényzet, a dokumentációban részletezettek szerint.<br>
<br>
2. 1 db 8 m3-es, tömörítõ, lapos felépítményû szilárdhulladék-gyûjtõ és -szállító új tehergépjármû a dokumentációban részletezettek szerint.<br>
Ajánlatkérõ a felhívás 3. d) pontjában lehetõvé tette továbbá a beszerzés egy részére történõ ajánlattételt is, akként, hogy az egyik részajánlat a tehergépjármûre, a másik pedig a hulladékgyûjtõ edények teljes mennyiségére vonatkozhat.<br>
A szerzõdés teljesítésének határidejét a felhívás 4. pontjában ajánlatkérõ az alábbiak szerint írta elõ: kezdési határidõ a szerzõdéskötést követõen azonnal. Befejezés: a szerzõdéskötést követõ 3 hónap.<br>
Ajánlatkérõ a felhívás 11. a) pontjában az ajánlattevõk pénzügyi, gazdasági és mûszaki alkalmassága igazolására az alábbi adatok és tények vonatkozásában kérte igazolások, iratok csatolását.<br>
Pénzügyi, gazdasági alkalmasság igazolása:<br>
- ajánlattevõnek és az általa a közbeszerzés értékének 10%-át meghaladó mértékben igénybe venni kívánt alvállalkozó(k)nak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése szerint:<br>
- 30 napnál nem régebbi pénzintézeti nyilatkozat a fizetõképességrõl az alábbi tartalommal:<br>
- mióta vezeti a gazdálkodószervezet bankszámláját,<br>
- nyilatkozat az ajánlattevõ pénzügyi helyzetérõl, hitel- és fizetõképességérõl, fizetési kötelezettségeinek pontosan eleget tesz-e, számláján sorban állás elõfordult-e, ha igen, mikor,<br>
- az elõzõ 2 év mérlegének, eredménykimutatásának benyújtásával (2000. év végleges és 2001. év elõzetes mérlege),<br>
- az elõzõ 2 év teljes forgalmáról és ugyanezen idõszakban a közbeszerzés tárgyának forgalmáról szóló nyilatkozat benyújtásával kell igazolni alkalmasságukat.<br>
Mûszaki alkalmasság:<br>
- ajánlattevõknek és az általa a közbeszerzés értékének 10%-át meghaladó mértékben igénybe venni kívánt alvállalkozó(k)nak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése szerint:<br>
- az elõzõ 3 év legjelentõsebb, a közbeszerzés tárgyával azonos szállításainak ismertetése (referencialista) referenciaigazolások csatolásával,<br>
- a szállítandó termék pontos mûszaki paramétereket tartalmazó leírása, fénykép vagy prospektus melléklése,<br>
- a megajánlott termékre vonatkozóan megkövetelt és egyértelmûen megadott mûszaki leírások tekintetében az elismert, bármely nemzeti rendszerben akkreditált minõségtanúsító intézménytõl származó tanúsítvány,<br>
- a saját és a teljesítésbe bevonandó gazdasági egységek minõségbiztosítási rendszerének (ISO) - bármely nemzeti rendszerben akkreditált - tanúsító általi tanúsítása.<br>
A felhívás 11. b) pontjában ajánlatkérõ az ajánlattevõnek a szerzõdés teljesítésére alkalmatlanná minõsítésének szempontjait az alábbiakban határozta meg:<br>
Pénzügyi-gazdasági alkalmatlanság:<br>
- mérleg szerinti eredménye az utolsó 2 év (2000-2001) bármelyikében negatív,<br>
- a pénzintézettõl származó nyilatkozat szerint kötelezettségeinek határidõre nem tesz eleget, számláján az utóbbi 1 évben sorban állás mutatkozik,<br>
- a közbeszerzés tárgyában elõírt nettó árbevétele a 2000-2001. években átlagosan nem éri el a 100 M Ft-ot.<br>
Mûszaki alkalmatlanság:<br>
- a bemutatott referenciák között nincs legalább 4, az ajánlatban szereplõ termékkel azonos típusú és legalább akkora darabszámú, megvalósult és megrendelõ részérõl pozitív véleménnyel igazolt referencia,<br>
- a megajánlott termék nem elégíti ki a dokumentációban elõírt követelményeket, - az ajánlattevõ nem rendelkezik ISO minõségbiztosítási tanúsítvánnyal,<br>
- a megajánlott termék vonatkozásában gyártómûvi minõségtanúsítás hiánya.<br>
Ajánlati dokumentáció is készült, ebben közölte ajánlatkérõ a részletes feltételeit.<br>
A 2002. február 26-i ajánlattételi határidõre a MUT Hungária Kft. (teljes körû ajánlatot) és a ScanHun Kft. (részajánlat gépkocsira) tett ajánlatot.<br>
Az eredményhirdetésre 2002. április 4-én került sor, a MUT Hungária Kft. lett a nyertes. A ScanHun Kft. ajánlatát érvénytelennek minõsítette az ajánlatkérõ.<br>
Kezdeményezõ 2002. április 16-án benyújtott iratával a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdés a) pontjában foglalt felhatalmazás alapján a Döntõbizottság hivatalból való eljárását kezdeményezte, melyben indítványozta, hogy a Döntõbizottság alkalmazza a Kbt. 88. § (1) bekezdés b)-d) pontjaiban meghatározott jogkövetkezményeket, illetve ha az alkalmazás feltételei - az idõmúlásra tekintettel - már nem állnak fenn, állapítsa meg a jogsértés megtörténtét. Beadványa indokaiként elõadta, hogy ajánlatkérõ az ajánlati felhívásban nem zárta ki a Kbt. 26. § (3) bekezdése alapján azt, hogy külföldi székhelyû ajánlattevõk részt vehessenek az eljárásban, azonban a beszerzés tárgyát képezõ áruk szállítására olyan rövid határidõt határozott meg, amely alatt a szállítandó gépjármûvet legyártatni és szolgáltatni nem lehet, csak akkor, ha már elõre ismert a szállító számára, hogy a közbeszerzési eljárás nyertese lesz.<br>
A fentiek értelmében a kezdeményezõ álláspontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2)-(3) bekezdésében megfogalmazott esélyegyenlõség alapelve.<br>
A kezdeményezõ a közérdekû bejelentõ irat indokai alapján kifogásolhatónak és jogsértõnek tekinti, hogy ajánlatkérõ a felhívásban a pénzügyi - gazdasági alkalmasság körében olyan feltételeket fogalmazott meg, amelyek gyakorlatilag lehetetlenné teszik a kezdõ vállalkozások részvételét az eljárásban, így csorbítva az esélyegyenlõség törvényben rögzített alapelvét. Sérti a kezdeményezõ - közérdekû bejelentõ iratában elõadottakkal egyezõ - álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglalt arányosság és a szükségesség elvét rögzítõ elõírásokat is az alkalmatlansági szempontok meghatározása. E körben példaként a nettó árbevétel túlzó mértékû meghatározását említi.<br>
A Kezdeményezõ sérelmesnek találja azt is, hogy az alkalmasság igazolásához bekért referenciákat is erõteljesen leszûkítve Magyarországra és a közszférára korlátozva határozta meg ajánlatkérõ.<br>
Kezdeményezõ beadványában a fenti indokok alapján vélelmezte, hogy a ajánlatkérõ felhívása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában elõírtak vonatkozásában nem áll összhangban a Kbt. 24. § (2)-(3) bekezdésében rögzített esélyegyenlõség biztosításának alapelvével.<br>
A kezdeményezõ a beadványában kifogásolt ajánlati felhívással kapcsolatosan vélelmezett jogsértésekrõl történõ tudomásszerzés idõpontjaként 2002. április 11. napját jelölte meg, ugyanis ezen a napon érkezett részére a GAT Magyarország Kft. képviselõjétõl egy, a jelen közbeszerzési eljárás ajánlati felhívását kifogásoló közérdekû bejelentés. A kezdeményezõ irat több ajánlatkérõ hasonló tárgyban lefolytatott közbeszerzési eljárását támadta, amelyekben a beszerzés tárgya és a megállapított alkalmatlansági szempontok jelentõs mértékben eltértek egymástól ezért a Döntõbizottság felhívta kezdeményezõt beadványának a pontosítására a kifogásolt jogsértések tekintetében az egyes eljárásokra lebontva. A kezdeményezõ a Döntõbizottság felhívásának nem tett eleget.<br>
Ajánlatkérõ észrevételében a minden tekintetben megalapozatlan beadvány elutasítását kérte. Észrevételében elõadta, hogy teljesítési határidõ megállapításánál figyelembe vette a közbeszerzés tárgyát. Véleményük szerint a közbeszerzés tárgya nem egy speciális legyártású eszköz, ebbõl is adódóan a felhívásban megadott szállítási határidõ megalapozott. Álláspontja szerint a dokumentációban megadott mûszaki paraméterek egy beszállítónak sem adnak kizárólagosságot. Észrevételében elõadta továbbá, hogy ajánlatkérõ joga és kötelezettsége is az elvárt szolgáltatás biztonságos teljesítésének feltételeirõl meggyõzõdni. E körben figyelembe véve a beszerzés becsült értékét (40 000 000 Ft) nem tekinthetõ megítélése szerint az elõírt árbevételi értékhatár túlzónak és jogellenesnek.<br>
Ajánlatkérõ nyilatkozott továbbá, hogy a referenciákat a közbeszerzés tárgyára vonatkozóan kérte, annak mértékét nem túlzóan határozta meg és nem szûkítette le a közszférára és Magyarországra.<br>
Egyéb érdekelt ScanHun Kft. a kezdeményezõ irat alapját képezõ közérdekû bejelentésben foglaltakkal értett egyet.<br>
A Döntõbizottság a rendelkezésére álló iratok, felek nyilatkozatai és a tárgyaláson elhangzottak alapján megállapította, hogy ajánlatkérõ ajánlati felhívásának tartalma - a kezdeményezõ által kifogásoltak szerint - nem volt jogsértõ.<br>
A Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a konkrét közbeszerzési eljárás vonatkozásában azt kell vizsgálat tárgyává tennie, mind a kérelemre, mind a hivatalból indult eljárásokban, hogy ajánlatkérõ megsértette-e a közbeszerzésekrõl szóló - többször módosított - 1995. évi XL. törvény (a továbbiakban: Kbt.) egyes rendelkezéseit vagy sem.<br>
A Kbt. nem tartalmaz kötelezõ elõírást a teljesítési határidõre vonatkozóan. A teljesítési határidõ ajánlatkérõ általi meghatározására a Ptk. szerzõdésekre vonatkozó általános és az egyes szerzõdéstípusokra vonatkozó rendelkezései az irányadóak. A jelen ügyben ajánlatkérõ a beszerzés tárgyára vonatkozóan szállítási szerzõdés teljesítését kérte, észrevételében elõadta a teljesítési határidõ meghatározásának indokát is. A szállítási szerzõdés teljesítése jelen beszerzésben nem feltételezi egyedi termékek gyártásának kényszerét, tehát a határidõ megállapításánál az elõállítás idõszükségletét nem kellett feltétlenül figyelembe venni.<br>
A Döntõbizottság nem találta a Kbt. szabályaiba ütközõnek ajánlatkérõnek a teljesítési határidõ meghatározását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a részletesen szabályozza, hogy ajánlatkérõ milyen módon, milyen iratok csatolásával kérheti ajánlattevõktõl a pénzügyi, gazdasági és mûszaki alkalmasság igazolását, s ezzel összefüggésben milyen feltételek betartása mellett írhatja elõ a szerzõdés teljesítésére alkalmatlanná minõsítés szempontjait.<br>
"44. § (1) Az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható:<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható:<br>
a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
(3) Az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.<br>
(6) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
(7) Az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni."<br>
A Döntõbizottság megállapította, hogy ajánlatkérõ a fent hivatkozott rendelkezések betartásával határozta meg a pénzügyi, gazdasági és mûszaki alkalmasság igazolására becsatolni kért igazolásokat, adatokat és tényeket.<br>
Az ajánlati felhívás 11. b) pontban megfogalmazott alkalmatlansági szempontok elõírása nem ütközik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésébe. Nem tekinthetõ túlzó és jogsértõ elõírásnak ajánlatkérõ részérõl olyan szempont meghatározása, amelybõl meg tud gyõzõdni arról, hogy ajánlattevõ képes az általa kiírt beszerzés megfelelõ színvonalú teljesítésére. Ezen információt pedig alapvetõen a referencián keresztül tudja lemérni, valamint az árbevételen keresztül arról kaphat képet ajánlatkérõ üzletszerû gazdálkodása körében ajánlatkérõ részére teljesítendõ "szolgáltatást", szállítást már végzett eredményesen. Az évi átlagosan 100 M Ft-os árbevétel évi 2-3 hasonló szállítási szerzõdés teljesítését jelenti, amely szintén nem tekinthetõ túlzott igénynek.<br>
A Döntõbizottság nem találta megalapozottnak a kezdeményezõnek a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2)-(3) bekezdésének megsértésére történõ hivatkozását sem. Ajánlatkérõ a fenti indokok alapján jogszerûen járt el a pénzügyi gazdasági és mûszaki alkalmasság igazolására kért iratok elõírása, és ezekkel összefüggésben az alkalmatlansági szempontok megállapítása során, a törvényben megfogalmazott alapelvek sérelmét megalapozó körülmények - amelyre kezdeményezõ hivatkozott, nevezetesen a referencia Magyarországra és a közszférára való leszûkítése - nem voltak megállapíthatóak a rendelkezésre álló iratokból. Ajánlatkérõ által közzétett ajánlati felhívásban ugyanis a megfelelõ referenciák körét nem szûkítette le.<br>
Rámutat a Döntõbizottság arra, hogy amennyiben ajánlatkérõ a Kbt. keretei között maradva - az abban foglalt szabályokat betartva - jár el a közbeszerzési eljárás során, s így a kerülnek az alkalmassági szempontok elõírásra, úgy a kezdeményezõ által hivatkozott alapelvek sérelme például a kezdõ vállalkozások vonatkozásában önmagában fel sem merülhet.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése értelmében a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe 14. § (2) bekezdése kimondja, hogy a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. tv. 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 23.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>