<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7539)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.403/25/2002.<br>
<br>
Tárgy: a Pannonkorr Kft. kérelmezõ jogorvoslati kérelme Budapest Fõváros Önkormányzata ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Pannonkorr Korrózióvédelmi Osztrák-Magyar Kft. (1101 Budapest, Népliget út 2., képv.: dr. Petróczy Gyula ügyvéd, 1081 Budapest, Bezerédi u. 8.) kérelmezõ kérelme alapján indult jogorvoslati eljárásban, melyet a Budapest Fõváros Önkormányzata (1052 Budapest, Városház u. 9-11., képv.: dr. Sz. Szabó Sándor ügyvéd, 1065 Budapest, Bajcsy-Zsilinszky út 55. III/1.) mint ajánlatkérõ által "Erzsébet híd pályaszint alatti szerkezeteinek korrózióvédelmi felújítása" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) a Kbt. 44. § (8) bekezdésére tekintettel a Kbt. 59. § (1) bekezdését, ezért a Döntõbizottság az ajánlatkérõ eljárást lezáró döntését megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki, míg a jogsértésért felelõs személlyel, vagyis dr. Demszky Gábor, Budapest Fõváros fõpolgármesterével szemben 100 000 Ft, azaz egyszázezer forint bírságot szab ki.<br>
A Döntõbizottság megállapítja továbbá, hogy a Hídépítõ Rt. (1138 Budapest, Karikás Frigyes u. 20.) ajánlattevõ megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésére tekintettel a Kbt. 43. § (3) bekezdését, és ezért a Hídépítõ Rt.-vel szemben 2 000 000 Ft, azaz kettõmillió forint bírságot szab ki.<br>
A Döntõbizottság kötelezi ajánlatkérõt, a Hídépítõ Rt.-t, valamint dr. Demszky Gábort (Budapest fõváros fõpolgármesterét), hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt és a Hídépítõ Rt.-t, hogy a kérelmezõ részére a határozat kézhezvételétõl számított 15 napon belül, egyetemlegesen 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, felek nyilatkozatai és a tárgyaláson elhangzottak alapján az alábbi tényállást állapította meg:<br>
Ajánlatkérõ 2002. május 29-én, a Közbeszerzési Értesítõ (K. É.) 22. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
A felhívás 3. a) pontja alatt a beszerzés tárgya és mennyisége cím alatt ajánlatkérõ meghatározta:<br>
"A beszerzés tárgya és mennyisége: Erzsébet híd pályaszint alatti szerkezeteinek korrózióvédelmi felújítása:<br>
- híd hossza:	378 m<br>
- híd szélessége:	27,55 m<br>
- híd szerkezeti magassága:	3,10 m<br>
- járdatartók szélessége mindkét oldalon:	4,67 m<br>
Elvégzendõ fõbb feladatok:<br>
- felfüggesztett zárt munkaállvány, 10 500 m2,<br>
- a híd teljes hosszán a merevítõtartók közötti acélszerkezetek v = 240 mm 3 rétegû korrózióvédelme (a vizsgálójárdák kivételével, felület: 42 000 m2),<br>
- merevítõtartók acélszerkezeti felújítása (laza szegecsek pótlása illesztett csavarokkal 200 helyen),<br>
- merevítõtartó külsõ részének és a gyalogjáró-szerkezet alsó részének korrózióvédelme v = 320 mm 4 rétegû bevonattal, felület: 13 000 m2,<br>
- déli gyalogjárdalemezben lévõ fedlappal fedett nyílások kiváltása acéllemezzel, a gyalogjárda-burkolat javítása 26 helyen,<br>
- függesztõkábelek és kereszttartók kapcsolatának korrózióvédelme v = 300 mm vastag felülettoleráns bevonatrendszerrel, felület: 1000 m2,<br>
- pilonok pálya alatti részeinek korrózióvédelme v = 320 mm 4 rétegû bevonatrendszerrel, felület: 800 m2,<br>
- a híd csapadékvíz-elvezetõ rendszerének javítása, korrekciója, a vízelvezetõ csatornák korrózióvédelme v = 300 mm vastag felülettoleráns bevonatrendszerrel,<br>
- a hídszerkezetre felfüggesztett Ø 800 vízvezeték és Ø 500 gázvezeték korrózióvédelme v = 240 mm vastag bevonatrendszerrel, felület 1000 m2 és 700 m2,<br>
- a külsõ vizsgálójárdák megközelítési lehetõségének átalakítása, hogy illetéktelen személyek ne tudjanak a vizsgálójárdára jutni,<br>
- a pilonok sarufészkeinél lévõ vb. teknõk javítása, illetve felújítása, a vízelvezetés megoldása,<br>
- a pályalemez dilatációs szerkezeteinek javítása.<br>
A szélsõ nyílásokban végzett munkák során az alsó rakpartok forgalmát zavarás nélkül fenn kell tartani. A felsõ rakpartokon ideiglenes forgalomterelés, illetve szükség esetén sávlezárás, sávszûkítés lehetséges. A villamosvágányok feletti munka idejére a villamosforgalom - buszpótlással július, augusztus hónapban idõszakosan - kizárható. A medernyílásban szükséges függesztett állvány építésével kapcsolatban a Hajózási Felügyelettel kell egyeztetni. A felsorolt felújítási munkák konkrét feladatait a dokumentáció részletesen tartalmazza."<br>
Ajánlatkérõ a felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasságának igazolására kért adatok és tények körét. E körben ajánlatkérõ a 11. a) 1.2. pontban elõírta, hogy az ajánlatnak tartalmaznia kell az alábbi (a végleges, illetõleg az elõzetes mérlegadatok alapján kiszámított) pénzügyi mutatókat a 2000. és a 2001. év vonatkozásában, a dokumentációban részletesen meghatározott adatszolgáltatás szerint. A felhívás 11. b) pontjában pedig - többek között - ajánlatkérõ meghatározta, hogy alkalmatlan a szerzõdés teljesítésére az az ajánlattevõ, aki a 11. a) 1.2. pontban kért pénzügyi mutatók és adatok alapján a dokumentációban részletezettek szerint számolt összesített pontszám a minimumként elvárt 22 pontnál kedvezõtlenebb.<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát, valamint az értékelés módszerét.<br>
Egyéb információk alatt a 16.6. pontban az ajánlatkérõ egy ízben az összes ajánlattevõ számára azonos feltételekkel lehetõséget biztosít a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és a 46. § szerinti igazolás vagy nyilatkozat utólagos csatolására, valamint egyéb, az ajánlattal kapcsolatos formai hiányosságok pótlására [Kbt. 43. § (4) bekezdés].<br>
A 16.7.6. pontban ajánlatkérõ meghatározta, hogy a cégkivonatban a beszerzés tárgyára feljogosító tevékenységi kör hiánya az ajánlat érvénytelenségét eredményezi, e körben a hiánypótlást nem biztosít.<br>
Ajánlatkérõ ajánlati dokumentációt is készített, mely útmutatót adott az ajánlat tartalmi és formai követelményeirõl, a szerzõdéses feltételekrõl, valamint kitöltendõ mintalapokat is tartalmazott.<br>
A mûszaki elõírások 2. fejezetben az elvégzendõ munkákat az alábbiak szerint sorolja fel ajánlatkérõ:<br>
<br>
2.1. Korrózióvédelmi felújításhoz szükséges függõállvány építése<br>
<br>
2.2. Korrózióvédelmi munka (jelenlegi bevonat eltávolítása, új bevonat készítése)<br>
<br>
2.3. Déli járdán a medernyílásban lévõ felesleges aknák megszüntetése<br>
<br>
2.4. Pilonoszlopok saru fölötti körbefogó lemezének javítása<br>
<br>
2.5. Függesztõkábalek körüli járda-alátámasztás kialakítása<br>
<br>
2.6. Belsõ és külsõ kezelõjárdák átalakítása<br>
<br>
2.7. Teljes szegecs- és varratvizsgálat (pótlással illetve javítással)<br>
<br>
2.8. Egyéb javítási munkák<br>
<br>
2.8.1. Parti nyílásokon acél vízelvezetõ vályúk tisztítása, részleges cseréje<br>
<br>
2.8.2. Külsõ kezelõjárdák recésléceinek folyamatos varratok rögzítése<br>
<br>
2.8.3. Pesti hídfõben dilatáció javítása<br>
<br>
2.8.4. Hídfõbejárati ajtajának megerõsítése<br>
<br>
2.8.5. Medernyílásban csepegtetõk meghosszabbítása<br>
<br>
2.8.6. Budai pilléreken sarufészek betonjavítása<br>
<br>
2.9. Közmûvezetékek korrózióvédelme<br>
Ajánlattételi határidõre, 2002. június 24. napjára a kérelmezõ, a KÖZGÉP Rt. és a HÍDÉPÍTÕ Rt. a Hídtechnika Kft.-vel közösen tett ajánlatot.<br>
Az ajánlatok értékelése során a lebonyolító felhívta kérelmezõt ajánlatban megjelölt felelõs mûszaki vezetõ és a szerzõdében szereplõ építésvezetõ közötti összhang pontosítására. A kért pontosítás a megadott határidõre megérkezett. Az értékelést jól áttekinthetõ táblatokkal végezték el.<br>
A Szakmai Elõkészítõ Bizottság 2002. június 28-án döntött a kérelmezõ ajánlatának érvénytelenségérõl. és a pontozásról, és az értékelésrõl a 146/2002. (VII. 8.) sz. határozattal a Közbeszerzési Bizottság is döntött. Majd a Közlekedési Ügyosztály a döntési javaslatát július 8-án terjesztette a fõpolgármester elé, aki a fõpolgármester helyettes láttamozásával a javaslatot jóváhagyta.<br>
Az eredményhirdetésre 2002. július 11-én került sor, melyen a Hídépítõ Rt. és Hídtechnika Kft. közös ajánlatát hirdették ki nyertesnek, míg kérelmezõ ajánlatát érvénytelenné nyilvánították a cégkivonatban a beszerzés tárgyához kapcsolódó tevékenységi kör hiánya miatt.<br>
Ajánlatkérõ 2002. július 12. napján nyújtott be jogorvoslati kérelmet a Döntõbizottsághoz.<br>
Kérelmében elõadta, hogy az ajánlatkérõ megalapozatlanul nyilvánította érvénytelennek az ajánlatukat, és ezzel megsértette a Kbt.-nek a verseny tisztasága és az esélyegyenlõség biztosítására szóló alapelvi szabályait. Álláspontja szerint ugyanis a cégkivonata tanúsága szerint rendelkezik a feladat ellátására feljogosító tevékenységi körökkel. Elõadta továbbá, hogy nem nevesített 10% alatti alvállalkozója (GANZ-BVG Kft. fõtevékenysége a TEÁOR 45.21), így az érvénytelenné nyilvánítás megalapozatlanul hivatkozik az ajánlati felhívás feltételeire.<br>
Kérelmezõ 2002. július 18. napján benyújtott kiegészített kérelmében kifogásolta továbbá az ajánlatkérõ által nyertesnek kihirdetett vállalkozó alkalmasságát. Elõadta, hogy a cégbíróságtól beszerzett mérlegadatokból elkészített mutatók szerint a nyertes ajánlattevõ egyik tagja a Hídépítõ Rt. csak 15 pontot kaphat a pénzügyi alkalmasságára, szemben a megkövetelt 22 ponttal. Elõadta továbbá, hogy amennyiben a Hídépítõ Rt. a pénzügyi alkalmassága igazolására a konszolidált mérleg adatait használta fel, úgy az ellentétes a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésében elõírtakkal, mivel ezáltal a Hídtechnika Kft. ajánlattevõ mérlegadatai kétszeresen kerültek figyelembevételre, mivel a konszolidált mérleg többek között a Hídtechnika Kft. mérlegadatait is tartalmazza.<br>
Kérelmezõ kérte a Döntõbizottságtól ajánlatkérõ eljárást lezáró döntésének megsemmisítését, ideiglenes intézkedéssel a szerzõdés megkötésének megtiltását.<br>
Ajánlatkérõ észrevételében kérte a kérelem elutasítását megalapozatlanság okán. Elõadta, hogy kérelmezõ ismerte az elvégzendõ munkát, és a felhívás követelményeit, így ismernie kellett a felhívás azon elõírását, hogy automatikusan az ajánlat érvénytelenségét eredményezi, ha a beszerzés tárgyára feljogosító tevékenységi kör hiányzik. A kérelmezõ cégkivonata nem tartalmazta a TEÁOR 45.21 "Épület, híd, alagút, közmû, vezeték építése" megnevezésû tevékenységi kört, így erre tekintettel az érvénytelenné nyilvánítása jogszerûen történt meg. Kifejtette továbbá, hogy kérelmezõ cégkivonatában szereplõ TEÁOR 45.44 egyéb építmények festésére vonatkozik, a korrózióvédelmi feladatokon túli munkák elvégzésére a TEÁOR 45.21 tevékenységi kör hiányában nem jogosult. Ajánlatkérõ észrevételében elõadta továbbá a kérelmezõ ajánlatával kapcsolatos további (formai és tartalmi) kifogásait, amelyek álláspontja szerint - az összegzésben megjelölt hiányon túl is - megalapozzák az érvénytelenné nyilvánítását a kérelmezõ ajánlatának. Ajánlatkérõ a kérelmezõ kérelem kiegészítésére elõadta, hogy a Hídépítõ Rt. a konszolidált mérlegadatok alapján a minimális ponthatárt meghaladta, így a szerzõdés teljesítésére pénzügyileg és gazdaságilag alkalmas. Elõadta azon álláspontját, miszerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) b) pontja alapján ajánlattevõ a pénzügyi, gazdasági alkalmasságát a konszolidált mérlegadataival is igazolhatja, a Hídépítõ Rt. a vonatkozó jogszabályok szerint konszolidált mérleg készítésére kötelezett, ezért jogsértés e körben nem áll fenn.<br>
Egyéb érdekeltek közül a nyertes HÍDÉPÍTÕ Rt. észrevételében elõadta, hogy a kérelmezõ által elõadott indokok nem állnak fenn, a nyertesek az alkalmasságukat megfelelõen igazolták. Ennek igazolására becsatolta a HÍDÉPÍTÕ Csoport 2000. és 2001. évi konszolidált éves beszámolóját. Kérte a kérelem elutasítását.<br>
A Döntõbizottság 2002. július 25. napján ideiglenes intézkedéssel élt és a D.403/8/2002. sz. határozattal a szerzõdéskötést megtiltotta.<br>
A Döntõbizottság megállapította, hogy a kérelmezõ jogorvoslati kérelme részben alapos alábbiak szerint:<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében és a kérelem keretei között eljárva abban a kérdésben kellett állást foglalnia, hogy ajánlatkérõ jogszerûen állapította-e meg kérelmezõ érvénytelenségét a tevékenységi kör hiánya okán, valamint a nyertes vonatkozásában megalapozottan és jogszerûen eljárva állapította meg, hogy a szerzõdés teljesítésére alkalmas a felhívásban elõírt feltételek teljesítésével.<br>
A Döntõbizottság ezért nem vizsgálta az ajánlatkérõ által a jogorvoslati eljárásban elõterjesztett észrevételében megjelölt további - kérelmezõ ajánlatára vonatkozó - kifogásait, mivel ezen szempontok nem tekinthetõek ajánlatkérõ eljárást lezáró döntése részének.<br>
I. Kérelmezõ érvénytelensége körében hozott ajánlatkérõi döntés jogszerûségének vizsgálata:<br>
Az elvégzendõ feladat a felhívás 3. a) pontjában foglaltak és az ajánlatkérõ által kibocsátott dokumentáció III. "Mûszaki elõírások" kötetben részletesen ismertetettek alapján alapvetõen a meglevõ híd pályaszínt alatti meglevõ acélszerkezeti elemeinek korrózióvédelmi munkái, amelyekhez a szükséges egyéb járulékos munkák kapcsolódnak. pl: gyalogjárda-burkolat javítása, csapadékvíz-elvezetõ csatornák javítása, pályalemez dilatációs szerkezetének javítása.<br>
A fentiek szerint a beszerzés tárgyát az Erzsébet híd korrózióvédelmi munkálatain túl a híd acélszerkezeti felújítási munkái is képezték, így az ajánlatkérõ felhívásának 16.7.6 pontjában foglalt elõírást az az ajánlattevõ elégíti ki, aki a beszerzés tárgyát képezõ valamennyi feladat elvégzésére feljogosító tevékenységi körrel (körökkel) rendelkezik.<br>
Tekintettel arra, hogy a felek között vitatott volt az, hogy a beszerzés tárgyát képezõ feladatok elvégzésére mely tevékenységi kör jogosít és ennek megállapítására a Döntõbizottság nem rendelkezik hatáskörrel, így a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#20">Kbt. 20. § </a>(2) bekezdésében foglalt felhatalmazás alapján megkereste a Központi Statisztikai Hivatalt azzal, hogy adjon állásfoglalást abban a kérdésben, hogy a felhívásban a beszerzés tárgyaként meghatározott feladatok végzésére mely tevékenységi körök (TEÁOR-szám szerint) jogosítanak.<br>
A Döntõbizottság megkeresésére a Központi Statisztikai Hivatal 2002. július 26. napján kelt (ikt.szám.: 725 - 1593/2/2002) állásfoglalása szerint a híd korrózióvédelme a TEÁOR 45.44 Festés, üvegezés szakágazatba, a hídon végzendõ egyéb javítási, felújítási munkák a TEÁOR 45. 21. Épület, híd, alagút, közmû, vezeték építése szakágazatba tartoznak.<br>
A rendelkezésre álló iratokból megállapítható volt, hogy a kérelmezõ ajánlatában csatolt cégkivonata tanúsága szerint a TEÁOR 45.21 "Épület, híd, alagút, közmû, vezeték építése" nem szerepel a tevékenységi körei között.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének elsõ fordulata alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A Kbt. 52. § (2) d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban megadott feltételeknek.<br>
A kérelmezõ ajánlata nem felelt meg a felhívás 16.7.6 pontjában elõírtaknak, ugyanis nem rendelkezett a beszerzés tárgyára feljogosító valamennyi tevékenységi körrel, az ajánlatban kérelmezõ a feljogosító tevékenységi körrel rendelkezõ alvállalkozót sem nevezett meg a híd acélszerkezeti munkáinak végzésére.<br>
A kérelmezõ a felhívás 16.7.6 pontjában elõírt ajánlattevõi elvárásnak maradéktalanul nem tett eleget, így ajánlatkérõ jogszerûen döntött a kérelmezõ ajánlatának érvénytelenné nyilvánításáról. A fenti indokok alapján a kérelmezõ kérelme e körben megalapozatlan.<br>
II. A Döntõbizottságnak ezt követõen a kérelem keretei között abban a kérdésben kellett állást foglalnia, hogy megfelelõ módon kerül-e sor az eljárásban a nyertes ajánlattevõ Hídépítõ Rt. alkalmasságának igazolására, s erre tekintettel ajánlatkérõ eljárást lezáró döntése jogszerû-e.<br>
A jelen eljárással érintett közbeszerzési eljárásban ajánlatkérõ az ajánlattevõk pénzügyi alkalmasságának igazolására, az általa a felhívásban és dokumentációban meghatározott pénzügyi mutatókat kért megadni a végleges, illetõleg az elõzetes mérlegadatok alapján, majd a meghatározott pénzügyi mutatók minimum pontszámának hiányához ajánlatkérõ a felhívás 11. b) 5. francia bekezdésében alkalmatlansági szempontot rendelt. Ajánlatkérõ nem kérte külön a mérlegek csatolását.<br>
A jogorvoslati eljárásban derült fény arra, hogy az ajánlatkérõ által nyertesnek kihirdetett közös ajánlattevõk közül a Hídépítõ Rt. a pénzügyi alkalmasságát a Hídépítõ Csoport konszolidált mérlegadataival és nem a Hídépítõ Rt. éves beszámoló adataival igazolta. Ajánlatkérõ ugyanis nem vizsgálta a megadott adatok helyességét, csak számszakilag ellenõrizte a pontszám megfelelõségét, a nyertes vonatkozásában az ajánlatból sem lehetett megállapítani, hogy milyen adatok kerültek felhasználásra.<br>
Az ajánlatkérõ és a Hídépítõ Rt. ajánlattevõ is azzal védekezett, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) b) pontja és a felhívás alapján jogszerû lehetõsége volt a pénzügyi alkalmassága igazolására a konszolidált mérlegadatokkal dolgoznia.<br>
A közbeszerzési eljárásban a felek (ajánlatkérõ, ajánlattevõ) a közbeszerzési törvényben rögzített szabályok, elõírások, alapelvek betartásával kötelesek részt venni.<br>
A törvény meghatározza azokat a tényeket adatokat, amelyeket ajánlatkérõ az ajánlattevõktõl a pénzügyi, gazdasági és mûszaki alkalmasság igazolására kérhet [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1), (2) bekezdései] és kizárólag a törvényben meghatározott módon írható elõ [Kbt. 33. § (5) bekezdés].<br>
A törvény által elõírt - fent idézett - rendelkezések célja, hogy az eljárás érékelési szakaszában olyan ajánlattevõk vegyenek részt, akik mind pénzügyileg, gazdaságilag, mind mûszakilag képesek az ajánlattevõ által meghatározott feladatot elvégezni, a szerzõdésben foglalt további feltételeket teljesíteni.<br>
A fent kifejtettekbõl megállapítható tehát, hogy kétség esetén annak eldöntésére, mit tekinthetünk alkalmas adatnak, ténynek az eljárásban való pénzügyi, gazdasági és mûszaki alkalmasság megállapítására az ajánlattevõ szervezetbõl (személybõl) kell kiindulnunk. Egyértelmûnek veszik az eljárásban részt vevõ felek, hogy az ajánlattevõ az közbeszerzési eljárásban más szervezet személyre vonatkozó adatokkal (pl.: más szervezetre vonatkozó referenciákkal, bankigazolásokat stb.) nem tehet megfelelõen eleget az alkalmasság igazolásának. Nem értelmezhetõ ez másként a pénzügyi alkalmasság esetében a mérlegre vonatkozóan, ugyanis az ajánlattevõ csak a vállalkozására vonatkozó mérlegadatokkal igazolhatja alkalmasságát. E körben a vállalkozás mérlegének az tekinthetõ, amely a vállalkozó vagyoni, pénzügyi és jövedelmi helyzetérõl és azok változásáról megbízható és valós képet mutat.<br>
Jelen közbeszerzési eljárásban a Hídépítõ Rt. és a Hídtechnika Kft. közös ajánlatot tett. Mivel ajánlatkérõ a felhívásban eltérõen nem rendelkezett, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése alapján az ajánlattevõknek egyenként kell megfelelni az elõírt alkalmassági követelményeknek.<br>
A Hídépítõ Rt. a számvitelrõl szóló 2000. évi C. tv. (Számv. tv.) 9. §-ában foglaltak szerint köteles éves beszámolót készíteni, ezen túl a Számv. tv. 10. §-a alapján a Hídépítõ Rt. mint anyavállalatnak minõsülõ vállalkozás összevont (konszolidált) éves beszámoló készítésére is kötelezett.<br>
A Számv. tv. 118. § (1) bekezdése alapján az összevont (konszolidált) éves beszámoló elkészítésébe az anyavállalatot, minden leányvállalatot, továbbá a 128. § (2) bekezdése szerinti feltételeknek megfelelõ közös vezetésû vállalkozást - a 119. § kivételével - be kell vonni. A Hídépítõ Rt., mint a számviteli törvény elõírásai szerint anyavállalatnak minõsülõ vállalkozás a Hídépítõ Csoport konszolidált éves beszámolóját elkészítette.<br>
A Hídtechnika Kft. ajánlattevõ a Hídépítõ Csoport konszolidált éves beszámolójának elkészítésébe, mint társult vállalkozás került bevonásra, ezen túl további 6 vállalkozás (mint leányvállalat, mint társult vállalkozás, mint közös vezetésû vállalkozás és egyéb részesedési viszonyban lévõ vállalkozás) került bevonásra.<br>
A Számv. tv. 120. § (3) bekezdése értelmében az összevont (konszolidált) éves beszámolót világos és áttekinthetõ formában úgy kell elkészíteni, hogy az a számviteli alapelvek figyelembevételével a konszolidálásba bevont vállalatok együttes vagyoni, pénzügyi és jövedelmi helyzetérõl megbízható és valós képet adjon.<br>
A Számv. tv. 120. § (5) bekezdésének elsõ fordulata kimondja továbbá, hogy az összevont (konszolidált) éves beszámolóban a konszolidálásba bevont vállalkozások vagyoni, pénzügyi, jövedelmi helyzetét úgy kell bemutatni, mintha ezek a vállalkozások egyetlen vállalkozásként mûködnének.<br>
A fent citált jogszabályhelyek alapján a konszolidált éves beszámoló annak készítésébe bevont valamennyi vállalkozásról együttesen pénzügyi helyzetérõl ad valós képet, így az a közbeszerzési eljárásban nem tekinthetõ alkalmasnak az eljárásban részt vevõ Hídépítõ Rt. ajánlattevõ pénzügyi alkalmasságának igazolására, erre kizárólag az ajánlatot tevõ Hídépítõ Rt. éves beszámolójában szereplõ adatok alkalmasak, mivel ezek mutatják a vállalkozás pénzügyi helyzetének valós képét.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata alapján ugyanis az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A Kbt. 43. § (3) bekezdése alapján pedig köteles igazolni a szerzõdés teljesítésére való pénzügyi, gazdasági és mûszaki alkalmasságát.<br>
A Döntõbizottság álláspontja szerint - a Kbt. rendelkezéseinek helyes értelmezése mellett - a fent kifejtett indokok alapján nem tekinthetõ jogszerûnek az ajánlattevõ Hídépítõ Rt. eljárása, miszerint a Hídépítõ Csoport konszolidált éves beszámoló mérlegadataival kívánta igazolni a pénzügyi alkalmasságát a jelen közbeszerzési eljárásban és az alábbi indokok alapján ajánlatkérõ döntése sem volt jogszerû a Hídépítõ Rt. és Hídtechnika Kft. közös ajánlattevõ alkalmasságának kérdésében hozott döntése.<br>
A közös ajánlattevõ közül a Hídtechnika Kft. már az éves beszámoló mérlegadatai alapján igazolta a pénzügyi alkalmasságát és nem a konszolidált beszámoló mérlegadataival. A Hídépítõ Rt. is csak a pénzügyi mutatók kiszámításához alkalmazta a konszolidált mérlegadatokat, ugyanis az éves forgalomra vonatkozó adatokat már a vállalkozás "saját" teljesítménye alapján adta meg.<br>
A Döntõbizottság a kérdés eldöntése érdekében megkeresés útján a Fõváros Bíróság Cégbíróságától bekérte a közös ajánlatot tevõ vállalkozások 2000. és 2001. évi éves beszámolóit és az abban foglalt adatokat figyelembe véve az ajánlati felhívásban megadottak szerint kiszámítva a pénzügyi mutatókat azt állapította meg, hogy a Hídépítõ Rt. esetében a beszerzett éves beszámoló adataival eltérõ eredményre jutunk abban a kérdésben, hogy a felhívásban elõírtak alapján a Hídépítõ Rt. ajánlattevõ a szerzõdés teljesítésére alkalmasnak minõsül-e. Ugyanis az (nem a konszolidált) éves beszámolók mérlegadataival számolva a Hídépítõ Rt. pénzügyi mutatói alapján számított pontszáma nem érti el az ajánlatkérõ által a felhívásban meghatározott minimum 22 pontot.<br>
A közbeszerzési eljárásban az ajánlatkérõ kötelezettsége, hogy jogszerû döntéseket hozzon. Az ajánlati felhívásban ezért egyrészt ajánlatkérõnek úgy kell meghatároznia a pénzügyi, gazdasági és mûszaki alkalmasság igazolására szolgáló adatok, tények körét, hogy azok alapján biztosíthassa a megalapozott és jogszerû döntések meghozatalát, illetõleg a megalapozott és jogszerû döntés meghozatala érdekében - ha szükséges - a törvény által megengedett körben vizsgálhatja az igazolások eredetiségét, további felvilágosítást kérhet ajánlattevõktõl. Ha ezen lehetõséggel nem él ajánlatkérõ és nem tesz meg mindent annak érdekében, hogy olyan helyzetbe hozza magát, amely a jogszerû és megalapozott döntéshez szükséges, az ebbõl eredõen jogsértõ döntés következményei alól nem mentesülhet. Jelen esetben ajánlatkérõ nem kérte csatolni azon dokumentumokat, amely alapján a pénzügyi alkalmasságot igazolniuk kellett ajánlattevõknek, továbbá a döntést anélkül hozta meg, hogy vizsgálta volna, hogy milyen adatok kerültek megadásra a pénzügyi alkalmasság körében, így ajánlatkérõt felelõsség terheli a jogsértõ döntés meghozataláért.<br>
A Hídépítõ Rt. ajánlattevõ azzal szegte meg a törvény rendelkezéseit, hogy nem a saját vállalkozására vonatkozó pénzügyi adatokkal kívánta igazolni a pénzügyi alkalmasságát a jelen közbeszerzési eljárásban és ezzel hozzájárult ajánlatkérõ által egy jogszerûtlen döntés meghozatalához.<br>
A fenti indokok alapján a kérelmezõ kérelmének ezen része megalapozott.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és f) pontja szerinti jogkövetkezményeket alkalmazta, egyebekben a kérelmet a Kbt. 88. § (1) bekezdés a) pontja alapján elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. tv. 59. § (2) bekezdésben meghatározott legkisebb összeg 1 000 000 Ft, természetes személyek tekintetében 100 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimum összeg alá, így a Döntõbizottság a bírság összegét a törvényi minimum összegében állapította meg ajánlatkérõ vonatkozásában. A bírság összegének megállapításánál az eset összes körülményeit figyelembe véve alapvetõen arra volt tekintettel a Döntõbizottság, hogy az alkalmazott jogkövetkezménnyel a megállapított jogsértés kiküszöbölésére ajánlatkérõ részérõl sor kerülhet (a meghozott ideiglenes intézkedésre tekintettel), másrészt a jogsértõ döntés meghozatalában jelentõs szerepet játszott az ajánlattevõ Hídépítõ Rt. magatartása. A döntés megsemmisítésével az elkövetett jogsértés kiküszöbölhetõvé válik - ajánlatkérõ választásának függvényében - azáltal, hogy vagy a döntés alapjául szolgáló körülmények ismételt mérlegelésével hozhatja meg ajánlatkérõ az új döntését, vagy a közbeszerzési eljárás ismételt kiírásáról dönt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a Hídépítõ Rt. ajánlattevõvel szembeni bírság kiszabását a minimum összeget meghaladóan tartotta szükségesnek, mivel egyrészt az elkövetett jogsértést súlyosbította, hogy ezáltal a közbeszerzési eljárásban ajánlatkérõ jogsértõ eljárást lezáró döntést hozott, amely a jogsértést elkövetõ ajánlattevõ számára kedvezõ volt. Tekintettel arra, hogy a jogsértés a jogorvoslati eljárás eredményeképpen reparálhatóvá vált egyéb jogkövetkezményt és magasabb összegû bírság kiszabását nem tartotta sem indokoltnak, sem szükségesnek a Hídépítõ Rt. vonatkozásában.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) f) pontjában megfogalmazottak szerint a Döntõbizottság köteles bírságot alkalmazni a jogsértésért felelõs személlyel szemben is, jelen esetben a becsatolt iratok között fellelhetõ ajánlatkérõ által meghozott 6/2001 (III. 14) Fõv. Kgy. rendelet alapján ajánlatkérõ nevében átruházott hatáskörben a döntés meghozatalára, így a jogsértõnek minõsülõ döntés meghozatalára is egy személyben a fõpolgármester jogosult. A jelen jogorvoslattal érintett jogsértõnek minõsített döntést a fõpolgármester hozta meg, így vele szemben is törvényi minimumnak megfelelõ mértékû bírságot szabott ki a Döntõbizottság, figyelemmel volt e körben is arra, hogy a jogsértés reparálható.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. augusztus 21.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>