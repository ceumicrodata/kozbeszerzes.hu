<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (7515)
</b></h2><FONT size=3><i><u></i></u><br>
Kf.VI.37.274/2001/7.<br>
<br>
A Magyar Köztársaság Legfelsõbb Bírósága a dr. Lovász Éva ügyvéd (6721 Szeged, Szilágyi u. 2.) által képviselt Könnyûszerkezet Építõ és Szolgáltató Kft. (6721 Szeged, Szilágyi u. 2.) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2001. január 17-én kelt 2.K.34.615/2000/2. számú ítélete ellen a felperes 3. sorszámú fellebbezése folytán az alulírott napon - tárgyaláson kívül - meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság a felperest, hogy fizessen meg az állam javára - az illetékhivatal külön felhívására - 13 500 (tizenháromezer-ötszáz) forint feljegyzett fellebbezési illetéket.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A Közbeszerzések Tanácsa Közbeszerzési Döntõbizottsága 2000. március 3-án kelt D.28/17/2000. számú határozatával - a felperes jogorvoslati kérelmének helyt adva - megállapította, hogy Csongrád Város Önkormányzata, mint ajánlatkérõ, megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a>-ának (6) bekezdésére tekintettel a Kbt. 59. §-ának (1) bekezdését, ezért megsemmisítette az ajánlatkérõ közbeszerzési eljárást lezáró döntését. Ebben az ajánlatkérõ részvételi felhívást tett közzé nyílt elõminõsítési eljárás lefolytatására a Csongrád közigazgatási területén lévõ Batsányi János Gimnázium és Szakközépiskola bõvítésének építési engedély alapján való kivitelezésére, vállalkozási szerzõdés keretében.<br>
Az ajánlatkérõ a nyilvános eredményhirdetésen a Délépítõ Rt. alapajánlatát 910 ponttal hirdette ki nyertesnek, a második legelõnyösebb ajánlatot a felperes tette, 885 ponttal.<br>
A határozat ellen az ajánlatkérõ és a közbeszerzési eljárásban nyertesnek kihirdetett Délépítõ Rt. keresetet nyújtott be a Fõvárosi Bírósághoz, melynek elbírálása folyamatban van.<br>
A felperes az alpereshez 2000. május 25-én benyújtott jogorvoslati kérelmében sérelmezte, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ának (6) bekezdésére figyelemmel nem hozott újabb döntést a közbeszerzési eljárásban, ezzel - álláspontja szerint - jogsértést követett el.<br>
Kérte, hogy az alperes a Kbt. szabályainak megfelelõ eljárásra hívja fel az ajánlatkérõt, és alkalmazzon bírságot a jogsértésért felelõs személlyel vagy szervezettel szemben.<br>
Az ajánlatkérõ a jogorvoslati kérelem elutasítását kérte.<br>
A Közbeszerzések Tanácsa Közbeszerzési Döntõbizottság 2000. június 29-én kelt D.200/11/2000. számú határozatával a felperes jogorvoslati kérelmét elutasította.<br>
Határozatának indokolásában kifejtette, hogy az eljárást lezáró döntés megsemmisítése után a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ának (6) bekezdése az ajánlatkérõ számára mérlegelési jogkört biztosít a döntést megalapozó tényezõk, illetve a benyújtott ajánlatok újbóli értékelésére, döntési kötelezettsége azonban nincs. Azzal, hogy az ajánlatkérõ a megsemmisített döntését követõen az újabb ajánlatokat nem értékelte, nem követett el jogsértést.<br>
A határozat ellen benyújtott keresetében a felperes az alperes határozatának megváltoztatása mellett annak megállapítását kérte, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdését.<br>
Módosított keresetében (2. számú tárgyalási jegyzõkönyv) a bírság kiszabása iránt elõterjesztett kereseti kérelmét nem tartotta fenn, egyben kérte az alperes perköltségben való marasztalását is.<br>
Arra hivatkozott, hogy az alperes tévesen értelmezte a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. §-</a>ának (1) bekezdését és 88. §-ának (6) bekezdését.<br>
Kifejtette, hogy az ajánlatkérõnek nem új döntést kellett volna hoznia, hanem a korábbi döntését megalapozó tényezõket kellett volna ismételten mérlegelnie.<br>
Az alperes érdemi ellenkérelmében a kereset elutasítását és a felperes perköltségben való marasztalását kérte. Kiemelte, hogy a Döntõbizottság számára a Kbt. nem biztosít olyan jogkört, melyre alapítottan az ajánlatkérõt az eljárást lezáró döntés hozatalára kényszeríthetné.<br>
A Kbt. csak a 60. §-ának (1) bekezdés e) pontja szerint fennálló - és a Kbt. 55. §-ának (4) bekezdésére visszavezethetõ - körülményekre alapított érvénytelenségi ok tekintetében írja elõ, hogy az ajánlatkérõ döntést hozzon a közbeszerzési eljárás eredménytelenné nyilvánításáról.<br>
Az elsõfokú bíróság ítéletével a felperes keresetét elutasította.<br>
Az ítélet indokolásában kifejtette, hogy a Kbt. az abban megszabott keretek kõzött rendelkezési jogosultságot biztosít az ajánlatkérõ számára.<br>
Az ajánlatkérõ az eljárást a nyertes kihirdetésével lezárta, az alperes ezt megsemmisítõ határozatának bírósági felülvizsgálata folyamatban van, ezért a felperes alappal nem kifogásolhatja, hogy az ajánlatkérõ nem hozott újabb döntést.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ának (6) bekezdése alkalmazása szempontjából az ajánlatkérõt döntési kötelezettség nem terhelte, ezért keresettel támadott határozata nem sértett jogszabályt.<br>
Az ítélet ellen a felperes fellebbezett, annak megváltoztatását és - kereseti kérelmének helyt adva - az alperes határozatának megváltoztatása mellett a jogsértés megállapítását és bírság kiszabását, valamint az alperes perköltségben való marasztalását kérte.<br>
Fellebbezésében ismételten kifejtette, hogy az alperes határozata ellen elõterjesztett jogorvoslati kérelme nem arra irányult, hogy az alperes kötelezze az ajánlatkérõt döntés meghozatalára, hanem arra, hogy állapítsa meg a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontjának megsértését, mivel az ajánlatkérõ a közbeszerzési eljárást nem fejezte be.<br>
Ez - álláspontja szerint - lehet új döntés, vagy pedig az eljárás eredménytelenné nyilvánítása.<br>
Fellebbezésében azzal érvelt, hogy az eljárás eredménytelenné nyilvánítása nem az ajánlatkérõ döntési jogkörétõl függ.<br>
Fellebbezésében vitatta, hogy az eljárás a nyertessé nyilvánítást tartalmazó döntéssel már lezárult, az eljárás ugyanis akkor eredményes, ha annak alapján a beszerzésre irányuló szerzõdés létrejött.<br>
Álláspontja szerint az ajánlatkérõ eljárása sérti a Kbt.<br>
24. §-ának (2) bekezdésében meghatározott esélyegyenlõség elvét.<br>
Az alperes fellebbezési ellenkérelmet nem terjesztett elõ.<br>
A fellebbezés alaptalan.<br>
Az elsõfokú bíróság ítéletének indokolásában helytállóan utalt a Pp. 339. §-ára, amely szerint a bíróság csak a jogszabálysértõ közigazgatási határozatot helyezheti hatályon kívül, illetve - amennyiben annak feltételei fennállnak - változtathatja meg.<br>
Az alperes keresettel támadott D.200/11/2000. számú határozata nem sértett jogszabályt, amikor a felperes jogorvoslati kérelmét elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ának (6) bekezdése egyértelmûen fogalmaz, amikor az ajánlatkérõnek csupán jogosultságot biztosít a döntést megalapozó tényezõk ismételt mérlegelésére és új döntés hozatalára, erre vonatkozó kötelezettséget azonban nem tartalmaz.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt rendelkezés indoka ugyanis az, hogy ne kelljen feleslegesen megismételni az olyan közbeszerzési eljárásokat, amelyekben az eljárás nyertesét jogszabályba ütközõ módon állapították meg. Ez esetben az ajánlatkérõ nem köteles új közbeszerzési eljárást kiírni, hanem módja van arra, hogy a döntését megalapozó tényezõket ismétel terv mérlegelje, és új döntést hozzon.<br>
A felperes fellebbezésében alaptalanul hivatkozott a Kbt.-nek az eredménytelen eljárás eseteit felsoroló 60. §-ára, ugyanis azzal, hogy az alperes megsemmisítette az ajánlatkérõ közbeszerzési eljárást lezáró döntését, nem tekinthetõ az eljárás eredménytelennek, mert arra csak a Kbt. 60. §-ának (1) bekezdés a)-f) pontjaiban felsorolt esetekben kerülhet sor.<br>
A közbeszerzési eljárás eredményes volt, mert az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. §-</a>ának (1) bekezdése alapján az eljárás nyertesét kihirdette, az eljárás viszont akkor tekinthetõ lezártnak, ha a Kbt. 61. § (5) bekezdése szerinti hirdetményt az ajánlatkérõ közzétette.<br>
A Legfelsõbb Bíróság a kifejtettekre figyelemmel megállapította, hogy az ajánlatkérõ nem követett el jogsértést azzal, hogy a közbeszerzési eljárás eredményét kihirdetõ döntését megsemmisítõ alperesi határozat hozatalát követõen nem értékelte újból az ajánlatokat a közbeszerzési eljárásban.<br>
A felperes módosított keresetében a bírság kiszabása iránti kérelmét nem tartotta fenn, ezért fellebbezésének ezen része a másodfokú eljárásban meg nem engedett keresetváltoztatásnak minõsül [Pp. 247. § (1) bekezdés], amelyet a Legfelsõbb Bíróság érdemben nem bírálhatott el.<br>
A kifejtették alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján helybenhagyta.<br>
Az eredménytelen fellebbezõ felperest a Legfelsõbb Bíróság a Pp. 78. §-ának (1) bekezdése értelmében kötelezte a le nem rótt másodfokú eljárási illeték viselésére, szem elõtt tartva az illetékekrõl szóló, többször módosított 1990. évi XCIII. törvény 39. § (3) bekezdés c) pontjában, valamint 46. §-ának (1) bekezdésében foglaltakat.<br>
Az alperesnek a jogorvoslati eljárás során költsége nem merült fel, ezért errõl a Legfelsõbb Bíróság a Pp. 78. §-ának (2) bekezdése értelmében nem rendelkezett.<br>
<br>
Budapest, 2002. július 4.<br>
<br>
Dr. Buzinkay Zoltán s. k.,	Dr. Darák Péter s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>