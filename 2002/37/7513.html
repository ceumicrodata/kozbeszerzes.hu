<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7513)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.427/6/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Jász-Nagykun-Szolnok Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Döntõbizottság elnöke által (1024 Budapest, Margit krt. 85., a továbbiakban: a Bizottság elnöke) a Jász-Nagykun-Szolnok Megyei Önkormányzat (5000 Szolnok, Kossuth L. u. 2., továbbiakban: ajánlatkérõ) "a Jász-Nagykun-Szolnok Megyei Hetényi Géza Kórház-Rendelõintézet bõvítéses rekonstrukció II. üteme elsõ szakaszához kapcsolódó bútorok és más elsõ beszerzésû berendezési tárgyak szállítása" tárgyú közbeszerzési eljárása ellen hivatalból indított jogorvoslati eljárást megszünteti.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a 2002. július 11-én tájékoztatót küldött a Döntõbizottság elnökének a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos eljárás megindításáról.<br>
Az ajánlatkérõ a tájékoztatóban elõadta, hogy 2001. évben címzett állami támogatást nyert a Jász-Nagykun-Szolnok Megyei Hetényi Géza Kórház-Rendelõintézet bõvítéses rekonstrukciója II. ütemére. 2001. évben került sor közbeszerzési eljárás keretében a kiviteli tervdokumentáció elkészítõjének, a beruházás mûszaki lebonyolítójának, valamint generálkivitelezõjének kiválasztására. A beruházás részeként 2002. február 27-én jelent meg az ajánlatkérõ ajánlati felhívása nyílt eljárásra, a rekonstrukcióval érintett épületek bútorainak és más, elsõ beszerzésû berendezési tárgyai szállítására. Az eljárás eredménytelenül zárult a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja alapján, ugyanis az ajánlatkérõ az ajánlati felhívása 9. pontjában meghatározott szállítási ellenérték kiegyenlítésére meghatározott szerzõdéses feltételeket vállalni nem tudta, tekintettel a kiírás alapjául szolgáló tételes tervezõi költségbecslés és a beérkezett ajánlatok ajánlati árai között jelentkezõ lényeges eltérésre.<br>
Az ajánlatkérõ elõadta, hogy a beruházás két szakaszból áll, az, elsõ szakaszban elkészülõ 250 ágyas új hotelszárny üzembehelyezési határideje a generálkivitelezõvel megkötött vállalkozási szerzõdés értelmében 2002. szeptember 10. Ezt követõen kerül sor a beruházás második szakaszát jelentõ rekonstrukciós munkálatokra, mely megkezdésének feltétele az új épület üzembe helyezése, ahová a rekonstrukciós épületbõl: a betegek átköltöztetésre kerülnek, munkaterületet adva a kivitelezõnek. Tekintettel arra, hogy a generálkivitelezõ BÁÉV Rt. rendelkezik a beszerzés tárgyának megfelelõ tevékenységi körrel, alkalmas a szállítási szerzõdés teljesítésére, ezért a tárgyalásos eljárásra ajánlatkérõ a BÁÉV Rt.-t hívta fel.<br>
Az ajánlati felhívás szerint az elsõ tárgyalás idõpontja 2002. július 15., és sikeres tárgyalás esetén a tárgyalás eredményhirdetéssel zárul, mely egyben a szerzõdéskötés ideje. A teljesítés határideje 2002. szeptember 10.<br>
A Döntõbizottság elnöke 2002. július 7-én kezdeményezett hivatalból jogorvoslati eljárást az ajánlatkérõ közbeszerzési eljárás ellen.<br>
A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ezért indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Az ajánlatkérõ érdemi észrevételében kérte a jogorvoslati eljárás megszüntetését, álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû. Indoklásként elõadta, hogy a belsõépítészeti terv fejezethez tartozó tételes tervezõi költségvetés bruttó összesített értéke (anyag + díj) 34 806 266 Ft, ezzel szemben a beérkezett ajánlatok ajánlati árai 90 703 890 Ft és 169 142 121 Ft között szóródtak.<br>
Mivel a címzett állami támogatás 2002. évre esedékes összeghatára nem tette lehetõvé az ajánlatokban szereplõ ajánlati árak finanszírozását, ezért a közbeszerzési eljárást az ajánlatkérõ a szerzõdés megkötésére képtelenné válása miatt eredménytelenné nyilvánította. Az ajánlatkérõ az eljárás eredménytelenné nyilvánításáról a tájékoztatót a Közbeszerzési Értesítõ 22. számában 2002. május 29-én 4272/2002 számon tette közzé.<br>
Ezt követõen az esetleges jogorvoslati kérelmek benyújtására rendelkezésre álló 15 napos határidõ leteltét követõen az ajánlatkérõ a kórház-rendelõintézet fõigazgatójához, valamint a tervezõ MEDIPLÁN Kft.-hez fordult annak tisztázása végett, hogy a kiírt mûszaki tartalom mennyiségileg csökkenthetõ-e, illetve változatlan mennyiségi tartalom mellett minõségi visszalépés vagy a beszerzés tárgyának a beruházás megvalósítási két üteméhez kapcsolódó megosztása lehetséges-e az ár csökkentése érdekében.<br>
A kórház-rendelõintézet fõigazgatójának 2002. június 3-i és a MEDIPLÁN Kft. 2002. június 24-ei levelei szerint a tervezés mértéktartó voltára és a szakmai minimumkövetelményekre tekintettel az I. szakasz üzembe helyezése érdekében a teljes tartalom I. szakaszhoz kapcsolódó határidõben történõ beszerzése szükséges.<br>
Ennek érdekében a Megyei Önkormányzat Közbeszerzési Bizottsága 2002. július 8-i ülésén javasolta a hirdetmény közzététele nélküli tárgyalásos eljárás tartását, mely döntés szerint az eredménytelenül zárult nyílt eljárásban egyébként ajánlatot tevõ, a rekonstrukción generálkivitelezõként jelen lévõ BÁÉV Rt.-t hívják fel ajánlattételre, figyelemmel hogy képes rövid szállítási határidõ vállalására, és a cégen belüli szervezéssel a kivitelezés befejezése és a bútorok szállítása, beszerelése összehangolására. A szerzõdéskötés a szállításra vonatkozóan az ajánlatkérõ és a BÁÉV Rt. között 2002. július 15-én megtörtént.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárásra a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza a megengedõ szabályokat.<br>
Az ajánlatkérõ a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint e rendelkezés akkor alkalmazható árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság a jelen eljárásban e feltételek fennállását vizsgálta és megállapította, hogy a fenti együttes feltételek fennállnak az alábbiak szerint.<br>
A rendkívüli sürgõsség indoka fennáll, mivel az ajánlatkérõnek a vonatkozó beruházás elsõ szakaszában elkészülõ 250 ágyas új hotelszárny üzembehelyezési ideje 2002. szeptember 10. A beruházás második szakasza akkor folytatható, ha az új épületet üzembe helyezik, azaz a betegeket átköltöztetik a rekonstrukció alá vont épületbõl az új épületbe, és a munkaterületet átadják a kivitelezõnek. Amennyiben erre határidõben nem kerül sor, akkor az egész beruházás és a kapcsolódó többi közbeszerzés késedelmet szenved, a kivitelezõ kötbérigénnyel is felléphet az ajánlatkérõvel szemben a határidõ csúszása miatt, ahogy ezt az ajánlatkérõ Közbeszerzési Bizottságának 2002. július 8-i ülésérõl szóló jegyzõkönyv igazolja. Az alkalmazott közbeszerzési eljárás típusára vonatkozó döntést a Jász-Nagykun-Szolnok Megyei Közgyûlés hozta meg a közbeszerzésekrõl szóló 19/1999. (XI. 12.) sz. rendelete 6. § (6) bekezdése alapján, illetve a közbeszerzési szabályzata IV. pontja szerinti eljárási rend szerint, a szabályokat betartva.<br>
A rendkívüli sürgõsséget megalapozó fenti ok nem az ajánlatkérõ mulasztására vezethetõ vissza, illetve nem volt elõre látható, mivel az ajánlatkérõt nem terheli felelõsség abban, hogy a rosszul becsült beszerzési költség miatt vált eredménytelenné a nyílt eljárás, mivel a becsléshez a tételes tervezõi költségvetést vette figyelembe. Az ajánlatkérõ az eljárást eredménytelenné nyilvánító döntése után a 15 napos jogorvoslati határidõ leteltét követõen késedelem nélkül kezdeményezte az ajánlatkérõ beruházásban érdekelt intézmény vezetõjénél és a tervezõ Mediplán Kft.-nél a beruházás költségcsökkentését eredményezõ megoldásokat. Az ajánlatkérõ számára csak a beruházással érintett intézményvezetõ, illetve a tervezõi költségvetést készítõ szakértõ cég 2002. június 24-ei levele alapján vált egyértelmûvé, hogy a minimumfeltételek teljesítése érdekében a beszerzés mennyiségének vagy a beszerzés minõségi színvonalának a csökkentése nem lehetséges.<br>
Az ajánlatkérõnek még a 2002. május 29-ei, a nyílt közbeszerzési eljárást eredménytelenné nyilvánító döntésének közzétételi dátumához képest az ajánlattételi határidõ 41 napos és az értékelés 30 napos határidejét, illetve a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdés szerinti szerzõdéskötési határidõt figyelembe véve sem volt lehetõsége nyílt eljárás, illetve meghívásos eljárás kezdeményezésére. Az ajánlatkérõnek a beruházás költségei csökkentésének kizártságával kapcsolatos 2002. június hó 24-ei értesítését követõen pedig különösen nem volt módja a nyílt vagy meghívásos eljárás határidõinek a betartására.<br>
A fentiekre tekintettel a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján a Bizottság eljárása - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. (2) bekezdése alapján a közigazgatási szerv a hivatalból indított vagy folytatott eljárást - ha a megindítására vagy folytatásra okot adó körülmény már nem áll fenn - megszünteti.<br>
A Döntõbizottság a fentiekre tekintettel a rendelkezõ részben foglaltak szerint határozott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött a költségek viselésérõl.<br>
A bírósági jogorvoslatot a Kbt 89. § (1) bekezdése biztosítja.<br>
<br>
Budapest, 2002. augusztus 6.<br>
<br>
Dr. Csanádi Péter s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>