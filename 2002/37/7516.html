<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (7516)
</b></h2><FONT size=3><i><u></i></u><br>
Kf.III.37.757/2001/5.<br>
<br>
A Magyar Köztársaság Legfelsõbb Bírósága a dr. Szepesi Zsuzsa ügyvéd (Szekszárd, Kecskés F. u. 7.) által képviselt Tolna Megyei Önkormányzat (Szekszárd, Jókai u. 22.) felperesnek az dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata - iránt indított perében - amely perbe az alperes pernyertességének elõmozdítása végett a dr. Lovász Éva ügyvéd (Szeged, Szilágyi u. 2.) által képviselt Könnyûszerkezet Építõ és Szolgáltató Kft. (Szeged, Szilágyi u. 2.) beavatkozott - a Fõvárosi Bíróság 2001. június 5. napján meghozott 13.K.34.932/2000/15. számú ítélete ellen az alperes részérõl 16. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi az alperest, hogy 15 napon belül fizessen meg a felperesnek 10 000 (tízezer) Ft másodfokú eljárási perköltséget.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az alperes a D.276/19/2000. számú határozatával a beavatkozó jogorvoslati kérelmének helyt adott, és megállapította, hogy az ajánlatkérõ az Ady Endre Középiskola, Szakképzõ Iskola és Kollégium bõvítése, rekonstrukciója tárgyú közbeszerzési eljárásában megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, valamint az 55. § (6) bekezdését és az 59. § (1) bekezdését, ezért az ajánlatkérõ felperest 2 000 000 Ft pénzbírsággal sújtotta. Az alperes a Kbt. 55. § (6) bekezdése alkalmazásával, a részszempontokra - 1. mûszaki paraméterek, 2. ajánlati ár, 3. helyi munkaerõ foglalkoztatásának elõsegítése, 4. szerzõdési feltételek - általa adott pontszámok alapján megállapította, hogy az eljárás nyertese nem a felperes által kihirdetett Wiedemann Rt., hanem a beavatkozó lett összességében kedvezõbb ajánlatával. A felperes a Kbt. 52. § (1) bekezdését azzal sértette meg, hogy két ajánlattevõ ajánlatát érvénytelenként bírálta el.<br>
A felperes keresetében kérte az alperes határozatának megváltoztatását.<br>
Az elsõfokú bíróság ítéletével az alperes határozatát megváltoztatta akként, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértésére vonatkozó rendelkezést törölte, és a bírságot 1 000 000 Ft-ra mérsékelte. Ítéletének indokolásában rámutatott arra, hogy amennyiben egy ajánlat valamely értékelési részszempontból teljességgel megfelel a követelményeknek, semmilyen indok nincs a maximálisnál alacsonyabb pontszám adására, önmagában azonban a teljes ponttartomány kihasználásának hiánya nem jogszabálysértõ. Ugyanakkor alacsonyabb pontozás esetén is indokolt az ajánlatkérõ által észlelt és az adható pontszámot csökkentõ hiányosságok konkrét megjelölése. A bíróság a 3. részszempont tekintetében megállapította, hogy a Wiedemann Rt. a beavatkozótól lényegesen jobb ajánlatot tett - ez utóbbi 90%-os arányra vonatkozó vállalása nem volt valós, mivel az alkalmazni kívánt Csõszer Kft. csõdeljárás alatt állt -, a két ajánlattevõnek adott pontszámai az ajánlatok közötti eltérést megfelelõen tükrözik. A bíróság megállapította, hogy helyes értékelés szerint a Wiedemann Rt. ajánlatára 1733, a beavatkozó ajánlatára 1698 pont lett volna az adható összpontszám. Mivel a felperes a Wiedemann Rt.-t hirdette ki a közbeszerzési eljárás nyertesének, döntése megfelelt a Kbt. 59. § (1) bekezdésének.<br>
Az alperes fellebbezésében kérte az elsõfokú bíróság ítéletének részbeni megváltoztatásával a felperes keresetének a teljes elutasítását. Álláspontja szerint a felperes a 3. részszempontnál megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, a beavatkozói nyilatkozat értékelhetõ tartalma 90% helyi munkaerõ foglalkoztatás, amely alapján 54 pont illette meg. A beavatkozó nyilatkozatának értékelése nem történhet a felperes által választott módon, azaz a tételes költségajánlat egyes munkanemeit illetõ összeszámítással, mert a "bevonás" nem jelenti a munkafajta teljes alvállalkozásba adását. Ugyanakkor annak nincs különösebb konzekvenciája a 90%-os mértékre vonatkozó nyilatkozat megítélésében, hogy a Magyar Aszfalt Kft. nem helyi székhelyû, illetve annak sem, hogy a Csõszer Kft. a szerzõdés teljesítés idején ténylegesen igénybe vehetõ lesz-e.<br>
A beavatkozó a fellebbezésre tett észrevételében az ítélet megváltoztatását és a felperes keresetének elutasítását kérte. Elõadta, hogy nincs indok arra, hogy a beavatkozói nyilatkozat valóságtartalmát utólag támasztott feltételrendszer alapján a felperes lerontsa.<br>
A fellebbezés nem alapos.<br>
Az elsõfokú bíróság helyesen állapította meg a tényállást és az abból levont jogi következtetése is helytálló, lényegében helyes indokai alapján hagyta helyben a Legfelsõbb Bíróság az ítéletet.<br>
A Legfelsõbb Bíróság a fellebbezésben elõadottakra utalással megjegyzi, hogy a beavatkozó valóban 90%-ban jelölte meg a helyi munkaerõ arányát, azonban azt is feltüntette, hogy ezt milyen helyi munkaerõvel kívánja megvalósítani. E körben pedig helyesen döntött az elsõfokú bíróság, hogy a beavatkozó által megjelölt alvállalkozók vállalás teljesítésére való alkalmasságát is vizsgálni és értékelni kell.<br>
Helyesen vonta tehát az elsõfokú bíróság mérlegelési körébe az ajánlatban szereplõ 90%-os arány megalapozottságát, illetõleg ennek vizsgálatát. A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának (2) bekezdésében deklarált esélyegyenlõség elvére is tekintettel, amennyiben az ajánlat részletezi, hogy a helyi munkaerõ vállalt arányát miképpen kívánja megvalósítani, annak valóságtartalmát a bíróság nem hagyhatja figyelmen kívül.<br>
Mindezek alapján a Legfelsõbb Bíróság az elsõfokú bíróság ítéletét a Pp. 254. §-ának (3) bekezdése alkalmazásával helyes indokai alapján helybenhagyta.<br>
A pervesztes alperest a Pp. 78. §-ának (1) bekezdése alapján kötelezte a Legfelsõbb Bíróság a felperes másodfokú perköltségének a megfizetésére.<br>
A fellebbezés illetékét az alperes teljes személyes illetékmentessége folytán az állam viseli [6/1986. (VI. 26.) IM rendelet 14. §-a].<br>
<br>
Budapest, 2002. június 18.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>