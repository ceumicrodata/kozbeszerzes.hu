<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (7494)
</b></h2><FONT size=3><i><u></i></u><br>
Kpkf.VI.37.314/2001/4.<br>
<br>
A Magyar Köztársaság Legfelsõbb Bírósága a dr. Molnár László ügyvéd (1051 Budapest, Nádor u. 8. IV/6.) által képviselt B + N Referencia Kft. (2193 Galgahévíz, Szabadság út 68/B.) felperesnek a dr. Deli Betty jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perben a Fõvárosi Bíróság 2001. január 25-én kelt 13.K.36.119/2000/1. számú végzése ellen a felperes részérõl 2. sorszám alatt elõterjesztett fellebbezés elbírálása folytán az alulírott napon - tárgyaláson kívül - meghozta az alábbi<br>
<br>
VÉGZÉS-t:<br>
<br>
A Legfelsõbb Bíróság az elsõfokú bíróság végzését helybenhagyja.<br>
A Legfelsõbb Bíróság kötelezi a felperest, hogy fizessen meg az alperesnek 15 nap alatt 5000 (ötezer) forint másodfokú eljárási költséget, valamint az államnak - az illetékhivatal külön felhívására - 3000 (háromezer) forint fellebbezési eljárási illetéket.<br>
E végzés ellen további fellebbezésnek nincs helye.<br>
<br>
INDOKOLÁS<br>
<br>
A felperes jogi képviselõje útján keresetet terjesztett elõ az alperes 345/12/2000. számú határozatának felülvizsgálata iránt.<br>
Az elsõfokú bíróság - miután megállapította, hogy a felperes keresetleveléhez meghatalmazást nem csatolt - keresetlevelét idézés kibocsátása nélkül elutasította.<br>
A végzés indokolása szerint a Pp. 130. § (1) bekezdés i) pontja értelmében meghatalmazás hiányában a keresetlevelet idézés kibocsátása nélkül el kellett utasítani.<br>
Az elsõfokú bíróság végzése ellen a felperes nyújtott be fellebbezést, amelyben annak hatályon kívül helyezését és az elsõfokú bíróság érdemi eljárás lefolytatására való utasítását kérte. Elõadta, hogy az alperes elõtt folyamatban volt közbeszerzési eljárásban a felperes jogi képviselõje meghatalmazását csatolta, az az eljárás befejezéséig, illetve visszavonásig érvényes. Visszavonás hiányában a meghatalmazás a bírósági eljárásban is érvényes. Utalt arra, hogy a bírósági gyakorlat szerint a közigazgatási ügy mindaddig folyamatban van, amíg abban a bíróság jogerõs ítéletet nem hoz.<br>
Az alperes ellenkérelmében az elsõfokú bíróság végzésének helybenhagyását kérte, hivatkozással arra, hogy a közigazgatási eljárásban becsatolt meghatalmazás nem helyettesítheti a bírósági eljárásban elõírt meghatalmazást.<br>
A fellebbezés nem alapos.<br>
A Pp. 130. § (1) bekezdés i) pontja szerint a bíróság a keresetlevelet idézés kibocsátása nélkül [125 § (1) bekezdés] elutasítja, ha megállapítható, hogy a jogi képviselõ által benyújtott keresetlevél nem tartalmazza a 121. § (1) bekezdésében foglaltakat, illetve ha a jogi képviselõ nem csatolta a meghatalmazását, vagy nem fizették meg az eljárási illetéket.<br>
A következetes bírói gyakorlat szerint - a fellebbezésben elõadottakkal ellentétben - a bíróság elõtti képviseletre a meghatalmazás csak akkor jogosítja fel a képviselõt, ha annak szövegezésébõl kitûnik, hogy a meghatalmazás mind a közigazgatási eljárásra, mind a bírói eljárásra kiterjed (Legfelsõbb Bíróság Kpkf.I.35.063/2002/2., Kpkf.V.40.043/2001/4., illetve Kpkf.III.38.203/2001/2.).<br>
Amint azt az elsõfokú bíróság helytállóan megállapította, a felperes keresetleveléhez a pervitelre szóló ügyvédi meghatalmazást nem csatolt.<br>
A közbeszerzési eljárásban a jogorvoslati kérelem benyújtásával egyidejûleg csatolt meghatalmazás egyértelmûen a közbeszerzési eljárásra, míg a közbeszerzési eljárásban tartott tárgyalás alkalmával csatolt meghatalmazás csak a 2000. augusztus 30-án tartott közbeszerzési jogorvoslati eljárásra vonatkozóan jogosította fel a felperes jogi képviselõjét eljárásra.<br>
Mindezek alapján az elsõfokú bíróság helyes jogi álláspontot foglalt el, amikor a felperes keresetlevelét a Pp. 130. § (1) bekezdés i) pontja alapján idézés kibocsátása nélkül elutasította.<br>
A Legfelsõbb Bíróság az eredménytelen fellebbezést elõterjesztõ felperest a Pp. 239. §-a folytán alkalmazandó 6/1986. (VI. 26.) IM rendelet 13. § (2) bekezdése alapján - figyelemmel az illetékekrõl szóló 1990. évi XCIII. törvény 39. § (3) bekezdés c) pontjában és 47. § (1) bekezdésében foglaltakra - a le nem rótt fellebbezési eljárási illeték, valamint az alperes másodfokú eljárási költségének megfizetésére kötelezte.<br>
<br>
Budapest, 2002. július 11.<br>
<br>
Dr. Buzinkay Zoltán s. k.,	Dr. Darák Péter s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>