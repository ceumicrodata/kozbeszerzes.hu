<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7606)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.388/17/2002.<br>
<br>
Tárgy: a Debreceni Magas- Mély- és Útépítõ Rt. jogorvoslati kérelme a Környezetvédelmi Minisztérium KAC Koordinációs Fõosztály közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Debreceni Magas- Mély- és Útépítõ Rt. (4025 Debrecen, Barna u. 15., képviseli: dr. Varga Péter ügyvéd, 4026 Debrecen, Darabos u. 63., a továbbiakban: kérelmezõ) jogorvoslati kérelmének, melyet a Környezetvédelmi Minisztérium KAC Koordinációs Fõosztály (1011 Budapest, Fõ u. 44-50., képviseli: Lékó és Társa Ügyvédi Iroda dr. Lékó László ügyvéd, 1013 Budapest, Attila út 4. XII/76., a továbbiakban: ajánlatkérõ) "bányászati tájrendezési feladatok elvégzése az ország 19 különbözõ bányájában 18 településen" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (1) és (6) bekezdését, az 57. § (2) bekezdését és a 61. § (1) bekezdését, ezért megsemmisíti ajánlatkérõnek a Kondoros és Kunhegyes részekre hozott eljárást lezáró döntését.<br>
A Döntõbizottság ajánlatkérõt 1 000 000 Ft, azaz egymillió forint bírság megfizetésére kötelezi.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyzázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. március 13-i számában tette közzé részvételi felhívását nyílt elõminõsítési eljárás megindítására. A felhívása 3. a) pontja értelmében bányászati tájrendezési feladatok elvégzésére kért ajánlatot az ország 19 különbözõ bányájában, 18 településen. A 3. b) pontban meghatározta a teljesítés helyszíneit és a 3. d) pontban lehetõvé tette részajánlat tételét oly módon, hogy egy-egy helyszín képezhette a részajánlat tárgyát, és megengedett volt tetszõleges számú helyszínre is egyidejû ajánlattétel.<br>
A részvételi jelentkezési határidõre, 2002. április 8-ra nagyszámú jelentkezést nyújtottak be, és ajánlatkérõ az alkalmasnak minõsített jelentkezõk részére 2002. április 22-én küldte ki az ajánlati felhívását.<br>
Az ajánlati felhívás 6. pontjában ajánlatkérõ közölte, hogy az ajánlatokat az összességében legelõnyösebb ajánlat elbírálási szempont alapján értékeli, és az alábbi részszempontokat, ponthatárokat állapította meg.<br>
A kért ellenszolgáltatás összege 0-100 pont súlyszáma:	5<br>
Az ajánlat mûszaki színvonala 0-100 pont súlyszáma:	4<br>
Egyéb vállalások<br>
Kötbér 0-25 pont súlyszáma:	4<br>
Összege 0-25 pont súlyszáma:	4<br>
Garanciavállalás 0-25 pont súlyszáma:	2<br>
Szavatossági fizetési feltételek 0-25 pont súlyszáma:	1<br>
A vállalási határidõk 0-100 pont súlyszáma:	2<br>
Az ajánlati felhívás 10. pontjának negyedik francia bekezdésében ajánlatkérõ az alábbi tájékoztatást adta:<br>
"Ha az ajánlat kirívóan alacsony ellenszolgáltatást (árat) tartalmaz, az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése értelmében írásban kér magyarázatot. Amennyiben az adott magyarázatot ajánlatkérõ nem tartja elfogadhatónak, úgy ajánlattevõ a fenti <br>
<br>
6. pontban meghatározott részszempontok közül a kért ellenszolgáltatás összege tekintetében 0 pontot kap."<br>
Ajánlatkérõ dokumentációt is összeállított, amely két részbõl állt. A DOK I. tartalmazta ajánlatkérõ általános jellegû elõírásait az ajánlatok tartalmi és formai követelményeirõl, míg a DOK II. az egyes projektekre, helyszínekre specifikusan írta elõ ajánlatkérõ feltételét.<br>
A DOK I-ben az ajánlatkérõ a III. 1. pontban közölte az ajánlattevõkkel, hogy az ajánlatot átalányáron kell megadni, és az ajánlati árnak tartalmaznia kell a megvalósítás érdekében felmerülõ valamennyi költséget.<br>
A DOK II. részét képezték a részletes kiviteli tervek és a költségvetés.<br>
Ajánlatkérõ az írásban feltett kérdésekre "Kiegészítõ tájékoztatást" küldött az eljárásban részt vevõk számára, ebben pontosította az elbírálási szempontok tartalmát, illetve a dokumentációban foglalt adatokat.<br>
A 2002. június 3-i ajánlattételi határidõre a kérelmezõn kívül az alábbi ajánlattevõk tettek ajánlatot az eljárás tárgyát képezõ két rész vonatkozásában: Kondoros: Mezõtúr Tiszazugi Vízgazd. Társ., Szeviép Rt., Szekszárd Paksi Kft., Szalóczi és Társa Bt., Bioflott Kft., Körös-Berettyói Vízgazd. Társ. és a Strabag Kft.<br>
Kunhegyes: Infra-Start Kft., Pálbükkös Bt., Szekszárd-Paksi Kft., Alterra Építõipari Kft., Terszol Szövetkezet., Fetivíz Kft., Bioflott Kft., Mezõtúri Tiszazugi Vízgazd. Társ., Cronus Kft., Jász Építési Kft., Szeviép Rt., Geoteam Kft., Metróépszolg Rt., Geoszaurusz Kft., Bánhalmi Mélyépítõ Kft., Hevesvíz Rt., Strabag Rt. és a Tengely Közmû Kft.<br>
Az ajánlatok értékelését a Körös-Aqua Kft. végezte el. Ennek során 2002. július havi árszinten összeállított egy költségvetést, és az így kiszámított összeget tekintette "mérnökár"-nak. Ez Kunhegyes vonatkozásában bruttó 67 656 000 Ft volt, míg Kondoros vonatkozásában bruttó 27 171 000 Ft volt. Az ajánlati ár értékelése során ezen mérnökárból kiszámította az úgynevezett "limitár"-at, ez a mérnökár 75%-a volt, azaz Kunhegyesnél 54 125 000 Ft, Kondorosnál 21 737 000 Ft.<br>
Azokat az ajánlattevõket, akiknek az árajánlata nem érte el a fenti limitárat - köztük mindkét esetben a kérelmezõt is - az ajánlatkérõ képviseletében az ügyvédi iroda 2002. június 19-én nyilatkozattételre szólította fel az ajánlati felhívás 10. pontjának negyedik francia bekezdésére hivatkozással az árképzésére.<br>
A felhívottak az elõírt határidõn belül megadták az árképzésre vonatkozó válaszukat.<br>
A kérelmezõ az alábbi nyilatkozatot tette: "A Környezetvédelmi és Vízügyi Minisztérium Koordinációs Fõosztályának ajánlatkérésére a Bányavállalkozókra át nem hárítható feladatok kivitelezésére Kondoros projektre benyújtott, teljes körû ajánlatunkat az ajánlati felhívás, az átadott tervdokumentáció, részletes feltételek és a helyszín ismeretében, I. osztályú munkavégzésre, a vonatkozó mûszaki elõírások és szabványok betartásával adtuk meg. Rendelkezve a megvalósításhoz szükséges szakemberekkel, gépekkel, eszközökkel, szakmai gyakorlattal, továbbá referenciamunkákkal. A leadott versenyárunkra teljes mûszaki és erkölcsi felelõsséget vállalunk."<br>
Ajánlatkérõ a részéré küldött magyarázatokat nem fogadta el, és minden esetben nemcsak az ajánlati ár részszempontra, hanem az összes részszempontra, az ajánlatra 0 pontot állapított meg. Az ajánlati árat pedig akként értékelte, hogy a mérnökárat legjobban megközelítõ ajánlat kapta a maximális pontszámot, és az attól akár olcsóbb, akár drágább ajánlati árak arányosan kevesebb pontszámot kaptak.<br>
Ajánlatkérõ 2002. július 3-án hirdette ki az eljárást lezáró döntését. Az eredményhirdetésen és annak jegyzõkönyvében helyszínenként feltüntették a nyertes és a második helyezett ajánlattevõ nevét, ajánlati árát és összpontszámát, és helyszínenként közölték a 0 pontos ajánlatok számát. Az eredményhirdetési jegyzõkönyvet dr. Balázs Péter és a Közbeszerzési Értékelõbizottság tagjai írták alá.<br>
Ajánlatkérõ ezt az eredményhirdetési jegyzõkönyvet kézbesítette ki az ajánlattevõk részére, írásbeli összegezést nem készített, és 2002. július 17-én még megküldte az ajánlattevõk részére értékelése ponttáblázatát (ez az ajánlattevõk nevét és a részalszempontok szerint megállapított pontszámokat, illetve azok összesítését tartalmazta).<br>
A kérelmezõ 2002. július 8-án nyújtotta be a jogorvoslati kérelmét, amelyben Kondoros és Kunhegyes részek vonatkozásában kérte ajánlatkérõ eljárást lezáró döntésének a megsemmisítését és ideiglenes intézkedésként a szerzõdéskötés megtiltását.<br>
Írásban és tárgyaláson pontosított kérelmében arra hivatkozott, hogy ajánlatkérõ jogsértõen alkalmazta a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésében foglaltakat. E szakasz ugyanis a kirívóan alacsony ellenszolgáltatásra vonatkozik, míg ajánlatkérõ nem a piaci árat vette figyelembe - amelyet az ajánlatok tükröztek -, hanem az általa mesterségesen kialakított mérnökárat. Kifogásolta továbbá, hogy ajánlatkérõ nem fogadta el az írásbeli magyarázatukat, pedig abból és az ajánlatukból megállapítható, hogy a teljes mûszaki tartalom teljesítését vállalták. Megítélése szerint jogsértõ, hogy ajánlatkérõ az egész ajánlatra is megállapította a 0 pontot. Elfogadhatatlannak nevezte, hogy az ajánlati árnál ajánlatkérõ ugyanannyi pontszámot állapított meg a mérnökártól akár le, akár felfele eltérõ ajánlati árakra.<br>
Álláspontja szerint ajánlatkérõ még a ponttáblázat kiküldésével sem teljesítette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében meghatározott írásbeli összegezési kötelezettségét, mivel az 5. számú melléklet szerint az ajánlatok tartalmi elemeit is fel kell tüntetni.<br>
A Döntõbizottság 2002. július 9-én a D.388/5/2002. számú határozatában ideiglenes intézkedésként az eljárást lezáró szerzõdés megkötését Kondoros és Kunhegyes részek vonatkozásában megtiltotta.<br>
Ajánlatkérõ írásbeli és szóbeli nyilatkozatában kérte a jogorvoslati kérelem elutasítását.<br>
Elõadta, hogy ajánlatkérõ 2002. január 30-án megbízási szerzõdést kötött a Lékó és Társa Ügyvédi Irodával, melyben az irodát bízta meg a bányászati tájrendezéssel kapcsolatos kétfordulós közbeszerzési eljárás lebonyolításával, és tevékenységét a 9. pont szerint a megbízó utasításai szerint köteles ellátni.<br>
A megbízott ügyvédi iroda feladatait a 2002. február 21-én készített munkatervben pontosították. Ebben elõírták a megbízott részére, hogy minden általa készített közbeszerzési dokumentumot elõzetesen a minisztérium bányászati osztálya részére kell bemutatni, illetve azokat a bányászati osztály által adott szempontok szerint köteles elkészíteni. Rögzítették, hogy az eljárásba bevonásra kerül a minisztérium által már korábban is foglalkoztatott Körös Aqua Kft. Egyeztették a Közbeszerzési Értékelõbizottság tagjainak személyét. A megbízott ügyvédi iroda 2002. április 3-án vállalkozási szerzõdést kötött a Körös Aqua Kft.-vel, melynek 1. c) pontjában a Kft. feladataként határozták meg az ajánlatok mûszaki, szakmai értékelését a Kbt. alapján.<br>
Ajánlatkérõ becsatolta a 2002. április 15-én készített emlékeztetõt, annak alátámasztására, hogy elõzetesen maga ajánlatkérõ hagyta jóvá, hogy a Körös Aqua Kft. készítsen 2002. júliusi árszinten költségvetést, és ennek alapján végezzék az értékelést, és az ennél lényegesen alacsonyabb árat nem lehet elfogadni.<br>
Szintén csatolásra került a 2002. június 26-án kelt emlékeztetõ, amely az ajánlatok értékelésérõl készült. Ezen részt vett: a Koordinációs Fõosztály akkori fõosztályvezetõje, a Bányászati Osztály osztályvezetõje, dr. Lékó László ügyvéd és a Körös Aqua Kft. ügyvezetõje. Az ügyvezetõ ismertette az általa elkészített értékelést a mérnökárra és az ebbõl képezett limitárra vonatkozóan, és közölte azt is, hogy a limitár alatti árakat, mivel a válaszok nem terjedtek ki a mûszaki megoldásra, nem fogadták el.<br>
Ajánlatkérõ álláspontja szerint nem kifogásolható azon igénye, hogy csak reális ajánlatokat fogadjon el, emiatt alakította ki a mérnökár és limitár rendszerét, és ezzel is kívánja biztosítani a megfelelõ minõségû teljesítést.<br>
Elõadta továbbá, hogy csak abban az esetben tudta volna elfogadni az ajánlattevõk magyarázatát, ha az elvégzendõ munkával kapcsolatosan olyan mûszaki újításra, technológiára hivatkoztak volna, amely alapján az árcsökkentés megállapítható lett volna. Az ajánlattevõk azonban válaszaikban ilyent nem jelöltek meg.<br>
A Körös Aqua Kft. mint e területen évek óta tevékenykedõ szakcég ismeri a piaci viszonyokat, így az általa kiszámított ár tükrözi a valós piaci viszonyokat. Nem tudott arra vonatkozóan magyarázatot adni, hogy a mérnökárhoz képest felfele eltérõ árra is ugyanolyan pontszámot állapítottak meg, mint a lefele eltérõre.<br>
Megítélése szerint, ha nem állapítottak volna meg 0 pontot a teljes ajánlatra, akkor akár ilyen kirívóan alacsony ellenszolgáltatású ajánlattal is lehetett volna nyertes az adott ajánlattevõ, és ezt kívánták megakadályozni.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének, illetve a 5. számú melléklet elõírásainak nagy részét teljesítették. A Körös Aqua Kft. készítette a pontozásos táblázatot, és a nagyszámú ajánlattevõ miatt nem került még több ajánlati elem feltüntetésre.<br>
A Körös Aqua Kft. nyilatkozatában elõadta, hogy a beszerzés tárgyát képezõ feladatokat, továbbá mûszaki tevékenységet végez hosszú ideje, így ismeri e terület piaci viszonyait, és az általa megállapított mérnökár elfogadható piaci árnak. A korábbi években adódtak problémák a nagyon alacsony árakból, ennek alapján döntöttek úgy, hogy a megfelelõ minõségû kivitelezés érdekében helyes egy irányadó árszint figyelembevétele.<br>
A Döntõbizottság megállapította, hogy a kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szerint az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontástól számított harminc (építési beruházás esetén hatvan) napon belül - az ajánlati felhívásban meghatározott eredményhirdetési idõpontban - nyilvánosan ki kell hirdetni.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés elsõ mondata szerint az ajánlatkérõ az ajánlatokat a felhívásban meghatározott értékelési szempont alapján bírálja el.<br>
A Döntõbizottság ajánlatkérõ eredményhirdetési jegyzõkönyve és nyilatkozata alapján megállapította, hogy ajánlatkérõ a fentiek szerinti értékelési kötelezettségét nem teljesítette, mert a teljes ajánlatra, minden részszempontra 0 pontot állapított meg. Ilyen értékelésre a Kbt. kógens szabályai nem adnak felhatalmazást, és maga ajánlatkérõ is a felhívása 10. pontjának negyedik francia bekezdésében csak az ajánlati ár részszempont vonatkozásában mondta ki, hogy kirívóan alacsony ellenszolgáltatás esetén, ha a magyarázat nem megfelelõ 0 pontot állapít meg. E körben megjegyzi a Döntõbizottság, hogy ajánlatkérõ felhívásának e rendelkezését a nyitva álló jogorvoslati határidõben nem támadták meg, így az már nem képezheti felülvizsgálat tárgyát.<br>
A Döntõbizottság álláspontja szerint, mivel nem áll fenn a kérelmezõ ajánlata vonatkozásában ajánlatkérõ - tárgyaláson tett nyilatkozata szerint sem - érvénytelenség vagy más kizárási ok, így ajánlatkérõnek az általa meghatározott részalszempontok szerint el kell végeznie az értékelést.<br>
Felhívja a Döntõbizottság ajánlatkérõ figyelmét, hogy az ajánlatok értékelését a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében az ajánlatok részszempontok szerinti tartalmi elemei alapján kell elvégezni. Így figyelemmel az állandósult bíróság által is elfogadott joggyakorlatra nem elfogadható ajánlati ár értékelésének ajánlatkérõ által alkalmazott módszere. Észlelte továbbá a Döntõbizottság, hogy más részszempontok esetében is ajánlatkérõ nem a tartalmi elemet vette figyelembe (pl.: mûszaki színvonalnál az oldalszám).<br>
A Döntõbizottság megállapította, hogy ajánlatkérõ jogsértõen alkalmazta a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerint, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
A Döntõbizottság álláspontja szerint a Kbt. ezen rendelkezése nem értelmezhetõ, és nem alkalmazható az ajánlatkérõ által fentiekben ismertetettek szerint. Egyértelmû, hogy az ellenszolgáltatás megjelölés, összekapcsolva a kirívóan alacsony jelleggel, a piaci viszonyokhoz képest jelentõs eltérést feltételez. Ehhez képest a kialakított költségvetés nem tekinthetõ irányadónak.<br>
A Döntõbizottság áttekintette az ajánlatkérõ által készített grafikonos értékelést, és ebbõl megállapította, hogy pl. Kondoros vonatkozásában a mérnökár nem fejezi ki az ajánlatokból leszûrhetõ piaci árat, ugyanis az ajánlattevõk többsége 20-22 M Ft közötti ajánlatot tett, míg a mérnökárat több mint 27 M Ft-ban állapították meg.<br>
Így a Döntõbizottság álláspontja szerint ajánlatkérõ nem megalapozottan választotta ki, mely ajánlatok vonatkozásában indokolt írásbeli magyarázat kérésére, így írásbeli magyarázatkérés jogszabályi feltételi nem álltak fenn.<br>
A Döntõbizottság megítélése szerint jogszabálysértõen döntött ajánlatkérõ a magyarázatadással kapcsolatosan is. Ugyanis nem kizárólag csak mûszaki újítás és technológia adhat alapot az átlagostól eltérõ ajánlati ár megtételére, hanem más feltételek is, pl. miként hivatkozták egyes ajánlattevõk a helyszín közelsége, helyi munkaerõ alkalmazása stb.<br>
A konkrét esetben a kérelmezõ ajánlatának részét képezte a beárazott költségvetése, amely ajánlatkérõ tárgyaláson tett elõadása szerint is vonatkozott a teljes mûszaki tartalomra. Ilyen feltételek mellett különös gondosságot igényel annak megállapítása, hogy kirívóan alacsonyság fennáll-e. Különösen mert szabadáras árformáról van szó, és ajánlatkérõ átalányárra kért ajánlatokat. A beszerzés tárgyát képezõ feladatok összetétele is olyan, hogy kisebb részük a költség jellegû, és nagyobb részük a munkadíj.<br>
A fentiekre figyelemmel arra hívja fel a Döntõbizottság ajánlatkérõ figyelmét, hogy amennyiben alkalmazni kívánja a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésében foglaltakat, akkor azt az e szakaszban meghatározott feltételek szerint tegye meg.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az 5. számú melléklet 2. a) pontja szerint az írásbeli összegezésben fel kell tüntetni az ajánlatoknak az értékelés részszempontja szerinti tartalmi elemeit.<br>
Ajánlatkérõ az elõírt 5 munkanapos határidõn belül csak - a fentiekben ismertetett tartalmú - eredményhirdetési jegyzõkönyvet küldte meg az egyes ajánlattevõk részére, és még a késõbb kézbesített ponttáblázata sem tartalmazta az egyes ajánlatok értékelési részszempontok szerinti tartalmi elemeit. E magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 55. § (1) bekezdését és (6) bekezdését, 57. § (2) bekezdését, valamint a 61. § (1) bekezdését. Emiatt a Döntõbizottság a Kbt. 88. § (1) bekezdés c) pontja alapján megsemmisítette ajánlatkérõnek a Kondoros és Kunhegyes részek vonatkozásában hozott az eljárást lezáró döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja értelmében jogszabálysértés megállapítása esetén kötelezõ bírság kiszabása.<br>
A Döntõbizottság a bírság kiszabása során elõször a felelõst vizsgálta. E körben áttekintette az ajánlatkérõ által becsatolt és a fentiekben ismertetett megbízási szerzõdést, munkatervet, vállalkozási szerzõdést, emlékeztetõt, valamint ajánlatkérõ belsõ szabályzatait. Ezen okiratok összevetése alapján a Döntõbizottság azt a következtetést vonta le, hogy ugyan több szervezet, cég vett részt a jogsértõnek minõsített döntésekben, azonban a végsõ döntést maga ajánlatkérõ hozta meg. Erre tekintettel a Döntõbizottság a bírságot ajánlatkérõvel szemben állapította meg.<br>
A Döntõbizottság személyi bírságot nem szabott ki, figyelemmel arra a körülményre, hogy az ajánlatkérõ szervezetében személyi változások történtek, konkrétan a fõosztályvezetõ személyében, és megállapítható volt, hogy az elõzõ személy vett részt tevõlegesen a döntés kialakításában, míg a döntést aláíró személy vonatkozásában ilyen következtetésre a benyújtott okiratokból nem lehetett következtetést levonni.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg, ez jelenleg 1 M Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének a kétszerese.<br>
A Döntõbizottság a bírság összegének meghatározása során tekintettel volt arra, hogy e két rész vonatkozásában a beszerzés értéke nem jelentõs összegû. Magasabb összegû bírság kiszabását a Döntõbizottság arra tekintettel sem ítélte indokoltnak, mert a jogsértés reparálható. Így a bírság összegét 1 000 000 Ft-ban állapította meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. augusztus 1.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>