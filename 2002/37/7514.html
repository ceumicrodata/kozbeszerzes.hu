<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7514)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.401/6/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Kiskõrös Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által Kiskõrös Város Önkormányzata (6200 Kiskõrös, Petõfi tér 1., képviseli: dr. Deák Krisztina ügyvéd, 7100 Szekszárd, Jókai u. 22. fszt. 1-2., továbbiakban: ajánlatkérõ) "1 db 1050 m talpmélységû termálkút melléfúrásos felújítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. július 5-én tájékoztatta a Döntõbizottság elnökét arról, hogy a közbeszerzésekrõl szóló 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján hirdetmény közzététele nélküli tárgyalásos közbeszerzési eljárást kíván lefolytatni termálkút felújítására. Tájékoztatójában elõadta, hogy a strandfürdõ és a gyógyszálló vízellátását biztosító termálkút homokol, amelyet 2002. június 24-én jelzett felé a strandfürdõt üzemeltetõ Kõrösvíz Kft. és a termálkút gyógyvízére épült gyógyszálló tulajdonosa az IMPERIÁL-HOLDING Kft. Emiatt szükségessé vált a vízkitermelés mennyiségének a csökkentése, és csak abban az esetben biztosítható megfelelõ mennyiségû és minõségû víz, ha a kút felújítása haladéktalanul megtörténik.<br>
Tájékoztatójához mellékelte az üzemeltetõ és a gyógyszálló levelét, amelyben ajánlatkérõtõl tartalék termálkút fúrását kérték a bekövetkezett homokolás miatt. Csatolta az ajánlati felhívását, amelynek 3. a) pontja szerint a beszerzés tárgya és mennyisége: "1 db 1050 m talpmélységû termálkút melléfúrásos felújítása". Ajánlattételre hívta fel a GEOPROSPER Kutató és Fúró Kft.-t, a VIKUV Vízkutató és Fúró Rt.-t és a WATERPLAN Kereskedelmi és Szolgáltató Kft.-t.<br>
A Döntõbizottság elnöke 2002. július 11-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ írásbeli és tárgyaláson tett szóbeli észrevételében kiegészítette a tájékoztatást.<br>
Elõadta, hogy a strandfürdõ és a gyógyszálló vízigényét az 1989-ben fúrt 1114 kat.sz. kút biztosította, ennek vízhozama a 400 l/perc kielégítette mindkét felhasználó szükségletét. Ez év júniusában következett be az, hogy ez a kút behomokolt, amely miatt jelentõsen csökkenteni kellett a kivett víz mennyiségét, így az igények kielégítése már nem biztosítható. Hivatkozott továbbá a GEO-SIVO Kft. szakvéleményére, mely szerint a jelentõs homokolás nagy valószínûséggel szûrõszakadás következménye, és emiatt a homokolás várhatóan fokozódik, és a kút teljes üzemképtelensége bármikor bekövetkezhet. A kút javításának eredményessége annak jelentõs korróziója miatt sem garantálható, és emiatt javasolták a melléfúrásos felújítás mielõbbi elvégzését. Emiatt döntött úgy ajánlatkérõ a 67/2002. sz. képviselõ-testületi határozatában, hogy szükséges ennek a kútnak a melléfúrásos felújítása és csak tévesen tüntették ott fel, hogy a határozat tartalék termálkút fúrására vonatkozik.<br>
Elõadta, hogy távlati célként a késõbbi fejlesztések vízigényének kielégítésére valóban tervezi ajánlatkérõ tartalék kút fúrását, azonban jelenleg erre nincs pénzügyi fedezete, és a termálkút felújítása után kielégíti mind a strandfürdõ, mind a gyógyszálló vízigényét.<br>
Bejelentette, hogy közbeszerzési eljárását lefolytatta, ajánlatot nyújtott be a GEOPROSPER Kft. és a VIKUV Rt., a kedvezõbb ajánlati ár alapján az eljárás nyertese a VIKUV Rt. lett, akivel az eljárást lezáró szerzõdést 2002. július 25-én meg is kötötték, a kivitelezés meg is kezdõdött.<br>
A Döntõbizottság a közbeszerzési eljárásban keletkezett iratok, a megtett észrevételek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetve tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha: "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából".<br>
A Döntõbizottság a fenti együttes feltételek meglétét vizsgálta. Ennek során megállapította, hogy a termálkút meghibásodása, homokolása elõre nem látható volt, figyelemmel arra, hogy 1989-ben került megfúrásra.<br>
A Döntõbizottság a GEO-SIVO Kft. szakvéleménye, a Kõrösvíz Kft. és az IMPERIAL HOLDING Kft. nyilatkozata alapján megállapította, hogy a rendkívüli sürgõsség fennáll, mivel a 2002. júniusában bekövetkezett homokolás miatt a strandfürdõ és a gyógyszálló vízigénye felújítás hiányában nem biztosítható. Ugyanis a homokolás miatt egyrészt szükségessé vált a kinyerhetõ víz mennyiségének jelentõs csökkentése, másrészt bármikor bekövetkezhet a termálkút teljes meghibásodása. A szakértõi vélemény szerint a termálkút eredményesen és gazdaságosan nem javítható.<br>
A Döntõbizottság megítélése szerint ajánlatkérõt mulasztás nem terheli, mert a hirtelen bekövetkezett homokolást követõen intézkedett a felújítás elvégzése, illetõleg a közbeszerzési eljárás megindítása iránt.<br>
A Döntõbizottság álláspontja szerint a fenti indokokra tekintettel nem vonható le következtetés a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának a megsértésére.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindítására vagy a folytatására okot adó körülmény már nem áll fenn - megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 30.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>