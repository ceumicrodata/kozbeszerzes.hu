<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (7530)
</b></h2><FONT size=3><i><u></i></u><br>
Kf.VI.37.540/2001/5.<br>
<br>
A Magyar Köztársaság Legfelsõbb Bírósága a dr. Varga Andrea ügyvéd (6720 Szeged, Széchenyi tér 5.) által képviselt Újszász Város Önkormányzata (5092 Újszász, Szabadság tér 1.) I. rendû, Zagyvarékas Község Önkormányzata (5051 Zagyvarékas, Rákóczi út 56.) II. rendû, Szászberek Község Önkormányzata (5053 Szászberek, Béke út 1.) III. rendû és Szolnok Megyei Jogú Város Önkormányzata (5000 Szolnok, Kossuth tér 9.) IV. rendû felpereseknek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perben - amelybe a felperesek pernyertességének elõmozdítása érdekében a Sümegi és Pálinkás Ügyvédi Iroda (5000 Szolnok, Díszmû út 1., ügyintézõ dr. Pálinkás István ügyvéd) által képviselt Víz- és Csatornamûvek Koncessziós Rt. (5000 Szolnok, Vízmû út 1.) beavatkozott - a Fõvárosi Bíróság 2001. március 7-én kelt 2.K.30.591/2000/12. számú ítélete ellen az alperes által 13. sorszám, illetve a felperesek által 14. sorszám alatt elõterjesztett fellebbezés elbírálása folytán az alulírott napon megtartott tárgyaláson meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét - az alperes D.270/14/1999. számú határozatát hatályon kívül helyezõ részében - megváltoztatja, és az alperes e határozatát megváltoztatva mellõzi annak megállapítását, hogy az ajánlatkérõk megsértették a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 59. § (1) bekezdését, egyben az ajánlatkérõkkel szemben kiszabott bírság összegét 3 500 000 Ft-ra szállítja le azzal, hogy Újszász Város Önkormányzata 2 000 000 Ft, Zagyvarékas Község Önkormányzata 1 000 0000 Ft, Szászberek Község és Szolnok Megyei Jogú Város Önkormányzata 250 000-250 000 Ft bírság megfizetésére köteles.<br>
Egyebekben a Legfelsõbb Bíróság az elsõfokú bíróság ítéletét helybenhagyja.<br>
A másodfokú eljárásban felmerült költségeiket a peres felek maguk viselik.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperesi ajánlatkérõk nyílt elõminõsítési eljárást hirdettek meg Újszász, Zagyvarékas, Szászberek szennyvízcsatorna-hálózata kivitelezésére és Szolnok Város Szennyvíztisztító Telepre történõ csatlakozásának megvalósítására. A felperesek 9, illetve az alperes elõírása folytán további 3 vállalkozást hívtak fel ajánlattételre, valamint meghatározták az elbírálás szempontjait és azok fontossági sorrendjét. Az ajánlattételi határidõ leteltéig 7 ajánlat érkezett, amelyek közül a felperesek képviselõibõl és szakértõibõl álló bizottság javaslatára a képviselõ-testületek a felperesi beavatkozó ajánlatát fogadták el nyertesnek.<br>
Az alperes elnöke jogorvoslati eljárást kezdeményezett.<br>
Az alperes az 1999. november 23-i tárgyaláson felhívta a felpereseket arra, hogy a közbeszerzési eljárással kapcsolatos, még el nem küldött iratok rendelkezésre állásáról gondoskodjanak. Miután pedig a felperesek a felhívásnak nem tettek eleget, B-270/11/1999. számú határozatában a felperesekkel szemben 400 000 Ft bírságot szabott ki.<br>
Az alperes D.270/14/1999. számú határozatában megállapította, hogy a felperesek megsértették a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdését, valamint az 52. § (2) bekezdés d) pontjára tekintettel a Kbt. 59. § (1) bekezdését, ezért az I. rendû felperest 4 millió, a II. rendû felperest 2 millió, míg a III. és IV. rendû felpereseket egyenként 500-500 ezer Ft bírság megfizetésére kötelezte.<br>
A felperesek keresetükben az alperes mindkét határozatának megváltoztatását és a kiszabott bírság törlését kérték. Álláspontjuk szerint a felperesi beavatkozó érvényes ajánlatot tett, ajánlata a legkedvezõbb ajánlat, ezért a felperesek jogszerûen minõsítették nyertesnek. Utaltak arra, hogy a felperesi beavatkozó ajánlatának értékelését nem befolyásolta az a körülmény, hogy koncessziós szerzõdésben már vállalta a létesítmény üzemeltetését. Hangsúlyozták, hogy a koncessziós szerzõdés nem tartozik az eljárás tárgyához, az a közbeszerzéssel nem érintett két önkormányzat hozzájárulása nélkül az iratokhoz nem volt csatolható; ezért annak elmaradásáért a felperesek bírsággal sem sújthatók.<br>
Az elsõfokú bíróság ítéletével az alperes D.270/14/1999. számú határozatát hatályon kívül helyezte, és az alperest e körben új eljárásra kötelezte. Ezt meghaladóan a felperesek keresetét elutasította.<br>
Az ítélet indokolása szerint az alperes elõször az eljárás megindításáról szóló értesítéssel egyidejûleg szólította fel a felpereseket a közbeszerzéssel kapcsolatban rendelkezésre álló összes irat bírság terhe melletti megküldésére, majd az 1999. november 23-i tárgyaláson újabb felhívást bocsátott ki az iratok csatolása érdekében, amelynek a felperesek csak részben tettek eleget.<br>
Az elsõfokú bíróság hangsúlyozta, hogy a <a href="http://net.jogtar.hu/jr/gen/getdoc.cgi?docid=99500040.tv#19">Kbt. 19. § </a>(1) bekezdésében meghatározott jogkörében a Kbt. 81. § (2) bekezdése alapján az alperes jogosult arra, hogy a közbeszerzéssel kapcsolatban rendelkezésre álló összes irat megküldését kérje. Az iratbetekintés megakadályozása esetén pedig a Kbt. 85. § c) pontja értelmében bírság szabható ki. Rámutatott arra, hogy az iratcsatolás kötelezettsége üzleti titokra, illetve az eljárásban nem érintett fél érdekeire hivatkozással nem tagadható meg. A közbeszerzési eljárásban ugyanis mód van az irat üzleti titokkénti kezelésére, a szerzõdés visszatartásával azonban a felperesek nem akadályozhatják a tényállás teljes körû feltárását.<br>
A kifejtettek alapján az elsõfokú bíróság úgy ítélte meg, hogy az alperes jogszerûen kötelezte a felpereseket 400 000 Ft megfizetésére, ezért e körben a keresetet elutasította.<br>
A közbeszerzési eljárás érdemét illetõen az elsõfokú bíróság arra az álláspontra helyezkedett, hogy az alperes határozata indokolásában nem adott választ arra a kérdésre, hogy a KACE pályázat feltételeinek teljesítése körében kötelezõen elõírt feladatok, illetve a koncessziós szerzõdés már adott rendelkezései összehangolhatók-e, avagy nem a közbeszerzési eljárásban történõ részvétellel.<br>
Utalt arra, hogy a perben becsatolt koncessziós szerzõdésre figyelemmel a megismételt eljárásban az alperes a teljes iratanyag alapján foglalhat állást arról, hogy a felperesek megsértették-e a közbeszerzési eljárás szabályait.<br>
Az elsõfokú bíróság ítélete ellen az alperes és a felperesek nyújtottak be fellebbezést.<br>
Az alperes fellebbezésében a felperesek keresetének helyt adó részében az elsõ fokú ítélet hatályon kívül helyezését és az elsõfokú bíróság új eljárásra utasítását kérte. Álláspontja szerint a szigorú eljárási határidõkre figyelemmel az alperesnek a rendelkezésre álló közbeszerzési iratok alapján kellett meghoznia döntését. A határozatban megjelölt jogsértéseket pedig a rendelkezésre álló iratokból megalapozottan és egyértelmûen meg lehetett állapítani.<br>
Kifejtette, hogy a felperesi beavatkozó részvétele a közbeszerzési eljárásban alapelvi rendelkezésbe ütközött, valamint ajánlata nem korlátozódott a beszerzés tárgyára, így az ajánlat érvénytelensége a rendelkezésre álló iratokból kitûnt.<br>
Hangsúlyozta, hogy a határozati megállapításokat nem befolyásolta a koncessziós szerzõdés részletes ismeretének hiánya.<br>
Rámutatott továbbá arra, hogy a jogsértések megállapítására az elsõfokú bíróságnak is lehetõsége lett volna.<br>
A felperesek fellebbezésükben a keresetet elutasító részében az elsõfokú bíróság ítéletének megváltoztatását és az alperes D.270/11/1999. számú határozatának hatályon kívül helyezését kérték.<br>
Álláspontjuk szerint a koncessziós szerzõdés nem sorolható a közbeszerzéshez kapcsolódó iratok közé, annak csatolására a szerzõdõ felek hozzájárulása nélkül a felperesek nem voltak jogosultak.<br>
Hangsúlyozták, hogy a szerzõdés csatolására vonatkozó felhívás teljesítését a felperesek nem tagadták meg, csupán a hozzájárulás beszerzése érdekében további határidõ biztosítását kérték.<br>
Hivatkoztak arra, hogy a felperesi beavatkozó az 1999. november 23-i tárgyaláson a koncessziós szerzõdés lényeges elemeirõl nyilatkozott.<br>
Kifogásolták, hogy az alperes csak bírságoló határozatában jelölte meg, hogy milyen további iratok becsatolását kéri.<br>
Az alperes ellenkérelmében a felperesek fellebbezésének elutasítását kérte hivatkozással arra, hogy a koncessziós szerzõdésre a közbeszerzési eljárásban a tényállás tisztázása érdekében szükség volt, hiszen arra a nyertes ajánlat is több alkalommal hivatkozik, és az ajánlatkérõ döntésében kiemelt szerepet kapott.<br>
A felperesek ellenkérelmükben az elsõ fokú ítélet felperesi fellebbezéssel nem érintett részének helybenhagyását kérték. Kifogásolták, hogy az alperes nem vizsgálta meg a koncessziós szerzõdéssel kapcsolatos tényeket, a felperesi beavatkozói ajánlat érvénytelenségét csak a koncessziós szerzõdés létére alapozta.<br>
Álláspontjuk szerint a koncessziós szerzõdés részletes, teljes körû ismerete az alperesi döntéshez nem volt szükséges. Vitatták továbbá, hogy a felperesek mulasztása okozta volna a jogorvoslati határidõk túllépését.<br>
Az alperesi fellebbezés részben alapos, a felperesek fellebbezése nem alapos.<br>
Az alperes D.270/11/1999. számú 400 000 Ft pénzbírságot kiszabó határozata körében az elsõfokú bíróság helytállóan állapította meg, hogy az alperes a felpereseket fõbb alkalommal a beszerzéssel kapcsolatban rendelkezésre álló összes irat megküldésére hívta fel.<br>
A felperesek a felhívásnak nem tettek eleget, ezért az alperes a <a href="http://net.jogtar.hu/jr/gen/getdoc.cgi?docid=99500040.tv#85">Kbt. 85. § </a>c) pontja alapján jogszerûen szabott ki a felperesek terhére 400 000 Ft pénzbírságot a közbeszerzési tevékenységgel kapcsolatos iratokba való betekintés megakadályozása miatt.<br>
Az elsõfokú bíróság helytállóan mutatott rá arra is, hogy a felperesek üzleti titokra való hivatkozása az iratcsatolási kötelezettség elmulasztását nem igazolhatja. A koncessziós szerzõdés - a felperesek fellebbezésében kifejtettekkel ellentétben - nyilvánvalóan összefügg a közbeszerzési eljárás tárgyával, arra mind a nyertes ajánlattevõ ajánlata, mind a pályázatok kiértékelése utal.<br>
Az alperes D.270/14/1999. számú határozata vonatkozásában a Legfelsõbb Bíróság szükségesnek tartja hangsúlyozni, hogy a felperesi beavatkozó ajánlatának érvénytelensége az alperes által megjelölt, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában meghatározott okból nem állapítható meg. A hivatkozott rendelkezés szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az alperes határozatának indokolásában írtak szerint sem az ajánlati felhívás, sem a dokumentáció nem tartalmazott olyan elõírást, hogy az ajánlattevõknek a beruházás finanszírozására kell ajánlatot tenniük. Ezzel szemben - az alperes megállapítása szerint - a felperesi beavatkozó egyéb kiemelt ajánlata körében ajánlatot tett a csatornarendszer üzemeltetésére, valamint a kivitelezés finanszírozásának megteremtésére. Vállalta továbbá a támogatások elnyeréséhez szükséges pályázatok elkészítését, menedzselését, segítségnyújtását helyi csatornamû-társulat létrehozásában, valamint garanciát vállalt az állami céltámogatásokon túl jelentkezõ "saját erõ" szükséglet fedezetére oly módon, hogy azt mint koncessziós díjat megfizeti.<br>
A Legfelsõbb Bíróság hangsúlyozza, hogy az üzemeltetésre szóló koncessziós szerzõdést a közbeszerzési eljárást megelõzõen kötötték, annak elõírásai a felperesi beavatkozó által a közbeszerzési eljárásban tett ajánlat tartalmától függetlenül érvényesülnek. Az abból eredõ jogok és kõtelezettségek vonatkozásában a felperesek a nyertes ajánlat értékelése során az ajánlati felhívásban és dokumentációban foglaltaktól nem tértek el.<br>
Ennek megfelelõen a felperesi beavatkozó finanszírozási ajánlata a 7. számú elbírálási szempontban került értékelésre, amely "pénzügyi ütemterv az önerõ biztosítása finanszírozás szempontjából" megfogalmazásban lehetõvé tette, hogy a felperesi beavatkozó a pénzügyi ütemterv keretében közölje, hogy a hiányzó saját erõt finanszírozza. A pénzügyi ütemterv körébõl nyilvánvalóan nem mellõzhetõ annak közlése, hogy az ajánlattevõ nem kéri az ajánlatkérõtõl az önerõ megfizetését. (Az értékelés szerint más ajánlattevõk is segítséget kívántak nyújtani az önkormányzati önerõ kiváltásához.)<br>
Az egyéb ajánlatot tartalmazó 12. számú elbírálási szempont esetében az önerõ finanszírozása más ajánlati tételek mellett jelenik meg.<br>
Önmagában tehát az a körülmény, hogy a nyertes ajánlattevõ a beruházás önerejének finanszírozására is ajánlatot tett, nem lépi túl az ajánlati felhívásban közzétett közbeszerzés körét, a 7. számú elbírálási szempont keretében értékelhetõ volt.<br>
A fentiekre figyelemmel a felperesek nem sértették meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglaltakat, a felperesi beavatkozó ajánlata nem érvénytelen.<br>
Az alperes a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének sérelmét abban látta, hogy az ajánlatkérõ épp a nyertes üzemeltetésre és finanszírozásra vonatkozó ajánlatára tekintettel értékelte legkedvezõbbnek a felperesi beavatkozó ajánlatát. Álláspontja szerint az ajánlatkérõ a 7. számú elbírálási szempontból, a felperesi beavatkozó ajánlatának kiemelkedõen magas értékelése miatt, tekintette a nyertes ajánlatát a legkedvezõbbnek. A közbeszerzési íratok között fellelhetõ ajánlatok értékelésének összegzése megnevezésû irathoz fûzött táblázatból azonban kitûnik, hogy a többi ajánlattevõhöz viszonyítva a nyertes ajánlattevõ 6-4-3-2,5 ponttal kapott magasabb értékelést, ami az összpontszám szempontjából a második helyezetthez viszonyított 10,5 pontos különbséghez mérten nem döntõ jelentõségû. A nyertes ajánlattevõ ezen túlmenõen az elsõ helyre került a 6., a 8., a 9., a 11. és a 12. számú értékelési szempont értékelése során is.<br>
A fentiekre figyelemmel az alperes téves jogi álláspontra helyezkedett, amikor úgy ítélte meg, hogy a felperesek megsértették a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglalt rendelkezést, miszerint az eljárás nyertese az, aki a legkedvezõbb ajánlatot tette.<br>
A Legfelsõbb Bíróság ugyanakkor osztotta az alperesi határozat azon megállapítását, hogy a felperesek megsértették a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében meghatározott verseny tisztaságának elvét, ugyanis a felperesi beavatkozó nem vitathatóan részt vett a közbeszerzés tárgyát képezõ beruházás elõkészítésében, így az útkezelõi hozzájárulás beszerzésében, illetve az Újszász, Zagyvarékas, Szászberek baromfitelep szennyvizének nyomócsövön a szolnoki csatornahálózatba való levezetésénél történt váltóztatással összefüggõ elvi vízjog létesítési engedély közegészségügyi szakhatósági hozzájárulásának beszerzésében.<br>
A Legfelsõbb Bíróság utal arra, hogy a felperesi beavatkozó közremûködése a rendelkezésre álló íratok szerint nem volt olyan mértékû, hogy az a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése értelmében a közbeszerzési eljárásban ajánlattevõként való részvételét kizárta volna.<br>
A kifejtettekre figyelemmel a Legfelsõbb Bíróság - az elsõfokú bíróság ítéletét és az alperes határozatát megváltoztatva - mellõzte a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának és az 59. § (1) bekezdésének megsértése megállapítására vonatkozó határozati rendelkezést, és a kiszabott bírság összegét a Kbt. 34. § (1) bekezdésében meghatározott, a verseny tisztasága elvének sérelmére figyelemmel felére mérsékelte.<br>
A Legfelsõbb Bíróság a bírság összegének mérséklése során a beszerzés magas értékére és a közbeszerzések során megvalósuló verseny tisztaságának biztosításához fûzõdõ jelentõs közérdekre volt figyelemmel.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján megváltoztatta és az alperes határozatát a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése szerint megváltoztatva a felhívott jogsértés megállapítását mellõzte, egyben az ajánlatkérõkkel szemben kiszabott bírság összegét leszállította.<br>
A Legfelsõbb Bíróság a pernyertesség, pervesztesség arányára figyelemmel a Pp. 239. §-a folytán alkalmazandó Pp. 81. § (1) bekezdése alapján úgy határozott, hogy a peres felek a másodfokú eljárásban felmerült költségeiket maguk viselik.<br>
A felperesek és az alperes személyes illetékmentessége folytán a fellebbezési illetéket a 6/1986. (VI. 26.) IM rendelet 14. §-a alapján az állam viseli.<br>
<br>
Budapest, 2002. július 4.<br>
<br>
Dr. Buzinkay Zoltán s. k.,	Dr. Darák Péter s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>