<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7595)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.328/10/2002.<br>
<br>
Tárgy: a Pannon-Org Kft. jogorvoslati kérelme az Igazságügyi Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Turkovits Judit ügyvéd (1074 Budapest, Szövetség u. 5-7.) által képviselt Pannon-Org Szervezési és Szolgáltató Kft. (1118 Budapest, Hegyalja út 74., a továbbiakban: kérelmezõ) jogorvoslati kérelmét - melyet dr. Gróf Éva jogtanácsos által képviselt Igazságügyi Minisztérium (1055 Budapest, Kossuth L. tér 4., a továbbiakban: ajánlatkérõ) a gazdálkodószervezetek letéti és közzétételi mérlegbeszámolóinak - éves szinten kb. 400 000 db - feldolgozása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. január 23-án megjelent számában a rendelkezõ részben megjelölt beszerzésre. A felhívás 16.7. pontjában közölte, hogy ha "az eljárásban a következõ legkedvezõbb ajánlatot tevõnek minõsített ajánlatot tevõ kihirdetésére sor kerül, úgy a nyertes visszalépése esetén az ajánlatkérõ vele köt szerzõdést".<br>
Az ajánlattételi határidõre nyolc ajánlat érkezett ajánlatkérõhöz, közöttük a kérelmezõé. Ajánlatkérõ a március 28-án tartott eredményhirdetésen a Bull Mo. Kft.-t hirdette ki nyertesnek, második legkedvezõbb ajánlatot tevõnek kérelmezõt.<br>
Kérelmezõ április 5-én elõterjesztett kérelmére indult jogorvoslati eljárásban a Döntõbizottság megsemmisítette az eljárást lezáró döntést.<br>
Ajánlatkérõ május 24-i eredményhirdetésen a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés g) pontjára hivatkozva a közbeszerzési eljárást eredménytelennek nyilvánította. Egyben bejelentette, hogy új közbeszerzési eljárást folytat le. Az eredménytelenné nyilvánításról szóló tájékoztatót ajánlatkérõ a Közbeszerzési Értesítõ május 5-én megjelent számában megjelentette.<br>
Kérelmezõ május 25-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ eredménytelenné nyilvánította a közbeszerzési eljárást, ahelyett, hogy vele, mint a második legkedvezõbb ajánlattevõvel megkötötte volna a szerzõdést. Álláspontja szerint ajánlatkérõ ezen döntésével megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában rögzített, az eljárás nyilvánossága, tisztasága és az ajánlattevõk esélyegyenlõsége biztosítását deklaráló alapelveket, mert abból azon következtetést lehet levonni, hogy csak a Bull Mo. Kft.-vel akar szerzõdni.<br>
Kérte a jogsértés megállapítását, a közbeszerzési eljárás eredménytelenségét kimondó döntés megsemmisítését és ajánlatkérõ kötelezését kérelmezõ nyertesnek minõsítésére. Kérelme indokaként egyrészt arra hivatkozott, hogy ajánlatkérõ által az eredménytelenné nyilvánítás jogcímeként megjelölt <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés g) pontját csak 2002. január 1-jétõl megkezdett közbeszerzésekre lehet alkalmazni, a jelen közbeszerzési eljárás pedig 2001. december 27-én indult. Másrészbeni indoka szerint ajánlatkérõnek a nyertes visszalépése esetén a kiírás alapján a második legkedvezõbb ajánlatot tevõvel kellene szerzõdést kötni.<br>
Ajánlatkérõ kérte a kérelem elutasítását.<br>
Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>2) bekezdése értelmében a közbeszerzés megkezdésén a felhívást tartalmazó hirdetmény közzétételének idõpontját kell érteni. A felhívás 2002. január 23-án lett közzétéve a Közbeszerzési Értesítõben. Az eljárásra tehát már a 2001. évi LXXIV. törvénnyel módosított Kbt. rendelkezései irányadók, így a 60. § (1) bekezdése is, miszerint ajánlatkérõ eljárást lezáró döntése megsemmisítése esetén ajánlatkérõ elhatározhatja új közbeszerzési eljárás lefolytatását.<br>
Elõadta továbbá, hogy a felhívás 16.7. pontjában arra az esetre helyezte kilátásba a második legkedvezõbb ajánlattevõvel való szerzõdéskötést, ha a nyertes visszalép attól. A visszalépés önkéntességet jelent, a nyertes nem önkéntesen, hanem a Döntõbizottság határozata folytán esett el a szerzõdéskötéstõl.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A Kbt.-nek a 2001. évi LXXIV. törvénnyel módosított 60. § (1) bekezdés g) pontja kimondja: Eredménytelen az eljárás, ha "a Bizottság megsemmisíti az ajánlatkérõ valamely döntését, és az ajánlatkérõ új közbeszerzési eljárás lefolytatását határozza el vagy eláll az eljárás lefolytatásának szándékától".<br>
A Kbt. ezen rendelkezését a 2002. január 1-jét követõen megkezdett közbeszerzési eljárásokra lehet alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>2) bekezdése értelmében a közbeszerzési eljárás megkezdése az ajánlati felhívást tartalmazó hirdetmény közzétételének idõpontja, közzétételen a 29. § (1) bekezdése alapján a Közbeszerzési Értesítõben való közzétételt kell érteni.<br>
Tényként rögzíthetõ, hogy a Döntõbizottság a D.172/16/2002. sz. határozatával megsemmisítette ajánlatkérõ eljárást lezáró döntését. Ajánlatkérõnek tehát joga volt új közbeszerzési eljárás lefolytatása mellett dönteni. Ezen ajánlatkérõi jogosultságot nem korlátozza az a tény, hogy ajánlatkérõ a felhívás 16.7. pontjában közölte, hogy ha a nyertes visszalép, akkor a kihirdetett második legkedvezõbb ajánlattevõvel fog szerzõdést kötni. A felhívás 16.7. pontja ugyanis a nyertes visszalépése esetére szól, a jogvita tárgyát képezõ tényállás szerint pedig a nyertes nem lépett vissza, az ajánlatkérõ és a nyertes általi szerzõdéskötésre a Döntõbizottság határozati rendelkezése folytán nem kerülhetett sor.<br>
A Döntõbizottság megállapította, hogy ajánlatkérõ nem követett el jogsértést azáltal, hogy a közbeszerzési eljárást eredménytelenné nyilvánította és új közbeszerzési eljárás lefolytatását határozta el. Ezért a Döntõbizottság a jogorvoslati kérelmet elutasította.<br>
Kérelmezõ álláspontja szerint ajánlatkérõ a közbeszerzési eljárás alapelvi rendelkezéseit is megsértette a vele való szerzõdéskötés mellõzésével és az eljárás eredménytelenné nyilvánításával.<br>
A kérelem e tekintetben sem megalapozott.<br>
A Kbt. a közbeszerzési eljárás alapelveinek védelmét tételes rendelkezésekkel biztosítja. Az eljárás nyíltsága alapelvet védi a nyílt eljárási forma elsõdlegességét kimondó szabály [26. § (1) bekezdés], ide sorolhatók pl. az ajánlatok bontásával, az eljárás eredményének közzétételi kötelezettségével [61. § (1) bekezdés] kapcsolatos rendelkezések is. Az eljárás tisztaságának védelmét hivatottak garantálni pl. az összeférhetetlenségi szabályok [31. § (2) bekezdés], az ajánlattevõk esélyegyenlõségét pedig pl. az ajánlati kötöttségre (49. §) és az ajánlatok elbírálására [34. §, 55. § (6) bekezdés] vonatkozó tételes rendelkezések.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában rögzített alapelvi rendelkezések megsértését a Döntõbizottságnak a bíróság ítélkezési gyakorlatával alátámasztott joggyakorlata szerint csak akkor lehet megállapítani, ha ajánlatkérõ kétséget kizáróan nem biztosította a közbeszerzési eljárásában annak nyíltságát, és/vagy tisztaságát, és/vagy az ajánlattevõk esélyegyenlõségét, de ezen alapelvi rendelkezések hatályosulását védõ tételes rendelkezést nem sértett meg.<br>
Az eljárás eredménytelenné nyilvánítására vonatkozó rendelkezések [60. § a)-g) pont] lényegében mindhárom alapelv védelmét szolgálják. A Döntõbizottság fenti megállapítása szerint ajánlatkérõ jogszerûen nyilvánította a közbeszerzési eljárást eredménytelennek, e téren jogsértést nem követett el.<br>
A kérelem alapján ezért a Döntõbizottságnak meg kellett vizsgálnia, hogy a eredménytelenné nyilvánítás tételes szabályai betartása ellenére sérült-e valamelyik alapelv.<br>
A Kbt. tételes rendelkezéseket tartalmaz az alapelveket védõ szigorú szabályok alóli kivételekre nézve is. Ilyen kivételes rendelkezés a 60. § g) pontja, ami lehetõvé teszi ajánlatkérõ számára, hogy eredménytelenné nyilvánítsa és újra kezdje a közbeszerzési eljárást, ha az abban hozott valamely döntését a Döntõbizottság megsemmisíti. Ez esetben ugyanis ajánlatkérõ mintegy maga orvosolja a jogsértését, megszüntetve az abban keletkezett jogsértõ állapotot.<br>
A tételes szabályok nem állhatnak ellentétben az alapelvi rendelkezésekkel. Ezért ha a törvény privilegizáltan (engedõen) szabályoz egy adott tényállást, akkor annak fennállását nem tekinti az alapelvekkel ellentétben állónak, azokat sértõnek. A privilegizált szabály adta lehetõséggel élés pedig nem minõsül az alapelvi rendelkezés(ek) megsértésének.<br>
A Kbt. a jogvita tárgyát képezõ tényállásra - az ajánlatkérõ döntésének a Döntõbizottság általi megsemmisítését követõ helyzetre - a 61. § g) pontja engedõ szabályt tartalmaz, ajánlatkérõ ezzel a lehetõséggel élve nyilvánította a közbeszerzési eljárást eredménytelennek.<br>
Az e kérdésben kifejtettek értelmében nem állapítható meg az alapelvi rendelkezés/ek ajánlatkérõ általi megsértése, ezért a Döntõbizottság a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 3.<br>
<br>
Dr Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>