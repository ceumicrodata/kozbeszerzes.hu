<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10203)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.595/18/2002.<br>
<br>
Tárgy: dr. Kardkovács Kolos, a Közbeszerzések Tanácsa tagja által hivatalból kezdeményezett jogorvoslati eljárás Göd Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Kardkovács Kolosa, a Közbeszerzések Tanácsa tagja (1011 Budapest, Mária tér 3., a továbbiakban: kezdeményezõ) jogorvoslati kezdeményezésének, amelyet Göd Város Önkormányzata (2131 Göd, Pesti út 81., képviseli: ifj. dr. Petrik Ferenc ügyvéd 1012 Budapest, Mikó u. 14., a továbbiakban: ajánlatkérõ) "Göd város szennyvízcsatorna-hálózatának építése" tárgyú közbeszerzési eljárása ellen terjesztett elõ, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdés a) és b) pontját, valamint a Kbt. 71/B § (2) bekezdését, ezért ajánlatkérõt 2 000 000 Ft, azaz kettõmillió forint bírsággal sújtja.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. június 5-i, 23. számában tette közzé részvételi felhívását nyílt elõminõsítéses eljárás megindítására.<br>
A felhívás 3. a) pontja szerint a beszerzés tárgya és mennyisége: "Göd város szennyvízcsatorna-hálózatának építése az alábbi mennyiségi adatokkal:<br>
Gravitációs csatornahálózat:<br>
- Gerinccsatorna DN 200	9807 fm<br>
- Bekötõcsatorna DN 150	4877 fm<br>
Szennyvíz-nyomóvezetékek:<br>
- Belterületi (DN 40-90)	3851 fm<br>
- Átemelõ	2 db<br>
Ajánlatkérõ 2002. augusztus 30-án hirdette ki az eljárást lezáró döntését, a nyertes 288 900 000 Ft + áfa ajánlati ár mellett a Penta Kft. lett, és vele az eljárást lezáró szerzõdést 2002. augusztus 30-án kötötték meg.<br>
A Penta Kft. 2002. szeptember 4-én megkezdte a kivitelezési munkákat, majd 2002. szeptember 16-án levélben arról tájékoztatta az ajánlatkérõt, hogy szükséges a megkötött szerzõdés felülvizsgálata, pótmunkák elvégzése. A beruházással érintett területek az utóbbi idõk nagymértékû csapadékos idõjárása, illetve a dunai árvíz miatt jelentõs mértékben elvizesedtek, így csak a vákuumos víztelenítés alkalmazható, illetve a nem megfelelõ tömörségû talaj miatt talajcsere szükséges.<br>
2002. szeptember 17-én a felek helyszíni szemlét tartottak, az errõl készült jegyzõkönyvben rögzítették, hogy vákuumos talajvízszint-süllyesztés, illetve talajcsere szükséges. Az elõ-közmûvesítéssel érintett területeken 1705 fm csatornahálózat és 1281 db tisztítóakna elhelyezése vált szükségessé.<br>
Ajánlatkérõ 2002. szeptember 18-án hívta fel ajánlattételre - a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja szerinti hirdetmény közzététele nélküli tárgyalásos eljárás keretében - a Penta Kft.-t. A beszerzése tárgyát az alábbiak szerint határozta meg:<br>
- Többletföldmunka végzése talajjavító réteg<br>
készítésével	3800 m3<br>
- Vákuumos víztelenítés	6600 fm<br>
- NA 200-as gravitációs szennyvízcsatorna építése	1705 fm<br>
- NA 160-as közterületi bekötõvezeték	1390 fm<br>
- NA 300-as házi tisztítóakna	1281 db<br>
- NA 150-es házi bekötõvezetékek	18 000 fm<br>
Az elbírálás szempontjaként a legalacsonyabb összegû ellenszolgáltatást jelölték meg, részajánlat, illetve többváltozatú ajánlattétel lehetõségét kizárták, rendelkeztek arról, hogy az ajánlat benyújtásának határideje és egyben az elsõ tárgyalás idõpontja 2002. szeptember 20-a.<br>
2002. szeptember 20-án felbontották a Penta Kft. által benyújtott ajánlatot, lefolytatták a tárgyalást. Ajánlatkérõ képviselõ-testülete 2002. szeptember 24-én hozott arról határozatot, hogy a Penta Kft. lesz az eljárás nyertese 136 020 000 Ft + áfa ajánlati árral. 2002. szeptember 26-án kötötték meg az eljárást lezáró szerzõdést összesen bruttó 523 650 000 Ft vállalási árral.<br>
2002. október 4-én kezdeményezte a jogorvoslati eljárást dr. Kardkovács Kolos, a Közbeszerzések Tanácsa tagja. Indítványozta, hogy a Döntõbizottság vizsgálja meg, hogy az ajánlatkérõ által lefolytatott hirdetmény közzététele nélküli tárgyalásos közbeszerzési eljárás [<a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a)-c) pontja] jogalapja fennáll-e, továbbá ajánlatkérõ tájékoztatta-e az ajánlati felhívás kiküldésével egyidejûleg a Döntõbizottság elnökét a közbeszerzési eljárása megindításáról.<br>
A Döntõbizottság a 2002. október 7-én meghozott D.595/3/2002. számú határozatában hivatalból ideiglenes intézkedést hozott, a közbeszerzési eljárást felfüggesztette, illetve az eljárást lezáró szerzõdés megkötését megtiltotta.<br>
Az ajánlatkérõ írásbeli észrevételében és tárgyaláson tett nyilatkozatában kérte a jogorvoslati kezdeményezés elutasítását.<br>
Álláspontja szerint az általa választott eljárásfajta feltételei fennállnak.<br>
Elõadta, hogy a megkezdett kiviteli munka folytatásához szükséges a vákuumos víztelenítés és a talajcsere elvégzése.<br>
Ismertette, hogy az eredeti nyílt közbeszerzési eljárásnak nem képezte tárgyát a házi bekötések megvalósítása. Ugyanakkor a csatornahálózat ténylegesen akkor hasznosítható, ha az egyes ingatlanok rákötésre kerülnek a csatornahálózatra. Indokolt, hogy egy beruházás keretében történjen meg a kivitelezés, mivel így biztosítható a szintbeli azonosság, illetve fõként pénzügyi gazdaságossági szempontok alapozzák meg ezt az eljárásfajtát. Önállóan házi bekötések kivitelezésére (amelyek értéke kb. 40-50 M Ft) közbeszerzési eljárás eredményesen nem folytatható le, illetve az jelentõsen növelné a beszerzési költségeket, mivel erre tevõdne 10-20%-os bonyolítói díj. Megítélése szerint e körülmények megalapozzák a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b) pontjában támasztott azon követelményt, hogy a kiegészítõ építési beruházási munkát aránytalan nehézség nélkül gazdaságilag nem lehet elválasztani a korábban kötött szerzõdéstõl.<br>
A beszerzése további részét elõ-közmûvesítés képezi, amelyet az indokol, hogy az eredeti tervek elkészülte után a kivitelezés megkezdéséig még számos ingatlan bekötése vált szükségessé, amelyet célszerû egy beruházás keretében megvalósítani. E rész vonatkozásában is az aránytalan nehézség nélküli gazdasági elválaszthatatlanságra hivatkozott.<br>
Elõadta, hogy mind a házi bekötéseknek, mind az elõ-közmûvesítési résznek a megvalósításához a pénzügyi fedezetet a szervezett víziközmû-társulat biztosítja, és az nem volt elõre látható, hogy a szükséges keret rendelkezésre áll 2002. szeptemberében. Az egységes pénzügyi keret is az egy eljárás lefolytatását indokolja.<br>
Rámutatott arra is, hogy az eredeti kiviteli tervek részben hiányosak voltak, így egyes csatornázási szakaszok hiányoztak a hálózatból, amelyek megvalósítása a rendeltetésszerû használhatóság biztosításához szükséges. E szakaszokat azonban konkrétan nem jelölte meg.<br>
Az alap közbeszerzési eljárásban számos ajánlattevõ közül választották ki a nyertes ajánlattevõt, így a kivitelezés megfelelõ színvonalú megvalósítása biztosított és ez indokolja, hogy a kiegészítõ munkákat is õ végezze el.<br>
Az értékek összevetése alapján megállapítható, hogy a kiegészítõ munkák értéke nem éri el az eredeti beszerzés értékének 50%-át.<br>
Elõadta, hogy ajánlatkérõ egyrészt megbízási szerzõdést kötött a Stanley T. Kft.-vel, aki az eljárás jogszerûségének biztosítása érdekében 2002. június 1-jén további megállapodást kötött az Arculat Bt.-vel. E szerzõdés 7. pontja értelmében az Arculat Bt. viseli a közbeszerzési eljárással kapcsolatos felelõsséget. Konkrétan az eljárás tárgyát képezõ közbeszerzési eljárás vonatkozásában az Arculat Bt. az eljárásfajta választását helyesnek minõsítette, õ készítette el az ajánlati felhívást és a Döntõbizottság elnökének címzett tájékoztató levelet.<br>
Ajánlatkérõ képviselõtestülete e tájékoztatást követõen döntött.<br>
Ajánlatkérõ azt elismerte, hogy faxon nem tájékoztatták a Döntõbizottság elnökét az eljárás megindításáról. Elõadta, hogy tudomása szerint készült Döntõbizottság elnöke részére tájékoztató levél, azonban arra vonatkozóan nem tudott egyértelmûen nyilatkozni, hogy ezt a levelet ajánlatkérõ aláírta-e és azt postai úton megküldték-e.<br>
A Penta Kft. mint egyéb érdekelt nyilatkozatában kérte a jogorvoslati kezdeményezés elutasítását. Álláspontja szerint szükséges kiegészítõ munka az eredeti szerzõdés teljesítéséhez a vákuumos víztelenítés és a talajcsere. E munkák nem voltak elõre láthatóak, azok amiatt váltak szükségessé, mert a nagymértékû csapadékos idõjárás és a dunai árvíz következtében a talaj teljesen átnedvesedett.<br>
A lebonyolításban részt vett Arculat Bt. szintén kérte a jogorvoslati kezdeményezés elutasítását az ajánlatkérõvel egyezõ indokokra hivatkozással. Kiemelte, hogy döntõen amiatt áll fenn a választott eljárásfajta jogalapja, mert ha más ajánlattevõ végzi el a munkákat, az olyan többletköltségeket és idõkésedelmet okozott volna ajánlatkérõnek, amely mindenképpen aránytalan gazdasági nehézségnek tekintendõ.<br>
Önmagában a Döntõbizottság elnöke telefaxon történõ tájékoztatásának elmaradása nem okoz jogsérelmet, és nem nyújt alapot szankció alkalmazásához.<br>
A Döntõbizottság megállapította, hogy a jogorvoslati kezdeményezés alapos.<br>
A Döntõbizottság elsõdlegesen a választott eljárásfajta törvényi feltételeinek a meglétét vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint:<br>
"Az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez."<br>
E tárgyalásos eljárásfajta alkalmazásának elsõdleges feltétele az, hogy olyan - elõre nem látható - kiegészítõ munkára vonatkozzon, amely az eredeti szerzõdés szerinti beszerzési igény kielégítéséhez szükséges. Méghozzá akként, hogy azt a korábbi nyertes ajánlattevõ teljesítse.<br>
Ezt követõen pedig fenn kell állnia az a) + b) pontban vagy az a) + c) pontban támasztott feltételeknek.<br>
A Döntõbizottság elõször a beszerzés részét képezõ vákuumos víztelenítés és a talajcsere vonatkozásában vizsgálata a fenti törvényi feltételek meglétét és az alábbi indokokra tekintettel megállapította, hogy e munkáknál jogszerûen alkalmazta ajánlatkérõ ezt az eljárásfajtát.<br>
Mindkét munka olyan jellegû, amelynek elvégzése nélkül nem folytatható a csatornázás, így az eredeti szerzõdés teljesítéshez szükséges.<br>
A körülmények alapján megállapítható, hogy e munkák nem voltak elõre láthatóak, a jelentõs mértékû esõzéssel és a dunai árvízzel nem lehetett elõre számolni.<br>
A Döntõbizottság megítélése szerint szükséges, hogy e munkákat a korábbi nyertes ajánlattevõ végezze el, mivel e munkák teljesítését követõen valósul meg az eredeti beszerzési igény és magának a nyertes ajánlattevõnek a feladata annak teljesítése.<br>
A Döntõbizottság másodlagosan vizsgálta az elõ-közmûvesítéssel és a házi bekötésekkel kapcsolatos munkák vonatkozásában, hogy fennállnak-e a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában támasztott feltételek.<br>
A Döntõbizottság az alábbi indokokra tekintettel megállapította, hogy ajánlatkérõ e munkákra nem választhatta volna ezt az eljárásfajtát.<br>
Ezen eljárásfajta alkalmazásának elsõdleges feltétele - miként arra a fentiekben rámutattunk - az, hogy az eredeti beszerzési igény kielégítéséhez legyen szükséges.<br>
Megállapítható az eredeti nyílt eljárás irataiból (felhívás, eljárást lezáró szerzõdés stb.), hogy nem képezte beszerzés tárgyát abban az eljárásban további elõ-közmûvesítés megvalósítása, és úgyszintén nem terjedt ki a házi bekötésekre. Ebbõl következõen hiányzik az egyik alapfeltétel ahhoz, hogy a többi feltétel meglétét vizsgáljuk. Úgyszintén hiányzik az elõre nem láthatóság követelményének megfelelés, hiszen ajánlatkérõ tudta, hogy a házi bekötéseket meg kell valósítani, továbbá hogy az eredeti tervek nem terjednek ki az elõ-közmûvesítéssel érintett részre.<br>
A Döntõbizottság álláspontja szerint mindkét munka olyan jellegû, amely elválasztható az eredeti szerzõdés teljesítésétõl, miként az történt is ténylegesen.<br>
A Döntõbizottság megítélése szerint szintén hiányoznak a törvényi feltételek azon ajánlatkérõ által hivatkozott csatornaszakaszoknál, amelyek hiányoztak az eredeti kiviteli tervekbõl. Egyrészt ezek a kiviteli tervek alapján nem képezték az eredeti beszerzés részét, másrészt e hiányok elõre láthatóak voltak.<br>
Tekintettel arra, hogy az eljárásfajta alkalmazásának alapfeltételei nem állnak fenn a fenti munkáknál, ezért a Döntõbizottság a további feltételek [a)-c) pont] meglétét már nem is vizsgálta.<br>
A Kbt. szabályozása a 25. § rendelkezése értelmében kógens. A hirdetmény közzététele nélküli tárgyalásos közbeszerzési eljárások - így Kbt. 70. § (2) bekezdés a) és b) pontja szerinti is - olyan kivételesen alkalmazható eljárásfajták, melyek igénybevételéhez szükséges a törvényi feltételek megléte, méghozzá a beszerzés egészére. A Kbt. kógens szabályozása nem teszi lehetõvé, hogy olyan beszerzési igényüket is ilyen eljárásfajta keretében elégítsék ki az ajánlatkérõk, amelyeknél ezen feltételek nem állnak fenn. Jelen esetben pedig ez történt. Így ajánlatkérõ megsértette a Kbt. 70. § (2) bekezdés a) és b) pontjának rendelkezéseit.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdését. E szakasz rendelkezése szerint: "A hirdetmény közzététele nélkül induló tárgyalásos eljárás megkezdésekor meg kell küldeni a Bizottság elnöke részére - telefaxon is - az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást."<br>
Azt maga ajánlatkérõ is elismerte, hogy telefaxon nem történt tájékoztatás.<br>
A Döntõbizottság a rendelkezésére álló bizonyítékok alapján megállapította, hogy postai úton sem tájékoztatták a Döntõbizottság elnökét, tehát teljes mértékben elmaradt a Döntõbizottság elnökének tájékoztatása.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja alapján állapította meg - a fenti indokokra tekintettel -, hogy ajánlatkérõ megsértette a Kbt. 70. § (2) bekezdés a) és b) pontját, valamint a Kbt. 71/B. § (2) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
Eszerint "bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben."<br>
A Döntõbizottság áttekintette az ajánlatkérõ által beszerzése lebonyolítására kötött szerzõdési láncolatot. Ugyanakkor azt is megállapította, hogy minden érintett (ajánlatkérõ, Stanley T. Kft., Arculat Bt.) részt vett abban, hogy ezt az eljárásfajtát válasszák, és az sem volt egyértelmûen tisztázható, hogy ki mulasztotta el a Döntõbizottság elnöke részére a tájékoztató megküldését. E körülményekre tekintettel a Döntõbizottság a bírságot, az eljárást indító döntéshozó ajánlatkérõvel szemben állapította meg.<br>
Ajánlatkérõnek a lehetõsége fennáll arra, hogy amennyiben más közremûködõ tevõleges közrehatása eredményezte a fenti jogsértéseket, azt egymás között megosszák.<br>
Az eljárást indító döntést ajánlatkérõ képviselõ-testülete hozta, erre tekintettel a személyes felelõsségre vonatkozó rendelkezések nem alkalmazhatóak.<br>
A Döntõbizottság a bírság összegének megállapítása során a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4)-(5) bekezdésének vonatkozó rendelkezéseit vette figyelembe.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos költségvetési törvényben meghatározott összeg. (Ez jelenleg egy millió Ft.)<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A Döntõbizottság arra tekintettel, hogy jogsértés megállapítható volt mind a választott eljárásfajta jogalapjában, mind a tájékoztatási kötelezettség elmaradásában úgy ítélete meg, hogy a minimális bírságnál magasabb összegû bírság kiszabása indokolt. Erre tekintettel a bírság összegét 2 M Ft-ban állapította meg.<br>
A Döntõbizottság az eljárási költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 13.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>