<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10073)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.569/14/2002.<br>
<br>
Tárgy: az Olympus Kft. jogorvoslati kérelme a Fõvárosi Önkormányzat Szent Margit Kórház és Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Olympus Hungary Kereskedelmi és Szolgáltató Kft. (1117 Budapest, Budafoki út 60., a továbbiakban: kérelmezõ) jogorvoslati kérelmének, amelyet a Fõvárosi Önkormányzat Szent Margit Kórház és Rendelõintézet (1032 Budapest, Bécsi út 132., továbbiakban: ajánlatkérõ) "az ajánlati dokumentációban részletezett mûszaki specifikációjú 1 db videoendoszkópos torony" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a 52. § (1) bekezdését és a 61. § (1) bekezdését, ezért ajánlatkérõvel szemben 1 000 000 Ft, azaz egymillió forint bírságot szab ki, továbbá a jogsértésért felelõs személlyel, vagyis dr. Gusztonyi Ágnessel (a Fõvárosi Önkormányzat Szent Margit Kórház és Rendelõintézet fõigazgatójával) szemben 100 000 Ft, azaz egyszázezer forint bírságot szab ki.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 150 000 Ft, azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A Döntõbizottság kötelezi továbbá ajánlatkérõt és dr. Gusztonyi Ágnest (a Fõvárosi Önkormányzat Szent Margit Kórház és Rendelõintézet fõigazgatóját), hogy a velük szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. július 10-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Részajánlattétel és többváltozatú ajánlattétel lehetõségét ajánlatkérõ kizárta.<br>
Ajánlatkérõ a pénzügyi, gazdasági és mûszaki alkalmasság megállapítására a felhívás 11. a) pontjában - többek között - az elõzõ 3 év mérlegét (1999., 2000., 2001.) eredmény kimutatását kérte csatolni.<br>
Ajánlatkérõ a felhívás 11. b) pontjában közölte, hogy - többek között - alkalmatlan az az ajánlattevõ, akinek 2001. évi mérleg szerinti eredménye nulla, vagy negatív.<br>
Az ajánlatok elbírálási szempontja az összességében legelõnyösebb ajánlat volt a következõk szerint:<br>
részszempontok	súlyszámok<br>
- legkedvezõbb ajánlati ár	6<br>
- a legkedvezõbb szavatossági idõtartam biztosítása	5<br>
Ajánlatkérõ a felhívásában azt is közölte, hogy hiánypótlási lehetõséget biztosít.<br>
Ajánlatkérõ dokumentációt is készített, ami tartalmazta a mûszaki specifikációt, a szerzõdéstervezetet, az ajánlattevõknek szóló utasításokat, elõírásokat. A dokumentáció 6/8. oldalán ajánlatkérõ a következõket is közölte:<br>
"A leszállításra kerülõ videoendoszkópos torony egységeivel szembeni egyéb követelmény:<br>
- legyen kompatibilis a Szent Margit Kórház endoszkópos laboratóriumában használatos jelenlegi eszközökkel.<br>
- Kompatibilitás lehet:<br>
- direkt, vagy adapterrel,<br>
- egyéb módon."<br>
Az ajánlattételi határidõig, 2002. augusztus 23-ig a kérelmezõn kívül a Hun-Med Kft. és a Cal + Med Kft. nyújtott be ajánlatot. A bontási eljárás alkalmával - melyen egyébként kérelmezõ is jelen volt - ajánlatkérõ 2002. augusztus 28-i határidõvel hiánypótlásra hívta fel a Hun-Med Kft.-t és a Cal-Med Kft.-t a kompatibilitási követelménnyel kapcsolatban, kérelmezõ ajánlatával kapcsolatban pedig megállapította, hogy az a 2001-es negatív mérleg miatt érvénytelen. E tényeket a bontási jegyzõkönyvben rögzítette ajánlatkérõ.<br>
Ajánlatkérõ a 2002. szeptember 3-i eredményhirdetésen kihirdette nyertes ajánlattevõként a Hun-Med Kft.-t, míg a Cal-Med Kft. és a kérelmezõ ajánlatát érvénytelennek nyilvánította. Az eredményhirdetési eljáráson a kérelmezõ nem vett részt.<br>
Ajánlatkérõ a nyertes ajánlatot benyújtó ajánlattevõvel 2002. szeptember 18-án a szerzõdést megkötötte.<br>
A közbeszerzési eljárás eredményérõl a tájékoztató a Közbeszerzési Értesítõ 2002. szeptember 18-i számában jelent meg.<br>
Kérelmezõ 2002. szeptember 26-án jogorvoslati kérelmet terjesztett elõ, melyet a tárgyaláson pontosított. Kérelmezõ jogorvoslati kérelmében kérte, hogy a Döntõbizottság állapítsa meg a jogsértést, semmisítse meg az eljárást lezáró döntést, tiltsa meg a szerzõdés megkötését, szabjon ki bírságot ajánlatkérõre, továbbá kötelezze ajánlatkérõt a költségek megtérítésére.<br>
Kérelmének indokolásául elõadta, hogy a pályázatot a Hun-Med Kft. nyerte, amely Fujinon 200 készülékkel pályázott. A Fujinon 200 készülék ismeretei szerint nem kompatibilis - és nem is tehetõ azzá - a Szent Margit Kórház laboratóriumában használatos - korábban általa szállított Olympus gyártmányú - jelenlegi eszközökkel, így nem felel meg az ajánlati felhívás feltételeinek, ezért az ajánlatkérõ érvénytelen ajánlatot hirdetett ki nyertesnek. Sérelmezte továbbá, hogy ajánlatkérõ nem küldte meg részére az eljárásról szóló tájékoztatót.<br>
Kérelmezõ a tárgyaláson jogorvoslati kérelmét úgy pontosította, hogy nem a tájékoztatót, hanem az összegzést nem kapta meg a tárgyalás idõpontjáig sem, és amikor az eredményrõl való tájékozódás érdekében mint pályázó írásban megkereste a Szent Margit Kórházat azzal, hogy a kihirdetett eredményre vonatkozó tájékoztatót részükre küldjék meg, e levelére elutasító választ kapott.<br>
A kérelme jogalapjául szolgáló jogsértések tudomására jutásának idõpontját a tájékoztató Közbeszerzési Értesítõben való megjelenésének napját, azaz 2002. szeptember 18-át jelölte meg. Álláspontja szerint azért érvénytelen nyertes ajánlata, mert az ajánlatkérõnek jelenleg rendelkezésére álló - kérelmezõ által korábban szállított Olympus gyártmányú - videoendoszkópok nem kompatibilisek a nyertes által ajánlott Fujinon gyártmányú videoendoszkópos toronnyal, és ha a régi készülék központi egységét kicserélik, akkor azok már a régi készülékkel sem lesznek kompatibilisek.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy nem sértette meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdésben foglalt közbeszerzési alapelveket, miután a kompatibilitás tekintetében egyenlõ esélyt biztosított valamennyi ajánlattevõ részére. Az egyes ajánlattevõket az ajánlattételi lehetõségbõl nem zárta ki, és más módon sem okozta indokolatlan és hátrányos megkülönböztetésüket. Álláspontja szerint õ mint egy ajánlatkérõ nem rendelkezhet olyan speciális mûszaki szakismeretekkel, amellyel a kompatibilitás kérdését minden részletre kiterjedõen vizsgálhatná és eldönthetné, ezért az ajánlattevõk erre vonatkozó nyilatkozatait fogadta el. A nyertes Hun-Med Kft. már a pályázatában jelezte, hogy az általa ajánlott készülék megfelel az ajánlati dokumentációban meghatározott kompatibilitási feltételeknek.<br>
Az ajánlatban meghatározott kompatibilitásra vonatkozó kijelentés tartalmának egyértelmû tisztázása érdekében a nyertes ajánlattevõt külön nyilatkozat megtételére is felszólította. A Hun-Med Kft. külön nyilatkozatában is egyértelmûen vállalta a dokumentációban meghatározott feltételek szerinti kompatibilitást. Álláspontja szerint - ennek alapján - a nyertes ajánlattevõ felelõssége és nem az ajánlatkérõé, ha a leszállított eszközök esetleg nem felelnek meg a kompatibilitás követelményeinek, és az ajánlatkérõ köteles ennek következményeit viselni a szerzõdés szerint.<br>
Véleménye szerint a kérelmezõ jogát, vagy jogos érdekét az eljárás nem sértette, nem veszélyeztette. Benyújtott ajánlata érvénytelen volt, így az eljárás nyertese nem lehetett volna, ezért kérdéses a kérelmezõ ügyfélképessége is.<br>
Elõadta továbbá, hogy az összegzést azért nem küldte meg a kérelmezõnek, mert miután kérelmezõ ajánlatát a bontási eljáráson érvénytelenné nyilvánította, az már nem vehetett részt a közbeszerzési eljárás további részében.<br>
Ennek alapján kérte a jogorvoslati kérelem elutasítását.<br>
Egyéb érdekelt észrevételében elõadta, hogy mind az ajánlatában, mind az ajánlatkérõ által - a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>1. pontnak megfelelõen - kért pontosításban egyértelmûen meghatározta, hogy milyen módon tesz eleget (adapterek és egyéb kiegészítõ készülékekkel) az ajánlatkérõ által kért kompatibilitási feltételeknek, ezért ajánlata érvényes volt.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint megalapozott.<br>
A Döntõbizottság elõször a kérelmezõ ügyfélképességét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
Kérelmezõ a közbeszerzési eljárás során ajánlatot nyújtott be, melynek következtében ajánlattevõnek minõsül, akinek a közbeszerzési eljárás azon szakaszai, illetve azon eljárási cselekmények érinthetik jogait és jogos érdekeit, melyekben az általa benyújtott ajánlat részt vett, vagy amelyek a benyújtott ajánlattal kapcsolatos ajánlatkérõi kötelezettségekhez kapcsolódnak. Kérelmezõ ajánlatát az ajánlatkérõ érvénytelennek minõsítette - ennek jogszerûségét kérelmezõ nem vitatta -, így kérelmezõ jogait és jogos érdekeit a közbeszerezési eljárásnak csak az ajánlatok érvényességének megállapításáig terjedõ szakasza és az ajánlatkérõ Kbt.-ben elõírt adminisztratív kötelezettségeinek teljesítése érintheti.<br>
Kérelmezõ a nyertes ajánlattevõ ajánlatának érvényességét és az összegzés megküldését, míg az ajánlatkérõ kérelmezõ ügyfélképességét vitatta, ezért az elõzõekben kifejtettek szerint a Döntõbizottság megállapította, hogy a kérelmezõ jogait és jogos érdekeit az általa sérelmezettek érintik, így azokkal kapcsolatban kérelmezõnek van ügyfélképessége.<br>
A Döntõbizottság ezt követõen a kérelmezõ által benyújtott jogorvoslati kérelem elkésettségét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság tényként állapította meg, hogy kérelmezõ a közbeszerzési eljárás eredményhirdetésén nem volt jelen és összegzést sem kapott, így ajánlatkérõ döntésérõl legkorábban a közbeszerzési eljárás eredményérõl szóló tájékoztatóból, annak a Közbeszerzési Értesítõben 2002. szeptember 18-án való megjelenésekor szerezhetett tudomást.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogsértõ eseményrõl való tudomásszerzést követõ 15 napon belül lehet jogorvoslati kérelmet benyújtani. Ennek alapján kérelmezõnek a 2002. szeptember 18-tól - mint tudomásszerzési idõponttól - számított 15 napon belül volt lehetõsége jogorvoslati kérelem benyújtására. Kérelmezõ 2002. szeptember 26-án nyújtotta be a jogorvoslati kérelmet, mely a 15 napos jogvesztõ határidõn belüli idõpont, így a jogorvoslati kérelme nem elkésett.<br>
Az elõbbiekben kifejtettek miatt a Döntõbizottság érdemben vizsgálhatta a kérelmezõ jogorvoslati kérelmében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A nyertes ajánlatának az orvosszakmai és a mûszaki követelményeknek való megfelelõség fejezete 5. oldalán a következõket közli:<br>
"Kompatibilitás: Szent Margit Kórház endoszkópos laboratóriumában használatos jelenlegi eszközökkel<br>
- kompatibilis adapter segítségével fiberoszkópokkal (ingyenesen rendelkezésre bocsátjuk)<br>
- az ajánlott eszközök a régi rendszer központi egysége esetében az ingyenes extra központi egység miatt teljesen kiváltásra kerülnek és így kompatibilisek.<br>
Kompatibilitás: Szent Margit Kórház endoszkópos laboratóriumában jelenleg használatos ETD típusú mosó-fertõtlenítõ berendezésben<br>
- csatlakozó adapterrel."<br>
A nyertes ajánlatevõ kompatibilitással kapcsolatban 2002. augusztus 27-én kelt levelében az alábbi nyilatkozatot tette:<br>
A) "Az ajánlott FUJINON 200-as videorendszer az alábbiak szerint kompatibilis a meglévõ eszközökkel:<br>
<br>
1. A nagy számban a kórház tulajdonában lévõ Olympus fiberoscopok mindegyik típusa csatlakoztatható az ajánlatunkban szereplõ adapter segítségével a megajánlott központi egység fényforrásával.<br>
<br>
2. A meglévõ Olympus videoendoszkópos rendszer központi egysége teljes mértékben kiváltásra kerül a kiírási mennyiségen felül az ajánlatunk részét képezõ központi egység fényforrásával. Ezzel teljesül azon kompatibilitási követelmény is, hogy az ajánlott videoendoszkópok a már eddig is mûködõ, meglévõ munkaállomáson is mûködtethetõk legyenek.<br>
Mindezek figyelembevételével az ajánlati dokumentáció a kompatibilitást értékelõ szempontjai szerint, tehát ajánlatunkban ezen feltételeket adapterrel és egyéb módon teljesítjük.<br>
B) A Szent Margit Kórház endoszkópos laboratóriumában jelenleg használatos ETD típusú mosó-fertõtlenítõ berendezés csatlakoztathatósága és használata a megajánlott videoendoszkópokkal.<br>
<br>
1. Az általunk megajánlott videoendoszkópok az ajánlatunkban szintén szereplõ csatlakoztató adapterekkel moshatók és fertõtleníthetõk a laborban jelenleg használatos ETD típusú készülékkel."<br>
A Döntõbizottság - kérelmezõ és ajánlatkérõ által sem vitatottan - megállapította, hogy a videoendoszkópos torony egységének számít a videoendoszkóp, így a korábbiakban idézett (ajánlatkérõ által kiadott) dokumentációban elõírt kompatibilitási követelmény teljesülése nemcsak a fiberoszkópokkal és az ETD típusú mosó-fertõtlenítõ berendezéssel szemben elvárás, hanem a videoendoszkópokkal szemben is. A Döntõbizottság a nyertes ajánlatának, valamint az ajánlatkérõ által feltett kérdésére a nyertestõl kapott válasz, továbbá a jogorvoslati eljárás során történt bizonyítás alapján megállapította, hogy az ajánlatkérõnél meglévõ videoendoszkópokkal szemben elvárt kompatibilitási követelmény nem teljesül, tehát a nyertes ajánlata érvénytelen, ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. (2</a>) bekezdés d) pontja alapján az 52. § (1) bekezdését, így a jogorvoslati kérelem e része megalapozott. E kérdés tisztázása során a Döntõbizottság nem tudta figyelembe venni ajánlatkérõ azon védekezését, hogy a nyertes vállalta az eddig használatos videoendoszkópok kiváltását az általa megajánlott endoszkópokkal, mert ajánlatkérõ nem kiváltást (cserét), hanem kompatibilitást (kölcsönös megfelelõséget) állapított meg követelményként.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése úgy rendelkezik, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság megállapította - ajánlatkérõ által is elismerten -, hogy kérelmezõ részére ajánlatkérõ nem küldte meg az Összegzés az eljárásról címû iratot. Ajánlatkérõnek azt az álláspontját, hogy a kérelmezõ ajánlata érvénytelen volt, így nem vehetett részt a közbeszerzési eljárás további részében, és ez azzal jár, hogy az összegzést sem kell számára megküldeni, a Döntõbizottság nem fogadta el, mert a kérelmezõ ajánlatot nyújtott be, így ajánlattevõnek minõsül, és a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint "az összes" ajánlattevõnek meg kell küldeni az összegzést. Ennek alapján a Döntõbizottság megállapította, hogy ajánlatkérõ megsértette a Kbt. 61. § (1) bekezdésében foglaltakat, így a jogorvoslati kérelem e része is megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban az ajánlatkérõ által becsatolt felelõsségi rendet szabályozó okiratban (Közbeszerzési Szabályzat) végsõ döntéshozóként megjelölt fõigazgató hozta meg az eljárást lezáró döntést, és az ajánlatkérõ által tett nyilatkozatban a döntésekért felelõs személyként is õt nevezte meg.<br>
A Döntõbizottság az eset összes körülményei között mérlegelte azt is, hogy a megkötött szerzõdésre tekintettel a jogsérelem nem reparálható, továbbá, hogy az ajánlatkérõ és a jogsértésért felelõs személy 2002. január 1-jét követõen elsõ ízben sértette meg a Kbt. rendelkezéseit. Ennek alapján a Döntõbizottságnak az az álláspontja - a beszerzés értékére is tekintettel -, hogy jelen eljárás során az irányadó költségvetési törvényben meghatározott minimális bírságösszegek alkalmazása ajánlatkérõvel mint jogi személlyel szemben egymillió forint, míg a jogsértésért felelõs fõigazgatóval, mint magánszeméllyel szemben egyszázezer forint kiszabása arányban áll az elkövetett jogszabálysértés súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel, illetve a jogsértésért felelõs személlyel szemben, és ennek megfelelõen rendelkezett a költségek viselésérõl is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 6.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>