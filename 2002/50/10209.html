<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10209)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.559/18/2002.<br>
<br>
Tárgy: a Hajdú-Bihar Megyei Közigazgatási Hivatal által kezdeményezett jogorvoslati eljárás a Hajdú-Bihar Megyei Önkormányzat Kenézy Gyula Kórház-Rendelõintézet közbeszerzési eljárásával kapcsolatban.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hajdú-Bihar Megyei Közigazgatási Hivatal (4024 Debrecen, Piac u. 54., a továbbiakban: kezdeményezõ) kezdeményezését, amelyet a Hajdú-Bihar Megyei Önkormányzat Kenézy Gyula Kórház-Rendelõintézet (4043 Debrecen, Bartók Béla út 2-26., képviseli dr. Papp Sándor ügyvéd, 4025 Debrecen, Petõfi tér 19. I. em. 1. ajtó, a továbbiakban: kérelmezett) "az intézmény telephelyein építéskivitelezési munkálatok végzése" tárgyú közbeszerzési eljárásával kapcsolatban nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A rendelkezésre álló iratok, a felek írásban és a tárgyaláson tett nyilatkozatai alapján a Döntõbizottság a következõ tényállást állapította meg.<br>
Kérelmezett 2002. január 16-án a Közbeszerzési Értesítõ 3. számában részvételi felhívást tett közzé nyílt elõminõsítési eljárás megindítására az intézmény telephelyein építés-kivitelezési munkálatok elvégzése tárgyában, amely magában foglalta a következõket:<br>
- új, 50 ágyas gyermekpszichiátriai és autistagondozó épület építése,<br>
- meglévõ hagyományos szerkezetû magas tetõs épület felújítása,<br>
- kijózanítóállomás új, magas tetõs épület építése,<br>
- felnõttpszichiátriai gondozó, nappali kórház kialakítása meglévõ hagyományos szerkezetû, földszintes, lapos tetõs ABC-épület átalakításával és bõvítésével,<br>
- kórlaptároló épület befejezõ szakipari munkái.<br>
A nyertes kiválasztása a legalacsonyabb összegû ellenszolgáltatás szempontja alapján történt meg.<br>
Ezen eljárás eredményeként a kérelmezett és a nyertes ajánlattevõ, az ÉPSZER GENERÁL Rt. között 2002. május 23-án jött létre a vállalkozási szerzõdés, amely szerint a vállalt teljesítési határidõ 2002. november 30., a szerzõdéses összeg 252 631 121 Ft + áfa, azaz 315 788 901 Ft.<br>
Az eljárás eredményérõl szóló tájékoztató 2002. május 29-én jelent meg a Közbeszerzési Értesítõ 22. számában.<br>
A megkötött szerzõdést a felek 2002 június 5-én kiegészítették, amelyben rögzítették a szolgáltatás ellátására vonatkozó utasítások kiadására jogosultnak és a megrendelõ megbízottjának a személyét és a feladata megnevezését.<br>
A szerzõdés megkötését követõen a detoxikáló megépítése ellen a környéken lakók tiltakoztak, és az építési engedélyre vonatkozó határozat ellen fellebbezést nyújtottak be, majd a Hajdú-Bihar Megyei Önkormányzattal történt megállapodást követõen azt visszavonták.<br>
A vállalkozó 2002. július 17-én jelezte az ajánlatkérõ felé, hogy a munkálatok véghatáridejét 2003. március 20-ra kívánja módosítani a jogerõs építési engedély megszerzésének késedelme miatt, és közölte, hogy a felmerült többletköltségeit is érvényesíteni kívánja. Miután az ajánlatkérõ erre nem mutatott hajlandóságot, ezért az ÉPSZER GENERÁL Rt. 2002. július 26-án írásban azonnali hatállyal felmondta a szerzõdést, és levonult a munkaterületrõl.<br>
Ezt követõen a felek, valamint a Hajdú-Bihar Megyei Önkormányzat között további egyeztetések történtek a munkálatok folytatása, befejezése érdekében, amelynek eredményeként elkészült a "Vállalkozási szerzõdést módosító okirat", amelyet az ÉPSZER GENERÁL Rt. 2002. szeptember 12-én aláírt.<br>
A felek ebben a megállapodásban rendezni kívánták a közöttük felmerült jogvitákat, valamint módosították volna a 2002. május 23-án megkötött szerzõdésben vállalt befejezési határidõt és a szerzõdés tárgyát is oly módon, hogy a kijózanítóállomás megépítésére nem került volna sor. Rögzítették a felek a tervezetben, hogy a szerzõdéses érték nem tartalmazza a teljesítésbõl adódó többletköltségeket, az ajánlatkérõ költségtérítés nélkül vállalja, hogy biztosítja az építés alatt lévõ épületek rákötését a saját fûtési rendszerére.<br>
A mûszaki tartalom módosításához és az erre elõirányzott beruházási költség felhasználásához a fenntartó önkormányzat jóváhagyását igényelték a felek.<br>
Az intézmény fenntartója, a Hajdú-Bihar Megyei Önkormányzat Közgyûlése 2002. szeptember 13-án a 124/2002. (IX. 13.) MÖH határozatában döntést hozott arról, hogy a beruházás a detoxikáló épülete nélkül valósuljon meg, az elmaradó épülethez tartozó 26 200 000 Ft elõirányzatot is e beruházás megvalósításához biztosítja az ajánlatkérõ számára.<br>
A kezdeményezõ 2002. szeptember 23-án jogorvoslati eljárást kezdeményezett a Döntõbizottságnál, miután Molnár János önkormányzati képviselõ a Hajdú-Bihar Megyei Önkormányzat Közgyûlésének 124/2002. (IX. 13.) MÖH határozata soron kívüli törvényességi felülvizsgálatát kérte.<br>
A Hajdú-Bihar Megyei Közigazgatási Hivatal kezdeményezése indokául elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdése alapján a megkötött szerzõdésnek az ajánlati felhívás, dokumentáció feltételei, illetve az ajánlat tartalma alapján meghatározott részét csak akkor módosíthatják a felek, ha a szerzõdéskötést követõen beállott körülmény folytán az valamelyik fél lényeges jogos érdekét sérti. A sérelmezett közgyûlési határozat folyamatban lévõ közbeszerzési eljárást érint, döntésével az önkormányzat felmondás következtében megszûnt szerzõdés módosításával ért egyet, és a módosítással az eredményes közbeszerzési eljárást követõen az eredeti mûszaki tartalom csökkenne, a szerzõdés összege pedig nõne.<br>
A közgyûlési határozat és a módosításnak a vállalkozó által történt aláírása sérti a <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdését és a 24. §-ban megfogalmazott alapelveket. A kezdeményezõ indítványozta az ügy felülvizsgálatát, annak megállapítását, hogy a közbeszerzési eljárásban érintett felek eljárásuk során elkövettek-e jogsértést.<br>
Kezdeményezéséhez mellékelte - többek között - a vállalkozási szerzõdés módosítására vonatkozó, az ÉPSZER GENERÁL Rt. által aláírt okiratot, a kérelmezett fõigazgatója 2002. szeptember 19-én kelt levelét, amelyben közölte a fenntartó önkormányzattal, hogy a szerzõdésmódosítás aláírásáról döntött.<br>
A kérelmezett észrevételében kérte az alaptalan kezdeményezés elutasítását. Álláspontja szerint jelen ügy elbírálása nem tartozik a Döntõbizottság hatáskörébe, a kezdeményezés a szerzõdés teljesítésére és a <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdésében foglaltak vizsgálatára irányul, a módosítást viszont nem írták alá. A módosítás aláírásának hiányában a kezdeményezés el is késett, és ebbõl az okból vitatta a kezdeményezés jogalapját is.<br>
Kifejtette, hogy a közbeszerzési eljárás során betartották a szabályokat. Sajnálatos módon a kivitelezõ a munka megkezdését követõen ismerhette fel, hogy a munkát az elvállalt ellenszolgáltatásért nem tudja elvégezni, ezért a szerzõdés módosítását kezdeményezte, mintegy 120 millió Ft többletköltséget igényelt. Ezt határozottan ellenezték, ezt követõen a vállalkozó levonult az építkezésrõl, szerzõdésszegõ módon elállt a szerzõdéstõl, ami rendkívüli helyzetet eredményezett. Ezt követõen a Hajdú-Bihar Megyei Önkormányzat bevonásával sorozatos tárgyalások kezdõdtek annak érdekében, hogy a kivitelezõ folytassa a munkát. Az önkormányzati döntést követõen úgy határoztak, hogy nem írják alá a szerzõdés módosítását, mivel az abban foglalt változtatások már nem értelmezhetõk a <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdésében meghatározott módosításoknak, mert nem állnak fenn az ott meghatározott feltételek. Nincs tehát olyan irat, ami a Kbt. 73. § (1) bekezdése körébe tartozik. A tárgyalások végleg megszakadtak az ÉPSZER GENERÁL Rt.-vel, jogvitájuk elbírálására keresetet nyújtottak be a bíróságra.<br>
Egyéb érdekeltként az ÉPSZER GENERÁL Rt. tett észrevételt, elõadta, hogy a szerzõdést a kérelmezett szerzõdésszegései miatt jogszerûen mondta fel. A felmondást követõen a kérelmezett által kezdeményezett tárgyalások, egyeztetések eredményeként kialakult egy elfogadható tartalmú szerzõdés módosítás tervezet, amely azáltal lett volna érvényes, hogy õk visszavonják a felmondásukat. Miután a módosítást a kérelmezett nem írta alá, ezt a jognyilatkozatukat visszavonták. Álláspontja szerint a szerzõdés módosításának megkötése jogszerû lett volna, mivel a detoxikáló elleni lakossági tiltakozás következtében fennálltak a <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdésében foglalt feltételek, ezért visszautasítja a kezdeményezésben szereplõ jogsértéseket.<br>
Álláspontja szerint a szerzõdés megkötését követõen a szerzõdés felmondásával, érvényességével kapcsolatos kérdések elbírálása nem tartozik a Döntõbizottság hatáskörébe, hanem azt a <a href="http://net.jogtar.hu/jr/gen/getdoc.cgi?docid=99500040.tv#75">Kbt. 75. § </a>(2) bekezdése és a 76. § (1) és (2) bekezdése alapján bíróság jogosult elbírálni a szerzõdésmódosítás aláírásának elmaradására tekintettel, ezért kérte a kezdeményezés elutasítását. Elõadta továbbá, hogy a kezdeményezés el is késett, mivel a szerzõdésmódosítás aláírásának hiányában csak az eredeti szerzõdés megkötésének idõpontjától lehet a jogvesztõ határidõket számítani.<br>
A Döntõbizottságnak elsõdlegesen azt kellett vizsgálnia, hogy a kezdeményezésben foglaltak elbírálására rendelkezik-e hatáskörrel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 7. § (1) bekezdése szerint a közigazgatási szerv a hatáskörét és az illetékességét az eljárás minden szakaszában hivatalból köteles vizsgálni.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a közbeszerzésekkel kapcsolatos jogorvoslat körében a Döntõbizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
E § (2) bekezdése szerint a bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.<br>
A kezdeményezõ jogsértõ eseményként a közbeszerzési eljárást lezáró szerzõdés módosításnak az ÉPSZER GENERÁL Rt. által 2002. szeptember 12-én történt aláírását és a beruházással kapcsolatban a Hajdú-Bihar Megyei Önkormányzat 2002. szeptember 13-án hozott határozatát jelölte meg, ennek vizsgálatát kérte.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) bekezdése alapján a közbeszerzési eljárás az ajánlati felhívással vagy elõminõsítési eljárással indul, és a 61. § (5) bekezdése szerint az eljárás eredményérõl szóló tájékoztató közzétételével, illetve ha a szerzõdéskötés késõbb történik, azzal zárul le.<br>
Jelen közbeszerzési eljárás 2002. január 16-án kezdõdött és 2002. május 29-én, a tájékoztatónak a Közbeszerzési Értesítõben történõ megjelenése napján fejezõdött be.<br>
A kezdeményezés a közbeszerzési eljárást követõ, a közbeszerzés eredményeként megkötött szerzõdés módosításával összefüggõ magatartást tartja jogsértõnek.<br>
A Döntõbizottság szerint a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) és (2) bekezdésében meghatározott hatásköri rendelkezések alapján csak azon jogviták elbírálása tartozik a hatáskörébe, amelyek a lefolytatott közbeszerzési eljárás során elkövetett, a Kbt. 76. § (1) bekezdés b) és c) pontjaiban meghatározott körbe tartozó, vélelmezett szabálytalanságokkal kapcsolatosak. A közbeszerzésekkel kapcsolatos minden egyéb jogvita elbírálása a bíróság hatáskörébe tartozik, ezért a kezdeményezés elbírálására a Döntõbizottság nem rendelkezik hatáskörrel, így az eljárás során felmerült egyéb kérdéseket sem jogosult a Döntõbizottság - a fentiekben kifejtettek szerint - hatásköre hiányában vizsgálni.<br>
A fentiek alapján a Döntõbizottság megállapította, hogy a kezdeményezés vizsgálata, elbírálása nem tartozik a hatáskörébe, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerinti jogkövetkezményt alkalmazta, a kezdeményezést elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiek alapján a Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 7.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>