<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10067)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.573/15/2002.<br>
<br>
Tárgy: a Délépítõ Rt. jogorvoslati kérelme Tótkomlós Városi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Délépítõ Építõ és Szerelõ Rt. (6721 Szeged, Bocskai u. 10, képviseli: dr. Gyõry András ügyvéd, 6721 Szeged, Széchenyi tér 5., a továbbiakban: kérelmezõ) jogorvoslati kérelmét, melyet Tótkomlós Városi Önkormányzat (5940 Tótkomlós, Fõ út 1., nevében eljár: Thermál-BER Kft., 5600 Békéscsaba, Dr. Becsey Oszkár u. 10-12., a továbbiakban: ajánlatkérõ) "Tótkomlós, Rózsa Fürdõ Széchenyi Terv Turizmusfejlesztési Program keretében tervezett rekonstrukció megvalósítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. május 8-i 19. számában tette közzé részvételi felhívását 3014/2002 szám alatt nyílt elõminõsítési eljárásra, Tótkomlós, Rózsa Fürdõ Széchenyi Terv Turizmusfejlesztési Program keretében tervezett rekonstrukció tárgyában.<br>
Ajánlatkérõ a beszerzés tárgyát és mennyiségét a részvételi felhívás 3. pontjában határozta meg az alábbiak szerint:<br>
a) fürdõépület rekonstrukciója és bõvítése összesen 1114 m2 alapterülettel (meglévõ kétszintes épület átalakítása és a belsõ oldali "U" alakú tér egyszintes beépítésével egy új, 8,0 × 22,0 m-es fedett uszoda kialakítása),<br>
b) gyógyászati épület kialakítása 869 m2 alapterülettel (meglévõ 242 m2-es földszintes épület átalakításával és 627 m2-es kétszintes + tetõteres bõvítménnyel),<br>
c) strand- és termálmedencék rekonstrukciója, építése:<br>
- meglévõ 100/3-as méretû medence átépítése és vízgépészeti munkái,<br>
- meglévõ 203 m2 vízfelületû termálmedence építõmesteri és vízgépészeti felújítása és árnyékoló védõtetõ építése,<br>
- új 92 m2 vízfelületû pezsgõmedence építése árnyékoló védõtetõvel,<br>
- gyermek-élménymedence építése 100 m2 vízfelülettel.<br>
d) A fürdõ elõzõek szerinti létesítményeinek mûködéséhez szükséges technológiai gravitációs csatornák és nyomóvezetékek, illetve közmûbekötések és egyéb kapcsolódó építmények kiépítése a részvételi jelentkezési dokumentáció szerint.<br>
A részvételi felhívásra hat részvételi jelentkezés érkezett, amelyeket ajánlatkérõ elbírált, és közülük ötöt alkalmasnak minõsített. Errõl szóló döntését 2002. június 28-án kihirdette.<br>
Ajánlati felhívását 2002. július 5-én küldte meg az alábbi ajánlattevõknek: Békés Megyei Általános Építõipari és Vállalkozási Rt., ZÁÉV Rt.; Herma Kft., Strabag Kft. és kérelmezõ.<br>
Az ajánlati felhívás 11. pontjában meghatározta az ajánlattevõk pénzügyi, gazdasági és mûszaki alkalmassága igazolására kért tényeket és adatokat az alábbiak szerint:<br>
Az alkalmasnak elõminõsített ajánlattevõk kötelesek nyilatkozatban megerõsíteni, hogy helyzetükben nem következett be olyan változás, amely a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a elõírásainak értelmében lehetetlenné teszi ajánlattevõi pozíciójukat. Az elõminõsítési eljárás során benyújtott igazolások közül az ajánlattételi határidõre érvénytelenné váltak esetében újbóli érvényes dokumentumok benyújtása szükséges.<br>
Elõzõek elmulasztása az ajánlat érvénytelenségét vonja maga után.<br>
Az ajánlati felhívás 13. pontjában megjelölte, hogy az összességében legelõnyösebb ajánlat szempontja alapján bírálja el az ajánlatokat.<br>
Az ajánlatkérõ a 16. pontban az egyéb információk körében elõírta a következõket:<br>
- az ajánlatok "eredeti" példányát oldalanként folyamatos sorszámozással kell ellátni. Az ajánlatot cégszerûen alá kell írni, és minden olyan oldalát, amelyen cégszerû aláírás nem szerepel, a cégjegyzésre jogosult, vagy az általa (az ajánlatban dokumentáltan) felhatalmazott személynek - feketétõl eltérõ színû - szignójával kell ellátni. A másolati példányok kizárólag az eredetirõl készült fekete-fehér másolással készülhetnek. A formai követelményektõl eltérõen benyújtott ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen.<br>
- Az építési tevékenység végzéséhez szükséges a 45/1997. KTM rendelet 13. §-a szerinti kivitelezési - minden munkarészre kiterjedõ - tervdokumentáció elkészíttetése, amely tanúsítja az építési engedélyezési és az ajánlatkérési mûszaki dokumentációban részletezett követelmények teljesítését, a nyertes ajánlattevõk feladata.<br>
- Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglaltak alapján hiánypótlási lehetõséget biztosít.<br>
Az ajánlattételhez dokumentáció is rendelkezésre állt. Ennek volt része az ajánlattevõk eligazítását szolgáló "Útmutató", amely tartalmazta az ajánlati és szerzõdési feltételeket. (Az ajánlatkérõ 2002. július 26-án módosította az ajánlati felhívást és dokumentációt, amelyet az ajánlattevõkkel közvetlenül közölt). Elõírásai közül az alábbiak érvényességi feltételként jelentek meg:<br>
- az ajánlat kötelezõ tartalmán belül szerepelnek a vállalkozói árajánlat-mellékletei, köztük a változatlan tartalommal elkészített, tételesen beárazott tervezõi költségvetés, a járulékos költségek tételes költségvetése és a mûszaki-mennyiségi észrevételek tételes költségvetése, mint különbözõ dokumentumok (3.9) pont;<br>
- jóteljesítési bankgarancia nyújtásának nyilatkozattal történõ vállalása (5.2 pont);<br>
- az ajánlati ár képzésének szabálya, melynél "költség"-elem a változtatás nélkül beárazott tervezõi költségvetés ellenértéke (6.1 pont);<br>
- járulékos költségnek minõsülnek egyes közmûvek biztosításához szükséges engedélyek beszerzése, mérõórák elhelyezése és beüzemelése, a kiviteli tervdokumentáció elkészítése, az ezekre vonatkozó tételes költségvetés is az ajánlat kötelezõ része (7 pont);<br>
- a külön elkészített mûszaki észrevételekre vonatkozó tételes költségvetést mellékletként kell az ajánlatba csatolni, nem szabad a tervezõi költségvetés tételeivel azt összevonni.<br>
Az ajánlati dokumentáció része volt az ajánlattevõk által kitöltendõ "Vállalkozói árajánlat" címû iratminta is.<br>
Rész-, illetve többváltozatú ajánlattétel lehetõségét ajánlatkérõ kizárta.<br>
Helyszíni konzultációra 2002. augusztus 7-én került sor, ekkor ajánlatkérõ megerõsítette a kiviteli terv készítésére vonatkozó igényét. Késõbb számos kérdésre írásban adott választ.<br>
A kérelmezõ is feltett írásban kérdést, amely a "mobil berendezések" tétel pontosítására vonatkozott, és amelyre augusztus 29-én ajánlatkérõ írásban válaszolt.<br>
A 2002. szeptember 5-i ajánlattételi határidõre négy ajánlat érkezett, a felhívottak közül a Békés Megyei Általános Építõipari és Vállalkozási Rt. nem tett ajánlatot. Ajánlatkérõ a lebonyolító bevonásával értékelte az ajánlatokat. A bírálóbizottság 2002. szeptember 19-én megállapította, hogy pótolható hiányt egyik ajánlatban sem talált, így a hiánypótlást nem alkalmazza. Felmerült a kérelmezõ ajánlatának érvénytelensége is, erre vonatkozóan szakvélemény beszerzését tartották szükségesnek.<br>
Ajánlatkérõ képviselõ-testülete 2002. szeptember 23-án bírálta el az ajánlatokat. A nyertes ajánlattevõ a Herma Kft. lett, a kérelmezõ ajánlatát érvénytelenné nyilvánította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mivel az nem felelt meg az ajánlati felhívásban és a dokumentációban meghatározott feltételeknek.<br>
Szeptember 25-én nyilvános eredményhirdetésre került sor.<br>
Az ajánlatkérõ a Herma Építõipari Kft.-vel a vállalkozási szerzõdést 2002. október 16-án megkötötte.<br>
A kérelmezõt az ajánlata érvénytelenségét megalapozó indokokról szeptember 25-én írásban tájékoztatták az alábbiak szerint:<br>
<br>
1. Az ajánlattételi tervdokumentáció "Útmutató az ajánlattevõk számára" 6.1. pontja egyértelmûen intézkedik, hogy az ajánlati ár: "Az ajánlattételi mûszaki tervdokumentáció részét képezõ tételes tervezõi költségvetés változtatás nélküli beárazásával képzett költség", amit a "vállalkozói árajánlat" 1. pontjában kell szerepeltetni.<br>
<br>
2. Az "Útmutató az ajánlattevõk számára" 8. pontja intézkedik a mûszaki és mennyiségi észrevételek költségkihatásának kezelésérõl, amit a "vállalkozói árajánlat" 3. pontjában kell szerepeltetni. Ezen belül a 8.2. pont külön kihangsúlyozza, hogy az észrevételeket "el kell különíteni a tervezõi költségvetéstõl", illetve a 8.3. pont felhívja ajánlattevõk figyelmét, hogy "Az észrevételek költségvetési tételeit a tervezõt költségvetési kiírás egyes tételeivel nem szabad összevonni".<br>
<br>
3. Az ajánlat tételes átvizsgálása során az ajánlatkérõ a következõket állapította meg:<br>
a) A fürdõépület és nyári öltözõ belsõ villanyszerelési munkáinak 101. és 102. sorszámú tételének kiírt szövegét és mennyiségét megváltoztatta.<br>
b) Ugyanitt a 103. és 104. sorszámú tételek mennyiségét, a tervezõi kiíráshoz képest megduplázta (4 db helyett 8 db, illetve 2 db helyett 4 db van költségelve).<br>
c) Ugyanitt a 105. sorszámú tételt 106. sorszám alatt megismételte (kétszer szerepelteti ugyanazt a tételt), ugyanakkor a tervezõi kiírás 109. sorszámú tételét (motorbekötések háromszori próbával 32 db) ajánlatában nem szerepelteti.<br>
d) A külsõ kábel belsõ villanyszerelési munkáinak 26. sorszámú tétele az ajánlatban nem szerepel (5 db KVE-4 típusú végelzáró).<br>
e) Az ajánlat 211. oldalának 35. sorszámú tételében a tervezõi költségvetési kiírásban nem szereplõ munkanem szerepel, ugyanakkor a tervezõi költségvetési kiírás 35. sorszámú tételében kiírt munkát - tartószerkezet a szárazér fölötti kábel átvezetéséhez - az ajánlat nem tartalmazza.<br>
A kérelmezõ 2002. szeptember 30-án benyújtott jogorvoslati kérelmében kérte, hogy a Döntõbizottság állapítsa meg a jogsértést, semmisítse meg ajánlatkérõnek a kérelmezõ ajánlatát érvénytelenné nyilvánító, valamint eljárást lezáró döntését, marasztalja a jogsértõt a költségekben, alkalmazzon ideiglenes intézkedést.<br>
Kérelmének indokaiként az alábbiakat adta elõ:<br>
Ajánlatkérõ azzal indokolta a kérelmezõ ajánlatának érvénytelenné nyilvánítását, hogy a kérelmezõ nem teljesítette a költségvetés beárazásával kapcsolatos elõírást, azt megváltoztatva, illetve több esetben hiányosan árazta be. Kifogásként merült fel az is, hogy a kiegészítõ költségvetési tételeket nem elkülönítve adta meg a kérelmezõ. Az eljárásban a hiánypótlás lehetséges volt, többeket arra fel is hívta az ajánlatkérõ. Kérelmezõ nem vitatta, hogy az ajánlat készítése során "technikai hibákat" elkövetett, illetve a kiíráshoz képest a költségvetésen több helyen is változtatott, azonban - álláspontja szerint - ezek a hibák jelentéktelenek voltak, illetve hiánypótlással azokat ki lehetett volna javítani, nem eredményezhettek volna érvénytelenséget. Az a törvényi rendelkezés, hogy az ajánlatnak meg kell felelnie az ajánlatkérõ által közölt feltételeknek, nem értelmezhetõ a tökéletes egybeesés követelményeként. A határt akként kell ilyen esetekben meghúzni, hogy az eltérés befolyásolja-e az alapelvek teljesülését. Jelen eljárásban a kérelmezõ ajánlata lett volna a nyertes a megadott szempontrendszer szerinti értékelésben, ajánlatkérõ a döntéssel éppen az egyébként gyõztes ajánlat kizárására törekedett.<br>
Kérelmezõ 2002. október 9-én benyújtott kiegészítõ jogorvoslati kérelmében elõadta, hogy a nyertes ajánlat sem felelt meg maradéktalanul az ajánlati és dokumentáció feltételeinek. Az ajánlatkérõnek az alapelvekre tekintettel, egyforma szigorúsággal kellett a felhívásnak való megfelelõség kérdésében döntenie. Emiatt másodlagos kérelemként a nyertes, illetve a többi ajánlat érvénytelenségének megállapítását kérte.<br>
Elõadta, hogy 2002. október 8. napján tudomására jutott információk szerint a nyertes, a Herma Építõipari Kft. ajánlatában formai és tartalmi hibák találhatók az alábbiak szerint.<br>
Ajánlatkérõ "Útmutató az ajánlattevõk számára" 3.5. pontjában felhívta ajánlattevõket az ajánlattételi határidõre érvénytelenné váló igazolásuk felsorolására, és helyettük az érvényesek csatolására.<br>
Ajánlatkérõ az elõminõsítési eljárás megindításáról szóló hirdetményének 12.1. pontja értelmében csatolni kell 60 napnál nem régebbi cégkivonatot.<br>
A Herma Építõipari Kft. 2002. május 16-i keltezésû cégkivonatot csatolt, míg a módosított ajánlattételi határidõ 2002. szeptember 15-ig új cégkivonat csatolása kötelezõ volt az ajánlattételi felhívás szerint.<br>
Kérte a többi igazolás vonatkozásában a nyertes ajánlat ebbõl a szempontból történõ vizsgálatát.<br>
Ajánlatkérõ a fent felhívott Útmutató 2.5. pontjában elõírta, hogy az ajánlatot a "szükséges helyeken cégszerûen alá kell írni", mely kitételt a "Felhívás ajánlattételre" 16. pontja is tartalmazza.<br>
A nyertes ajánlattevõ az elõminõsítéses eljárásban becsatolta  címpéldányát, melybõl megállapítható, hogy a cég jegyzéséhez szükséges az aláírás fölött a cég nevének a szerepeltetése.<br>
A nyertes ajánlattevõ ajánlatát több helyen nem cégszerûen írta alá, pl. a 2., a 11., a 16. és a 225. oldalakon.<br>
A nyertes ajánlattevõ ajánlatát a 16. oldalon - bár az elõírás cégszerû aláírást követel - egyáltalában nem írta alá.<br>
Az Útmutató 2.5. pontja kimondja, hogy az ajánlat "minden olyan oldalát, amelyben cégszerû aláírás nem szerepel, a cégjegyzésre jogosult szignójával kell ellátni", mely kitételt a "Felhívás ajánlattételre" 16. pontja is tartalmazza. Ajánlatkérõ által kibocsátott "Felhívás ajánlattételre" 16. pontja kimondja, hogy "az ajánlatok eredeti példányát oldalanként folyamatos sorszámozással kell ellátni".<br>
A Herma Építõipari Kft. nyertes ajánlata az ajánlati biztosíték második oldalát - melynek a 12. oldalszámot kellett volna hogy kapja -, nem számozta be, és azt az oldalt ajánlattevõ képviselõje kézjegyével nem látta el.<br>
A nyertes ajánlat fõösszesítõje, valamint ajánlatkérõ ezzel kapcsolatosan rendelkezésre bocsátott formanyomtatvány a minta nincs összhangban, ugyanis a levont - 40 313 750 Ft-os tételt a mennyiségi észrevételeknél kellett volna szerepeltetni az ajánlatkérési dokumentáció szerint.<br>
A nyertes ajánlattevõ módosította a fenti formanyomtatványmintát, holott az ajánlatkérési dokumentáció 3.8. pontja szerint erre nincs lehetõség, illetve nem írta alá cégszerûen.<br>
Ajánlatkérõ - megkeresésére - 2002. augusztus 29. napján kelt levelében az alábbiakat közölte:<br>
"A mobil berendezéseket kérjük pontosan felsorolni szíveskedjenek az esetleges félreértések elkerülése végett, pl.: fogasok, krómacél stb."<br>
A nyertes ajánlat 192. oldalán 13. tételszám alatt szerepelteti a mobil berendezéseket, azonban ennek tényleges tartalma ismeretlen, figyelemmel arra, hogy ajánlatkérõ felhívása ellenére pontos felsorolás nem található.<br>
A Herma Építõipari Kft. jóteljesítési garancia ûrlapján (225. oldal) 24 hónapos lejárat szerepel, míg az értékelés 36 hónapot vesz figyelembe.<br>
A felhívás ajánlattételre elnevezésû dokumentum 7.2. pontja kimondta, hogy "a kiviteli tervek elkészítése nyertes ajánlattevõ feladata".<br>
A Herma Építõipari Kft. nyertes ajánlata részét képezõ vállalkozási szerzõdés 2. pontja a tervezést nem tartalmazza, illetve a 4.1. b) pont ötödik pontja ajánlatkérõ kötelezettségévé teszi "4 példány komplett kiviteli dokumentáció" átadását.<br>
Nyertes ajánlattevõ ajánlata ebbõl a szempontból legalábbis ellentmondásosnak mutatkozik.<br>
Ajánlatkérõ az Útmutató 3.9. pontjában meghatározta az árajánlat mellékleteit. A nyertes ajánlattevõ ajánlatához mellékelte a 3.9.1. és 3.9.2. pontokban írt költségvetést, valamint 3.9.3. pontban írt mûszaki tartalmat, azonban ellentétben az Útmutató 2.6. pontjában írtakkal, az ajánlatkérési dokumentációtól eltérõ helyen szerepel.<br>
Ajánlatkérõ három költségvetés elkészítését írta elõ, a nyertes ajánlat egy negyedik költségvetésként "mûszaki korrekció költségcsökkentõ hatását" szerepelteti, melyre nem lett volna módja.<br>
Észrevételezte, hogy a nyertes ajánlata tartalmazza a hálózatfejlesztési költségeket, mely szintén ellentétes a dokumentáció feltételeivel.<br>
A fentiekben megállapítható, hogy a nyertes ajánlattevõ ajánlata eltér az ajánlatkérési dokumentációtól.<br>
A kérelmezõ által a fentiekben felsorolt és álláspontja szerint az ajánlatkérési dokumentációval ellentétes tartalmi elemek a nyertes ajánlat érvénytelenségét is megalapozzák. Ennek kapcsán a kérelmezõ elsõdlegesen azt kérte, hogy az ajánlata érdemét nem befolyásoló hibákra tekintettel a kérelmezõ ajánlatát tekintse érvényesnek és vonja be ajánlatkérõ a pontozásba, vagy a nyertes ajánlat érvénytelenségét is állapítsa meg a Döntõbizottság.<br>
Az ajánlatkérõ nevében eljáró lebonyolító terjesztett elõ észrevételt, melyben elõadta, hogy a kérelmezõnek igaza van abban, hogy ajánlata érvényessége esetén õ lett volna a nyertes. Figyelemmel a rendelkezésre álló fedezet mértékére is a két legolcsóbb ajánlatot (Délépítõ Rt. és Herma Kft.) szaktervezõk bevonásával nagyon tüzetes vizsgálatnak vetették alá. Ennek során kerültek megállapításra a kérelmezõvel is közölt érvénytelenségi okok, amelyek tényleges súlya ugyan vitatható, azonban nem betûelütésekbõl származnak, hanem a kérelmezõ több helyen érdemben megváltoztatta a tervezõi költségvetési kiírás szövegét és mennyiségét, amit pedig a kiírás nem tett lehetõvé. A Herma Kft. ajánlatán kívül az összes ajánlat vonatkozásában is felmerült érvényességi kérdésként a hálózatfejlesztési költségek beépítése az ajánlati árba. Ajánlatkérõ szándéka szerint ezen költségtényezõt beleértette az ajánlati árba, de erre vonatkozó igényét egyértelmûen nem határozta meg, így ebbõl a szempontból nem érvénytelenített egyetlen ajánlatot sem, illetve azt a Herma Kft. ajánlatánál sem vette figyelembe. Lebonyolítóként javasolta az ajánlatkérõnek a szerzõdéskötés elhalasztását a jogorvoslati eljárás befejezéséig. A Herma Kft. ajánlata a kérelmezõ által kifogásoltak tekintetében is megfelel a felhívásnak és a dokumentációnak, azaz érvényes.<br>
A Herma Kft. - az elõírtaknak megfelelõen - nyilatkozatban megerõsítette, hogy helyzetében nem következett be olyan változás, amely lehetetlenné teszi ajánlattevõi pozícióját. Egyebekben a cégkivonat nem tartozik az igazolások közé.<br>
Ajánlattevõ ajánlatát minden szükséges helyen cégszerûen aláírta, ezen túlmenõen, mivel az oldalakat nem szignálta, hanem azokat is aláírta, így amelyik oldalon az aláírás fölött a cég elõnyomott neve is szerepel, azok az oldalak is cégszerûen aláírtak.<br>
Az "oldalankénti" megfogalmazáskor valóban nem számoltak azzal, hogy az ajánlatokban "kétoldalas" iratok is kerülhetnek. Az elbírálás során konzekvensen minden esetben azt vizsgálták, hogy minden "lap" legyen beszámozva és szignálva, hogy az ajánlatokból utólag "lapot" sem kivenni, sem hozzátenni ne lehessen. Amikor a lap hátoldalára kerül a közjegyzõi hitelesítés, azt sem tekintették soha új oldalnak.<br>
Miután az ajánlattétel idõszakában beruházó módosíttatta az ajánlattételi tervdokumentációt, amihez módosított költségvetési kiírást nem kapott a tervezõtõl, ebbõl adódott az a helyzet, hogy az útmutató nem volt összhangban a tervmódosítással. A módosítás a vitatott elektromos munkákat nem érintette. Mivel az ajánlattételi tervdokumentáció hiányossága miatt az ajánlattevõket nem lehet hátrányos helyzetbe hozni, ezért az értékelés során egyaránt elfogadták azt is, ha valaki nulla forinttal árazta be az elmaradó tételeket, de azt is, ha valaki az eredeti költségvetést beárazta, utána elmaradóként hozta a szóban forgó tételeket. Ezek a tételek nem tekinthetõk sem mennyiségi, sem mûszaki észrevételnek.<br>
Álláspontja szerint a kérelmezõnek akkor lenne ebben a kérdésben igaza, ha a tervdokumentáció módosításkor a módosított költségvetési kiírást is átadta volna ajánlattevõknek, és azt bármelyik ajánlattevõ figyelmen kívül hagyta volna.<br>
Kérelmezõ a Délépítõ Rt. kérdését úgy tüntette fel, mintha az az ajánlatkérõ válasza lenne, pedig ajánlatkérõ válaszában pontos felsorolást nem írt elõ.<br>
Az ajánlattételi dokumentációban megkövetelt és az ajánlathoz csatolt adatlapon és szerzõdéstervezetben a vállalt 36 hónap szerepel. A kifogásolt ûrlapot nem kérték, kérelmezõ sem csatolt ilyen ûrlapot, így annak tartalmát nem is vizsgálták.<br>
A Herma Építõipari Kft. szerzõdéstervezetének 2.5. pontja (206. oldal) értelmében az ajánlat a szerzõdés elválaszthatatlan része, aminek 226. oldalán szereplõ nyilatkozat - mely megjelöli az ajánlattevõ által a kiviteli tervek elkészítésére megbízni kívánt irodákat -, cáfolja kérelmezõ állítását, mely szerint a nyertes ajánlat nem tartalmazza a kiviteli terv elkészítésére vonatkozó kötelezettséget. Megjegyezte, hogy a nyertes ajánlattevõ által elkészítendõ kiviteli tervet - a kivitelezés elõtt - beruházóval jóvá kell hagyatni, erre vonatkozott a vállalkozási szerzõdés rendelkezése arra nézve, hogy a beruházó adja át a kiviteli tervet ajánlattevõnek.<br>
Elõadták, hogy a Herma Kft. megfelelõen határozta meg a mûszaki korrekció értékcsökkentõ hatását külön költségvetésben, hiszen ajánlatkérõ módosított költségvetési kiírást nem készített.<br>
A hálózatfejlesztési költségek szerepeltetése irreleváns volt az érvényesség szempontjából, miután a dokumentáció elõírása e tekintetben nem volt egyértelmû.<br>
Egyéb érdekeltek közül a nyertes ajánlattevõ Herma Kft. kérte a megalapozatlan kérelem elutasítását. A kérelmezõ által jelzett észrevételek nem alapozzák meg az õ ajánlatának érvénytelenségét. A kérelmezõ által állított érvénytelenségi okok közül a cégkivonat érvényességét az elõminõsítési szakaszban kellett vizsgálni, a cégszerû aláírás megfelel a címpéldányban foglaltaknak, az ajánlat folyamatos lapszámozással került benyújtásra, a költségvetés összeállítása az elõírtaknak megfelel, kifejezett nyilatkozata szerint 36 hónap jóteljesítési garanciát vállalt, amit az ajánlatkérõ helyesen értékelt. Ajánlatának 196. oldalán szerepel a kiviteli terv készítésének költsége, és a kiegészítõ mûszaki leírásra nem volt elõírás, hogyan kell az elõkészítõ anyagban kezelni; az elkülönített módon történõ kezelés szabályos volt. Ajánlata érvényes volt, mert minden tekintetben megfelelt a felhívásnak.<br>
A fentiekre tekintettel nyertes ajánlattevõ ajánlata megfelel az ajánlattételi dokumentációban meghatározott feltételeknek, ajánlata érvényes.<br>
A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.<br>
Ajánlatkérõ a vállalkozási szerzõdést 2002. október 16-án megkötötte a nyertes ajánlattevõvel.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a kérelem alaptalan.<br>
A kérelmezõ tisztában volt azzal ajánlata elkészítésekor, hogy az ajánlati ár meghatározását szigorú tartalmi és formai elõírások szerint kell elvégeznie az ajánlati felhívás és az ajánlattételi dokumentáció szerint. Az ajánlati felhívás és az ajánlattételi dokumentáció feltételeit az eljárás során nem vitatta.<br>
A Döntõbizottság megállapította, hogy a kérelmezõ ajánlatában több ponton az ajánlattételi dokumentáció "Útmutató az ajánlattevõk számára" címû 6.1. pontját megsértette, amikor az ajánlattételi mûszaki tervdokumentáció részét képezõ tételes tervezõi költségvetés szövegét, mennyiségi elõírásait, azaz annak mûszaki tartalmát megváltoztatta. Továbbá sértette az útmutató 8.2. és 8.3. pontját, mely szerint az ajánlattevõi észrevételeket, melyek az ajánlati tervdokumentáció mûszaki és mennyiségi felülvizsgálatára vonatkoznak, a tervezõi költségvetéstõl el kell különíteni, illetve az észrevételek tételes költségvetési tételeit a tervezõi kiírás egyes tételeivel nem szabad összevonni.<br>
A Döntõbizottság megállapítása szerint a fenti elõírásokat a kérelmezõ ajánlatában az alábbi pontokon sértette meg:<br>
<br>
1. A kérelmezõ ajánlatának 198. oldalán a 101. és 102. villanyszerelésre vonatkozó költségvetési tervezõi tételeket megváltoztatta olyan mértékben, hogy nem tehetõ meg a mûszaki tartalom beazonosítása, továbbá a tételekhez tartozó mennyiségek sem egyeznek. A Döntõbizottság nem fogadta el a kérelmezõ hivatkozását, hogy pusztán a két tétel felcserélése történt, tekintettel arra, hogy a vonatkozó két tétel szövege is eltér a belsõ villanyszerelési munkákra vonatkozó árazatlan költségvetés szövegezésétõl.<br>
<br>
2. A kérelmezõ ajánlatának 198. oldalán az árazatlan költségvetés elõírásával ellentétesen a 103. tételnél 4 darab helyett 8 darab, a 104. tételnél 2 darab helyett 4 darabot adott meg.<br>
<br>
3. A kérelmezõ ajánlatának 199. oldalán a 105. tétel másodszor is megadásra került a 106. tételszám alatt, míg a 109. számú tételt a kérelmezõ kihagyta ajánlatából.<br>
<br>
4. A kérelmezõ ajánlatának 209. oldalán hiányzik a külsõ kábel villanyszerelési munkáinak 26. sorszámú tétele.<br>
<br>
5. A kérelmezõ ajánlatának 211. oldalán a 35. tételszám alatt más mûszaki tartalmú munka szerepel, mint amit a tervezõi kiírás 35. tételszáma tartalmaz, hiányzik a tartószerkezet a szárazér fölötti kábel átvezetéséhez megjelölésû munkanem.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének elsõ fordulata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság álláspontja szerint a fenti érvénytelenségi okok valósak, tekintettel arra, hogy a kifogásolt részek a kérelmezõ ajánlatának részét képezték, függetlenül azok nagyságrendjétõl. Az ajánlatkérõ által megállapított fenti hiányosságok tartalmi jellegûek voltak, azaz nem olyan formai hibáknak minõsülnek, melyek hiánypótlás tárgyát képezhették.<br>
A Döntõbizottság nem osztotta a kérelmezõ álláspontját, hogy az érvénytelenség megállapítására csak akkor kerülhet sor, ha az ajánlati felhívás és a dokumentáció feltételeitõl történõ eltérés egyben sérti a közbeszerzési eljárás tisztaságát, illetve az esélyegyenlõséget. Az ajánlatkérõnek a Kbt. nem ad lehetõséget mérlegelésre abban, hogy csak ebben a fenti esetben zárja ki az érvénytelen ajánlatot benyújtó ajánlattevõt, az érvénytelenség megállapítása kötelezõ a Kbt. 25. §-ában meghatározott kógenciára tekintettel az ajánlati felhívás, illetve a dokumentáció feltételeitõl való eltérés esetén.<br>
A Döntõbizottság megállapította, hogy a kérelmezõnek a Herma Kft. ajánlatával kapcsolatos jogorvoslati kérelme is alaptalan az alábbi indokok szerint:<br>
l. A kérelmezõ teljesítette a részvételi felhívás 12.l. pontjának elõírását a cégkivonatra és a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti nyilatkozatra vonatkozóan. Az ajánlati felhívás 11. pontja kizárólag az elõminõsítési eljárás során már benyújtott igazolások esetleges érvénytelenné válása esetére írta elõ újbóli érvényes dokumentumok benyújtását. A cégkivonat nem tartozik sem a Kbt. 46. §-a alá, sem pedig a Kbt. 44. §-a szerinti alkalmassági igazolások körébe.<br>
<br>
2. A kérelmezõ által a nyertes ajánlatában megjelölt oldalakon a cégszerû aláírás hiányos voltára vonatkozó kifogás nem megalapozott, mivel az ügyvezetõ, Lehoczky András aláírása minden oldalon szerepel és az aláírási címpéldány szerinti elõnyomtatott cégnév a lapok fejlécében szerepel. Megjegyzi a Döntõbizottság, hogy a kérelmezõ által megjelölt és általa formai hiányosságnak minõsített kifogás egyébként sem lehetne érvénytelenségi ok, mivel hiánypótlás tárgya lehetett volna.<br>
<br>
3. A nyertes ajánlatnak az ajánlati biztosítékkal kapcsolatos bankgarancia-nyilatkozata megfelel a folyamatos sorszámozás követelményének, mivel a kétoldalas dokumentum elsõ oldalán szerepel az aláírás, a második oldalon pedig szerepel a banki cégszerû aláírás, ami kizárja a visszaélés lehetõségét, mely e formai elõírás célja. Ez az egyébként formai hiányosság is pótoltatható lett volna az ajánlatkérõ részérõl, azonban erre nem kapott a Herma Kft. felszólítást.<br>
<br>
4. Nem valóságos ellentmondás, hogy a nyertes vállalkozói árajánlata és a költségvetési fõösszesítõ nincs összhangban a dokumentáció módosítása kapcsán (a mûszaki tartalmat csökkentették) levonandó 40 313 750 Ft-os tétel vonatkozásában. Megállapítható, hogy a dokumentáció módosítása kapcsán nem történt meg a tervezõi költségvetés módosítása is. Tehát a nyertes változtatás nélkül árazta be a tervezõi költségvetést, majd ezt korrigálta a levonandó tétellel és ezt a "Vállalkozói árajánlaton" is feltüntette Az esélyegyenlõség nem sérült, mivel a kérelmezõ sem külön, hanem a tervezõi költségvetés beárazásánál végezte el a korrekciót, és ezt a megoldást is elfogadta az ajánlatkérõ. Tehát az ajánlatkérõnek az a hibás eljárása, hogy a megváltoztatott dokumentáció kapcsán nem korrigálta a tervezõi költségvetést, nem jelentett hátrányt az ajánlattevõk ajánlatának érvényességi vizsgálata kapcsán egyik ajánlattevõre sem.<br>
<br>
5. A nyertes ajánlatának 192. oldalán a 13. tételszám alatt szabályosan szerepel a mobil berendezések megjelölése; tekintettel arra, hogy a nyertes a kérelmezõ kérdésére adott lebonyolítói válasznak pontosan megfelelõen határozta meg ezt a tételt, tehát konkrét felsorolás nélkül. A mobil berendezések felsorolását csak a kérelmezõ kérte, ajánlatkérõ ezt nem jelölte meg elõírásként.<br>
<br>
6. A nyertes ajánlattevõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerinti ajánlattevõi nyilatkozatának 5. pontjában, valamint a vállalkozási szerzõdés 9.2. pontjában 36 hónap jóteljesítési garanciát vállalt. Tehát a nyertes ajánlattevõ 36 hónapos jóteljesítési garancia vállalását kellett figyelembe venni az ajánlatkérõnek, melyet az ajánlati kötöttség körében tett. Az ajánlatának 225. oldalán szereplõ "ûrlap" csatolása nem volt elõírás, azt figyelembe venni nem lehetett, legfeljebb a nyertes ajánlattevõ által javasolt blankettaformaként lehetett minõsíteni.<br>
<br>
7. A nyertes ajánlat járulékos költségre vonatkozó összesítõje szerint a 7. tételszám alatt megadta a kiviteli tervek elkészítésének költségét, tehát a nyertes ajánlattevõ azt vállalta, továbbá ajánlatának 226. oldalán kifejezetten nyilatkozik is erre. A vállalkozási szerzõdés 4.1. b) pont 5. pontjában foglalt megrendelõi, illetve ajánlatkérõi kötelezettség elõírása 4 példány komplett kiviteli dokumentáció átadására pedig azért nem ellentmondás, mivel a leszállított kiviteli tervet az ajánlatkérõnek mint beruházónak kell jóváhagynia, majd ezt követõen bocsátja azt a kivitelezõ rendelkezésére.<br>
<br>
8. Nem indokolt a kérelmezõnek azon kifogása sem, amely a nyertes ajánlattevõ által megadott és az ajánlatkérõ által nem elõírt "mûszaki korrekció értékcsökkentõ hatása" címû költségvetéssel kapcsolatos. A nyertes ajánlattevõ kénytelen volt a dokumentáció módosítása kapcsán csökkent mûszaki tartalmat meghatározni, miután nem állt rendelkezésére módosított tervezõi költségvetés. A nyertes ajánlattevõ tehát nem az õ érdekkörében bekövetkezett módosítás kapcsán szabályosan járt el, mikor változtatás nélkül beárazta a tervezõi költségvetést, majd korrigálta azt a kihagyandó tételekkel, ezért ez nem minõsül kivitelezõi észrevételnek. Az ajánlatkérõ elfogadta a kérelmezõ módszerét is, mely szerint a tervezõi költségvetés beárazásánál végezték el a korrekciót, tehát az esélyegyenlõség alapelve nem sérült.<br>
<br>
9. A közmûfejlesztési hozzájárulás vonatkozásában a Döntõbizottság elfogadta az ajánlatkérõ, illetve a lebonyolító azon nyilatkozatát, hogy a dokumentáció nem volt egyértelmû e körben. Ugyanis a 7.1.1. pont és a 7.1.2. pont rendelkezik a közüzemi mérõ elhelyezésérõl, beüzemelésérõl és a külsõ elektromos munka, a közmûépítés, a rákötésekhez szükséges üzemeltetõi és hatósági engedélyek beszerzésérõl, és e körbe beleérthetõ a fenti tétel, de kifejezetten az nincs megjelölve. Ezért az ajánlatok érvényességi vizsgálata során ennek a tételnek a kihagyása, vagy az ajánlatban való beépítése sem vezethetett érvénytelenséghez.<br>
A Döntõbizottság nem látta indokoltnak a többi ajánlat érvényességi vizsgálatát, tekintettel arra, hogy a kérelmezõnek a nyertes ajánlattevõ viszonylatában állt fenn az érdeksérelme, figyelemmel a megkötött vállalkozási szerzõdésre is.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 7.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>