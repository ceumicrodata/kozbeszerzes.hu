<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10210)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.640/5/2002.<br>
<br>
Tárgy: a Garage Kft. jogorvoslati kérelme a Szent István Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Garage Ingatlankezelõ és Hasznosító Kft. (1088 Budapest, Múzeum u. 9., képviseli: dr. Wahl István ügyvéd, 1067 Budapest, Podmaniczky u. 41. I/3., a továbbiakban: kérelmezõ), jogorvoslati kérelmének, amelyet a Szent István Egyetem (2103 Gödöllõ, Páter Károly u. l., nevében és megbízásából eljár: ÉPBER Építõipari Beruházási Szervezõ Rt., 1056 Budapest, Belgrád rkp. 3-4., a továbbiakban: ajánlatkérõ) "A" kollégium magas tetõ építésének és tetõtér beépítésének kivitelezése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (7) bekezdését, valamint a 44. § (2) bekezdés a) pontjára tekintettel a 44. § (6) bekezdését, ezért az ajánlati felhívást megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Kötelezi a Döntõbizottság ajánlatkérõt, hogy a kérelmezõ részére a határozat kézbesítésétõl számított 15 napon belül a 150 000 Ft, azaz egyszázötvenezer forint igazgatási szolgáltatási díjat fizesse meg. A jogorvoslati eljárásban ezen felül felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek nyilatkozatai és észrevételei alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. október 9-én megjelent 41. számában tette közzé nyílt közbeszerzési eljárás lefolytatására szóló felhívását 8182/2002. sz. alatt.<br>
Ajánlatkérõ a felhívás 11. a) 6. pontjában az ajánlattevõk pénzügyi, gazdasági és mûszaki alkalmasságára kért adatok és tények között elõírta, hogy a mûszaki alkalmasság igazolható:<br>
,,Az elõzõ 3 év (külön megjelölve a folyamatban lévõ beruházásokat) legjelentõsebb, a jelen közbeszerzéshez hasonló nagyságrendû oktatási célú referenciáinak ismertetése a dokumentációban megadott tartalommal, valamint a referenciaként megjelölt intézmény beruházója által írásban megerõsített referenciaigazolással (1999., 2000., 2001.)."<br>
A 11. b) pontban az alkalmatlanná minõsítés szempontjait határozta meg ajánlatkérõ. Ezek között a mûszaki alkalmasság a 3. pont, eszerint alkalmatlan az az ajánlattevõ, aki:<br>
,,a jelen közbeszerzés tárgyát képezõ feladathoz hasonló nagyságrendû (min. 100 M Ft.) oktatási célú feladatot közbeszerzési eljárás keretében a vizsgált 3 év (1999., 2000., 2001.) folyamán nem végzett, illetve nem teljesített, és így ezekrõl megfelelõ megvalósulási referenciákkal nem rendelkezik (nem csatol pozitív referencialevelet)."<br>
Kérelmezõ 2002. október 21-én nyújtott be jogorvoslati kérelmet, melyben a felhívás 11. b) 3. pontban megfogalmazott alkalmatlansági szempontot sérelmezi. Álláspontja szerint azzal, hogy ajánlatkérõ csak közbeszerzési eljárás keretében megvalósuló beruházást fogad el megfelelõ referenciának, sérti a Kbt. alapelveit. Kéri a fenti elõírásra vonatkozó döntés megsemmisítését és ideiglenes intézkedésként az eljárás felfüggesztését.<br>
Ajánlatkérõ nevében a lebonyolító ÉPBER Rt. tett észrevételt, melyben elõadta, hogy álláspontja szerint az ajánlati felhívás mindenben megfelel a Kbt. elõírásainak. Azzal, hogy kizárólag közbeszerzési eljárás keretében megvalósuló beruházást fogad el megfelelõ referenciának, biztosítja azt, hogy valóban piaci értéken megvalósuló beruházások referencia megjelölése történhessen. Álláspontja szerint a közbeszerzési eljárás szigorú szabályai teszik lehetõvé azt, hogy ajánlattevõk és azok alvállalkozói megfelelõ biztonságot jelentsenek ajánlatkérõ számára.<br>
A Döntõbizottság a rendelkezésére álló iratokból a felek írásbeli nyilatkozatai alapján megállapította, hogy a jogorvoslati kérelem megalapozott az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia.<br>
Ajánlatkérõ felhívása 11. a) 6. pontjában az ajánlattevõk mûszaki alkalmasságára kért adatokat akként, hogy az elõzõ három év legjelentõsebb, a jelen közbeszerzéshez hasonló nagyságrendû, oktatási célú referenciáinak ismertetését kérte.<br>
A Döntõbizottság megállapította, hogy ajánlatkérõ az ajánlati felhívás 11. a) 6. pontját a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontjának és a 44. § (7) bekezdésének keretében megfelelõen határozta meg, amikor a mûszaki alkalmasság igazolhatóságához az elõzõ legfeljebb három év hasonló nagyságrendû, oktatási célú referenciáinak ismertetését kérte. Ezen meghatározás az ajánlat elbírálási szempontjaiként csak olyan tényezõket fogalmaz meg a referenciával kapcsolatban elvárásként, amelyek beszerzés tárgyára és reálisan számon kérhetõ teljesítési körülményekre vonatkoznak.<br>
Az ajánlati felhívás 11. b) 3. pontban az alkalmatlanná minõsítés szempontját ajánlatkérõ úgy határozta meg, hogy a jelen közbeszerzés tárgyát képezõ feladathoz hasonló nagyságrendû oktatási célú feladatot közbeszerzési eljárás keretében a vizsgált három év folyamán nem végzett, illetve teljesített.<br>
Ajánlatkérõ az alkalmatlanság megállapíthatóságánál az alkalmasság igazolási módjához viszonyítottan egy új elemet emelt be, mégpedig azt, hogy a referenciát illetõen attól tette függõvé a megfelelõséget, hogy az ajánlattevõ közbeszerzési eljárás keretében teljesített-e jelen közbeszerzés tárgyát képezõ feladathoz hasonló feladatokat. Ez az új elem meghaladja a mûszaki alkalmasság igazolására elõírt körülményeket. Ezzel megbomlik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdésében elõírt összhang, az egymásnak megfelelõség a mûszaki alkalmasság igazolására kért adatok, illetve az alkalmatlanság tekintetében elõírt körülmények között. Ajánlatkérõ csak olyan körülmény miatt nyilváníthat alkalmatlanná ajánlattevõt, amelyet alkalmassági körülményként már elõírt. Jelen esetben pedig ez a körülmény nem volt nevesítve az alkalmasság igazolására kért adatok körében.<br>
Ez az új elem egyben a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglaltakat is meghaladóan ír elõ körülményt, mivel ajánlatkérõnek az (1)-(2) bekezdésben meghatározott adatok és tények kérését a közbeszerzés tárgyára kell korlátoznia. Az ajánlattevõ alkalmasságát egy adott feladat elvégzésére nem az bizonyítja, hogy közbeszerzésen nyerte-e a munkát vagy sem, hanem hogy végzett-e ilyen jellegû és nagyságrendû kivitelezést. Ez az új körülmény - azonkívül, hogy nincs nevesítve az alkalmasság igazolásánál - indokolatlanul szûkíti a lehetséges ajánlattevõk körét.<br>
A fentiekre tekintettel a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdését, valamint a 44. § (2) bekezdés a) pontjára tekintettel a 44. § (6) bekezdését. Az ajánlati felhívás 6. a) pontja szerint számított ajánlattételi határidõ 2002. november 19-e, erre tekintettel a jogsértés csak az ajánlati felhívás megsemmisítésével reparálható, ezért a Döntõbizottság megsemmisíti a rendelkezõ rész szerint az ajánlati felhívást.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A Kbt. kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását.<br>
A Döntõbizottság az összes körülményt mérlegelve arra a következtetésre jutott, hogy a jogsértés a megsemmisített felhívásra tekintettel reparálható.<br>
A fentiekre tekintettel állapította meg a Döntõbizottság az irányadó költségvetési törvényben meghatározott minimális összegû bírságot ajánlatkérõvel szemben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján jogsértést megállapította, a c) pontja alapján megsemmisítette az ajánlati felhívást, az f) pont alapján bírságot szabott ki és a h) pont szerint - tekintettel a jogszabálysértés megállapítására - rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november. 15.<br>
<br>
Dr. Szaller Ottó s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>