<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9988)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.584/13/2002.<br>
<br>
Tárgy: a Magyar Épületszerelõ Rt. jogorvoslati kérelme Rózsaszentmárton Község Önkormányzatának Képviselõ-testülete közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Épületszerelõ Rt. (1097 Budapest, Koppány u. 13-15., a továbbiakban: kérelmezõ) kérelmének, melyet a Rózsaszentmárton Község Önkormányzatának Képviselõ-testülete (3033 Rózsaszentmárton, Kossuth L. u. 1., a továbbiakban: ajánlatkérõ) "Idõsek otthona, 3033 Rózsaszentmárton, Apci u. 2." tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, ezért a Döntõbizottság az ajánlatkérõ eljárást lezáró döntését megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi továbbá az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizesse be.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. augusztus 7-én nyílt eljárásra szóló ajánlati felhívást tett közzé a fenti beszerzés tárgyában a Közbeszerzési Értesítõben 6437/2002 szám alatt.<br>
Az ajánlati felhívás 3. a) pontjában az ajánlatkérõ kizárta a részajánlattétel lehetõségét.<br>
Az ajánlatkérõ az ajánlati felhívás 9. pontjában elõírta a pénzügyi ellenszolgáltatás teljesítésének feltételeit, illetve hivatkozott a vonatkozó elõírásokra: 4 részszámla volt benyújtható, melynek összege az ajánlati ár 20-20%-a, a mûszaki ellenõr teljesítésigazolása alapján végszámla hiánymentes átadás-átvételt követõen nyújtható be. A számlák kiegyenlítési határideje: a benyújtást követõ 45. nap, de az ajánlatkérõ kedvezõbb fizetési feltételt is elfogad.<br>
Az ajánlati felhívás 11. pontja tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, továbbá meghatározta az ajánlattevõnek a szerzõdés teljesítésére alkalmatlanná nyilvánításának szempontjait.<br>
Az ajánlati felhívás 13. a) pontja tartalmazta, hogy az ajánlatok elbírálási szempontja az összességében legelõnyösebb ajánlat, melyhez ajánlatkérõ meghatározta a részszempontokat a hozzá tartozó súlyszámokkal:<br>
részszempontok	súlyszámok<br>
- bruttó ajánlati ár	15<br>
- kötelezõ mértéken felüli garanciavállalás	5<br>
- napi késedelmi kamat mértéke	4<br>
- fizetés teljesítésének határideje	2<br>
Az ajánlatok részszempontok szerinti tartalmi elemeinek értékelés során adható pontszám: 1-10.<br>
Elbírálási módszer: a legkedvezõbb ajánlat kapja a legmagasabb pontszámot, s ehhez viszonyítottan a többi ajánlattevõ részpontszáma számtani arányosítással kerül meghatározásra.<br>
Az ajánlatkérõ a Kis és Társa Építõipari Szolgáltató Betéti Társasággal megbízási szerzõdést kötött a közbeszerzés tárgyát képezõ beruházás mûszaki ellenõrzési és lebonyolítási feladatainak ellátására, valamint a közbeszerzési eljárás elõkészítésére, lebonyolítására.<br>
Az ajánlattevõ dokumentációt is rendelkezésre bocsátott, mely az ajánlatok kötelezõ tartalmát és a beruházás mûszaki dokumentációját tartalmazta.<br>
Az ajánlati szakaszban a kérelmezõ tett fel mûszaki jellegû kérdéseket, melyekre ajánlatkérõ válaszolt.<br>
A 2002. szeptember 17-i ajánlattételi határidõre a kérelmezõ, a BITU-BAU Kft. és a COMPTERV Kft. nyújtotta be ajánlatát.<br>
Az ajánlatkérõ képviselõjeként eljáró Kiss és Társa Bt. a COMP-TERV Kft.-t hiánypótlásra szólította fel, majd a hiányok pótlását követõen elvégezte az ajánlatok tartalmi értékelését és a COMP-TERV Kft. ajánlatát javasolta a képviselõ-testületnek nyertesként történõ elfogadásra.<br>
Az ajánlatkérõ képviselõ-testülete a javaslatot elfogadta, és a COMP-TERV Kft. ajánlatát hirdette ki a 2002. szeptember 27-i eredményhirdetésen nyertes ajánlatként.<br>
A kérelmezõ 2002. október 2-án nyújtotta be jogorvoslati kérelmét, melyben kérte a jogsértés megállapítását az ajánlatkérõ eljárást lezáró döntésének a megsemmisítését. Kérelme indokaként elõadta, hogy a nyertes ajánlattevõ KOMP-TERV Kft. 30 napos fizetési határidõt adott meg  ajánlatában, mely nem felel meg az ajánlati felhívásban meghatározott, a számlák kiegyenlítésére vonatkozó feltételnek, a 45 napos fizetési feltételhez képest az ajánlatkérõ számára kedvezõtlenebb. Mivel a nyertes ajánlattevõ ajánlata e tekintetben nem felel meg az ajánlati felhívásnak, ezért ezt az ajánlatot a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenné kellett volna nyilvánítani. Az eredményhirdetési jegyzõkönyv és az írásbeli összegzés megküldésének idõpontját kifogásolta, majd annak megtörténtét írásbeli beadványában bejelentette. Hivatkozott arra is, hogy a COMP-TERV Kft. ajánlatának érvénytelensége esetén a következõ legkedvezõbb ajánlatot õ tette, tehát a nyertes ajánlat érvénytelenítése esetén õ lenne az eljárás nyertese. Kérte ideiglenes intézkedés keretében a szerzõdéskötés megtiltását.<br>
Ajánlatkérõ 2002. október 2-án a bontásról készült közjegyzõi jegyzõkönyvet, az összegzést az eljárásról és az eredményhirdetési jegyzõkönyvet az ajánlattevõk részére megküldte a 2002. szeptember 27-i eredményhirdetéstõl számított 5 munkanapon belül.<br>
Ajánlatkérõ észrevételt tett, mely szerint az ajánlattevõk az ajánlati dokumentáció 2. számú mellékletében nyilatkoztak a pályázati feltételek elfogadásáról, az értékelésnél pedig az ajánlatkérõ a COMP-TERV Kft. ajánlatát 0 pontra értékelte, tehát a nyertes ajánlata a fizetési feltétel szempontjából 0 pontot kapott.<br>
Az ajánlatkérõ a fenti indokok alapján kérte a jogorvoslati kérelem elutasítását.<br>
A COMP-TERV Kft. észrevételében arra hivatkozott, hogy álláspontja szerint az ajánlatkérõ nem jelölte meg az ajánlati felhívásban, hogy kinek a számára fogad el kedvezõbb feltételt, ezért ajánlata nem érvénytelen.<br>
A Döntõbizottság ideiglenes intézkedésként a D. 584/7/2002. számú határozatával a szerzõdéskötést megtiltotta.<br>
A Döntõbizottság a közbeszerzési eljárásban keletkezett iratok, a felek írásbeli és a tárgyaláson tett nyilatkozatai alapján megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés 1. fordulata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy a COMP-TERV Kft. ajánlata az ajánlati felhívás 9. pontjában foglalt a pénzügyi ellenszolgáltatás teljesítésének feltételeire vonatkozó, a számlák kiegyenlítésével kapcsolatos elõírásának nem felelt meg, mikor a fizetési határidõt 30 napban határozta meg.<br>
A vonatkozó elõírás ugyanis a számlák kiegyenlítési határidejét a benyújtást követõ 45. napban határozta meg azzal, hogy ajánlatkérõ ennél kedvezõbb fizetési feltételt is elfogad. Tehát az ajánlatkérõ a 45 napos fizetési határidõt, mint a számlák kiegyenlítési határidejére vonatkozó legkorábbi határidõt határozta meg, melytõl ajánlattevõk csak az ajánlatkérõre kedvezõbb, késõbbi fizetési határidõ vállalásával térhettek el.<br>
Tekintettel arra, hogy a COMP-TERV Kft. ajánlata ellentétes volt az ajánlati felhívás fenti, a számlák kiegyenlítésére vonatkozó elõírásával, ezért az érvénytelen.<br>
A Döntõbizottság nem osztotta a COMP-TERV Kft. álláspontját, mely szerint az ajánlati felhívás nem határozta meg a számlák kiegyenlítési határidejével kapcsolatosan kizárólag, hogy az ajánlatkérõre kedvezõ fizetési feltétel lehetséges csak, tehát az egyes ajánlattevõkre kedvezõ fizetési határidõ megadása is lehetséges volt.<br>
Az ajánlati felhívás közzétételét az ajánlatkérõ kezdeményezte a saját beszerzése céljából, annak feltételeit a Kbt. kógens rendelkezéseinek korlátai között a saját érdekében határozta meg. Az ajánlatkérõ az összességében legelõnyösebb ajánlati bírálati szempont alapján az ajánlatok értékelése során a fizetési feltételek vonatkozásában a kérelmezõ 50 napos fizetési határidejére 4 pontot, a BITU-BAU Kft. 61 napos fizetési feltételére 10 pontot adott, míg a COMP-TERV Kft. ezen ajánlati elemére 0 pontot adott. Tehát az értékelés is alátámasztja, hogy az ajánlatkérõ nem az ajánlattevõkre kedvezõbb és 45 napnál rövidebb fizetési határidõ megadását írta elõ az ajánlati felhívásban, hanem egyértelmûen a saját gazdasági érdekei szerinti 45 napnál hosszabb fizetési határidõ megadását várta el az ajánlattevõktõl.<br>
A Döntõbizottság nem fogadta el az ajánlatkérõ érvelését, hogy a COMP-TERV Kft.-nek az ajánlati dokumentáció 2. számú melléklete szerinti nyilatkozata kizárja a 30 napos fizetési határidõre alapozott érvénytelenség megállapítását.<br>
Az ajánlati dokumentáció 2. sz. melléklete szerinti nyilatkozat csak azon felfüggesztõ feltétel esetén érvényesül, amennyiben az ajánlattevõ a pályázatot elnyeri, és annak alapján a vállalkozási szerzõdést megkötik vele. Tehát ez a nyilatkozat a közbeszerzési eljárás befejezését jelentõ szerzõdéskötést követõ idõszakra tartalmaz jogi kötelezettségvállalást az ajánlattevõ részérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése viszont az ajánlattételi szakaszra vonatkozóan írja elõ, hogy az ajánlattevõnek az ajánlati felhívásban, illetve a dokumentációban meghatározott feltételeknek megfelelõen kell az ajánlatát elkészítenie. Ez a kötelezettség csakis az ajánlattevõnek a felhívás feltételeire adott kifejezett nyilatkozatával teljesíthetõ. A kérelmezõ 30 napos fizetési határidõre tett nyilatkozatot, azaz az ajánlati felhívás 45 napos fizetési határidõre vonatkozó elõírásának nem felelt meg.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés elsõ fordulata szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság megállapította, hogy az ajánlatkérõ jogsértõen járt el, mikor a COMP-TERV Kft. ajánlatát az érvényes ajánlatok között értékelte.<br>
A COMP-TERV Kft. ajánlata érvénytelenségére tekintettel - figyelemmel a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdésére és arra a tényre, hogy a szerzõdést nem kötötték meg - a Döntõbizottság az ajánlatkérõ eljárást lezáró döntését megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése szerint, ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
Tekintettel az ajánlatkérõ jogára, az ajánlatok újraértékelésére vonatkozóan a Döntõbizottság nem vizsgálta a kérelmezõ azon kérelmi elemét, mely a nyertességére vonatkozott. Az ajánlatkérõ értékelését az érvényes ajánlatok körében kell elvégeznie, az eljárást lezáró döntését megelõzõen az értékelését nem ebben a körében végezte el. A Döntõbizottság ugyanakkor megjegyzi, hogy ajánlatkérõ kizárólag az ajánlati felhívásban meghatározott módszerrel végezheti el az értékelést, azaz az elbírálási részszempontok szerinti legkedvezõbb ajánlati elemre a legmagasabb pontszámot kell megadnia, és ehhez számtani arányosítással kell viszonyítania a többi ajánlati elemre adandó pontszámot. A Döntõbizottság ugyanis észlelte, hogy az ajánlatkérõ az ajánlati felhívásban meghatározott bírálati módszertõl eltérõen végezte el az értékelést.<br>
A Döntõbizottság a fenti indokok alapján <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c), d), f) és h) pontja szerinti jogkövetkezményeket alkalmazta.<br>
A Döntõbizottság a bírság mértékének megállapításánál figyelembe vette, hogy a jogsértés reparálható, a közbeszerzés értékét, valamint ajánlatkérõ segítõ, együttmûködõ magatartását.<br>
A Döntõbizottság mellõzte a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján bírság kiszabását a közbeszerzési eljárásban felelõsnek megjelölt személlyel szemben, tekintettel arra, hogy az ajánlatkérõ a felelõsségi rendet tartalmazó nyilatkozatában a képviselõ-testületet jelölte meg a teljes eljárásért felelõs, döntéshozó testületnek.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 31.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>