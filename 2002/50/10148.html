<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10148)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.558/18/2002.<br>
<br>
Tárgy: a Kortex Kft. jogorvoslati kérelme a Csongrád Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Csongrád Megyei Önkormányzat (6741 Szeged, Rákóczi tér 1., továbbiakban: ajánlatkérõ) "Dr. Diósszilágyi Sámuel Kórház-Rendelõintézet új belgyógyászati épületének megvalósításához szükséges, a dokumentációban részletezett különbözõféle, összesen 165 db &plusmn;25% orvosi gépmûszer, berendezés és kórházi eszköz leszállítása és üzembe helyezése, 35 db meglevõ orvosi gép-mûszer áttelepítése, valamint különbözõféle, összesen 1384 db &plusmn;10% egészségügyi bútor, inobília leszállítása és beszerelése" tárgyú közbeszerzési eljárása ellen a Kortex Kórházi Tervezõ-Szervezõ Mérnöki Iroda Kft. (1024 Budapest, Lövõház u. 24., képviseli: dr. Szentmiklósi Péter ügyvéd, 1036 Budapest, Kolosy tér 5-6. a továbbiakban: kérelmezõ) által benyújtott jogorvoslati kérelmet elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. július 17-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ a felhívás 3. d) pontjában az alábbiakat határozta meg:<br>
"A részajánlat tételének szempontja: ajánlattevõ a részletes dokumentációban rögzített feltételek mellett tehet az ott részletezett S szakmai csomagra (l. egészségügyi bútorok, 2. diagnosztikai orvosi gép-mûszer, 3. mûtéti és sürgõsségi orvosi gép-mûszer, 4 laboratóriumi orvosi gép-mûszer, 5. terápiás és egyéb orvosi gép-mûszer) részajánlatot. A szakmai csomagokon belül részajánlat nem adható."<br>
Ajánlatkérõ a felhívás 11. a) pontjában az ajánlattevõk pénzügyi, gazdasági és mûszaki alkalmassága igazolására kért adatok és tények között az alábbiakat írta elõ:<br>
- "számlavezetõ pénzintézettõl származó, 90 napnál nem régebbi nyilatkozat arról, hogy mióta vezeti számláját, tudomása van-e ajánlattevõre vonatkozóan sorban állásról,<br>
- 1999., 2000., 2001. évekre vonatkozó mérleg és eredménykimutatás,<br>
- 2001. évre vonatkozó bevallás (0129. nyomtatvány),<br>
- elõzõ 3 év legjelentõsebb, hasonló jellegû szállításainak ismertetése (az ellenszolgáltatás összege, a teljesítés ideje, a megrendelõ neve, címe, az ügyintézõ neve és telefonszáma megadásával), ehhez tartozó referenciaigazolások és szerzõdések,<br>
- azon szakemberek, szervezeti egységek (különösen a szerviz) megnevezése, akiket be kíván vonni a teljesítésbe,<br>
- a megajánlott termék magyar nyelvû leírása, mintapéldányának vagy fényképének bemutatása."<br>
Ajánlatkérõ a felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjait az alábbiak szerint határozta meg:<br>
- "ha számláján sorban állás van,<br>
- ha ajánlattevõ 1999., 2000., 2001. évi nettó árbevétele évenként nem haladja meg a 100 millió forintot,<br>
- ha 2001. évi átlagos statisztikai létszáma nem haladja meg az 5 fõt,<br>
-  ha ajánlattevõ nem rendelkezik teljesített, 1 darab - az ajánlott szakmai csomagra vonatkozó - bruttó 50 millió forintot elérõ, egészségügyi intézetbe történõ szállítási referenciaigazolással és ehhez tartozó szerzõdéssel, ahol a szerzõdés aláírása és a teljesítés idõpontja is 1999. január 1. és 2001. december 31. közé esik. Az 5. szakmai csomagra való ajánlattétel esetén (terápiás és egyéb gép-mûszerek) elegendõ, ha a csatolt referencia a bruttó 25 millió forintot eléri. Az 1. szakmai csomagra (egészségügyi bútorok) történõ ajánlattétel esetén a csatolt referenciaszerzõdés mellékletét képezõ tételekben szereplõ egészségügyi bútorok ellenértéke kell hogy kiadja a kért értékhatárt. A 2., 3., 4. és 5. szakmai csomagra (orvosi gép-mûszerek) történõ ajánlattétel esetén a csatolt referenciaszerzõdés mellékletét képezõ tételekben szereplõ orvosi gép-mûszerek ellenértéke kell hogy kiadja a kért értékhatárt."<br>
A felhívás 13. a) pontjában ajánlatkérõ meghatározta, hogy az ajánlatokat a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésének a) pontja szerint a legalacsonyabb összegû ellenszolgáltatás alapján bírálja el.<br>
A felhívás 14. pontjában ajánlatkérõ az alábbiak szerint szabályozta a többváltozatú ajánlattétel lehetõségét:<br>
"Annak meghatározása, hogy lehet-e többváltozatú ajánlatot tenni: igen. Ajánlattevõ szakmai csomagonként többváltozatú ajánlatot tehet, különbözõ gyártmányok és típusok megajánlásával a megfogalmazott mûszaki specifikáció kielégítése mellett a kiírt darabszámokra."<br>
Ajánlatkérõ az ajánlati felhívás 16. "Egyéb információk" pontjában az alábbiakat is meghatározta:<br>
"- Érvénytelen az ajánlat, ha ajánlattevõ az általa ajánlott termékre vonatkozóan a részletes dokumentációban meghatározott feltételeket teljeskörûen kielégítõ mûszaki leírást nem csatol a kiadott formátum szerint."<br>
"- Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján elõírja, hogy ajánlattevõnek az alvállalkozók nélkül kell a szerzõdés teljesítésére való alkalmasságát igazolnia." Ajánlatkérõ dokumentációt is készített, mely 15 fejezetben taglalja az elõírásokat, illetve követelményeket az ajánlatokkal kapcsolatban. Ennek 2. "Tájékoztató az eljárás szabályairól" címû fejezetében az alábbiakat is meghatározta ajánlatkérõ:<br>
"2.3. Az ajánlattevõ a dokumentációban közölt mûszaki feltételeket kielégítõ többváltozatú, alternatív ajánlatot is adhat. Ajánlatkérõ fenntartja a jogot arra, hogy az alternatív ajánlatokból döntése alapján a számára legkedvezõbb változatot válassza ki."<br>
"2.4. Ajánlattevõ ajánlatában a jelen dokumentáció 8.A. fejezetében rögzített szakmai csomagokra adhat részajánlatot, részajánlat a szakmai csomagon belül nem adható. Érvénytelen az ajánlat, ha csak valamelyik szakmai csomagon belüli részajánlatra szól."<br>
"2.19. A bírálóbizottság az ajánlatokat átvizsgálja, és azokat - a kötelezõ tételekre adott összajánlati árak figyelembevétele mellett - a legalacsonyabb összegû ellenszolgáltatás szempontja alapján bírálja el."<br>
 "2.23. Eredményes eljárás esetén ajánlatkérõ a kötelezõ tételek szállítására köteles nyertes ajánlattevõvel szerzõdést kötni. A szerzõdés tartalmát ajánlatkérõ az opcióban megajánlott tételekkel saját döntése szerint szabadon kiegészítheti."<br>
A dokumentációnak 4. "A közbeszerzés tárgyára vonatkozó részletes mûszaki leírás", címû fejezetében az alábbiakat is meghatározta ajánlatkérõ:<br>
"4.1.7. Kötelezõ egyértelmû nyilatkozatot tenni minden tételnél a mûszaki leírás részletezésével a kiírásnak való megfelelõségrõl. Ajánlattevõ köteles az ajánlott termékrõl minden egyes tételnél fényképet, vagy fényképes prospektust mellékelni, ha ilyen van. Ha ezen nem látszik egyértelmûen a kiírásban megfogalmazott mûszaki és funkcionális tartalom, vagy ilyen fénykép nem adható, akkor köteles azt egyéb mûszaki rajzzal alátámasztani. Érvénytelen az ajánlat fentiek teljesítése nélkül."<br>
"4.2. Egészségügyi bútorok, mobíliák szakmai csomag.<br>
<br>
4.2.1. Az ajánlott termék rendelkezzen forgalombahozatali engedéllyel, minõsítõ intézet (KERMI, FAIMEI, ÉMI, ORKI vagy ennek megfelelõ intézet) által kiadott tanúsítással, ezt minden tétel után mellékelni kell."<br>
A dokumentációnak 6. "Az ajánlattal szemben támasztott követelmények" címû fejezetében az alábbiakat is meghatározta ajánlatkérõ:<br>
"6.21. A tartozékok és az opciók árát is bruttó forintban kell megadni."<br>
"6.23. Részajánlat valamelyik szakmai csomagra adható, de az öt szakmai csomagon belül további részajánlat nem adható, egy szakmai csomagon belül a kötelezõ és opciós tételeket egyaránt be kell árazni. Az összes orvosi gép-mûszer szakmai csomagban ajánlatot kell adni a 4.B. fejezetben felsorolt meglévõ gép-mûszerek áttelepítésére a 8.A.1. fejezet szerinti részletezéssel."<br>
2002. augusztus 27-ig, az ajánlattételi határidõig 7 ajánlattevõ nyújtott be ajánlatot. Ajánlatot tett a Picosystem Kft., a kérelmezõ, a Realinfo Kft., a Garzon Bútor Rt., a Diagnosticum Rt., a Mobilan Bútor Rt. és a Biomedical Kft. Ezek közül a cégek közül az 1. eü. bútorok szakmai csomagra 2 ajánlattevõ összesen 2 ajánlatot, a 2. diagnosztikai mûszerek szakmai csomagra 2 ajánlattevõ összesen 3 ajánlatot, a 3. mûtéti mûszerek szakmai csomagra 3 ajánlattevõ összesen 7 ajánlatot, a 4. labormûszerek szakmai csomagra 4 ajánlattevõ összesen 5 ajánlatot, míg az 5. terápiás mûszerek szakmai csomagra 2 ajánlattevõ összesen 2 ajánlatot tett. Kérelmezõ a 2. és 3. szakmai csomagra nyújtott be ajánlatot.<br>
A 2002. szeptember 17-i eredményhirdetésen ajánlatkérõ az 1. eü bútor szakmai csoportra a Mobilan Bútor Rt., a 2. diagnosztikai, a 3. mûtéti, a 4. laboratóriumi és az 5. terápiás mûszer szakmai csoportra, valamint a gép-mûszerek áttelepítése részre a Pikosystem Kft. nyertességét hirdette ki, míg a Biomedical Kft. 4. labormûszerek szakmai csomagra beadott ajánlatát, valamint a Picosystem Kft. 2. diagnosztikai mûszerek szakmai csomagra tett 1., 2., és 4. számú alternatív ajánlatát és az 5. terápiás mûszerek szakmai csomagra tett 1. számú alternatív ajánlatát érvénytelennek nyilvánította.<br>
Ajánlatkérõ a szerzõdéseket a nyertes ajánlattevõkkel 2002. szeptember 26-án megkötötte.<br>
Kérelmezõ 2002. szeptember 20-án nyújtott be jogorvoslati kérelmet - melynek hiányosságait 2002. szeptember 23-án pótolta -, majd a 2002. október 7-én tartott tárgyaláson a jogorvoslati kérelmét pontosította és kiegészítette. Pontosított jogorvoslati kérelmében kérelmezõ kérte a szerzõdéskötés megtiltását, az eljárást lezáró döntés megsemmisítését, valamint ajánlatkérõ költségekben való marasztalását.<br>
Kérelme indokaként kérelmezõ elõadta, hogy ajánlatkérõ az ajánlati dokumentáció 4. fejezetében (részletes mûszaki leírás), valamint a 6. fejezetében (ajánlattal szemben támasztott mûszaki követelmények) az "Egészségügyi bútorok, mobíliák" elnevezésû 1. sz. csomagra vonatkozóan olyan kikötéseket tett, amelyeket a beszerzés mennyiségére és fajtájára tekintettel az ajánlati határidõ alatt lehetetlen volt teljesíteni. Kérelmezõ részajánlatot kívánt benyújtani az 1. számú csomag vonatkozásában is, azonban az ajánlati dokumentáció összeállítása alatt vált számára nyilvánvalóvá, hogy annak összeállítására a fenti okok miatt nincs módja. Álláspontja szerint az 1. számú szakmai csomag vonatkozásában részajánlatokat benyújtó Garzon Bútor Rt., valamint Mobilan Bútor Rt. sem lehetett abban a helyzetben, hogy a kiírás szerinti nagy mennyiségû termékre az erre tekintettel aránytalanul rövid rendelkezésre álló idõ alatt az ajánlati dokumentációban foglalt valamennyi feltételnek megfelelõ - érvényes - ajánlatot nyújtson be, így ajánlatuk valószínûleg érvénytelen.<br>
Kérelmezõ sérelmezte, hogy az eljárás eredményérõl szóló tájékoztató 9. pontjában rögzítésre került, hogy ajánlatkérõ a "diagnosztikai orvosi gép-mûszerek" elnevezésû 2. számú csomagra a 144 483 077 Ft értékben kíván szerzõdést kötni, annak ellenére, hogy a kiírás szerinti mennyiségére tett érvényes árajánlata 60 462 090 Ft. Így gyakorlatilag ajánlatkérõ a közbeszerzési eljárás megkerülésével 84 020 987 Ft összeget oly módon fizetne ki a közbeszerzés tárgyát illetõen egyébként valóban legkedvezõbb ajánlatot tevõ Pikosystem Kft.-nek, hogy az opciós ajánlat vonatkozásában az ajánlat tartalma és ajánlati ára a másik ajánlattal összehasonlításra nem került. Alapajánlatunknak, valamint opcionális ajánlatunknak összege az ár tekintetében kedvezõbb (140 607 111 Ft), mint az ajánlatkérõ által nyertesnek kihirdetett Pikosystem Kft.-é. Ajánlatkérõ az opcionális ajánlatokat is figyelembe véve nem az ajánlati felhívás szerinti legalacsonyabb ellenszolgáltatást ajánlót hirdette ki nyertesnek, így megsértette a Kbt. vonatkozó elõírásait.<br>
Sérelmezte továbbá kérelmezõ azt is, hogy ajánlatkérõ a "mûtéti és sürgõsségi orvosi gép-mûszerek" elnevezésû 3. számú csomagra a nyertes Pikosystem Kft. ajánlattevõvel 54 db mûszer beszerzésére, összesen 82 773 099 Ft értékben kíván szerzõdést kötni, annak ellenére, hogy a kiírás szerinti mennyiségre tett legkedvezõbb árajánlata 29 133 664 Ft. Így gyakorlatilag ajánlatkérõ a közbeszerzési eljárás megkerülésével 53 639 435 Ft összeget oly módon fizetne ki a közbeszerzés tárgyát illetõen egyébként valóban legkedvezõbb ajánlatot tevõ Pikosystem Kft.-nek, hogy az opciós ajánlat vonatkozásában az ajánlat tartalma és ajánlati ára a másik ajánlattevõvel összehasonlításra nem került. Kérelmezõ alapajánlatának, valamint opcionális ajánlatának összege az ár tekintetében a 3. csomag vonatkozásában is kedvezõbb (67 958 216 Ft), mint az ajánlatkérõ által nyertesnek kihirdetett Pikosystem Kft.-é. Álláspontja szerint ajánlatkérõ az opciós ajánlattétel lehetõségére tekintettel az eljárást lezáró döntését a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdés, 33. § (1) bekezdés, valamint a 4. § (5) bekezdésbe ütközõ módon hozta meg, amellyel megsértette az ajánlattevõk esélyegyenlõségének, továbbá a közbeszerzés gazdaságos, racionális költségkihatással való megvalósításának követelményét. Tekintettel arra, hogy ajánlatkérõ az opcionális ajánlatokat is figyelembe véve nem az ajánlati felhívás szerinti legalacsonyabb ellenszolgáltatást ajánlót hirdette ki nyertesnek, így megsértette a Kbt. vonatkozó elõírásait.<br>
Kérelmezõ kérte, hogy a Döntõbizottság hivatalból vizsgálja meg az ajánlati felhívás és az ajánlati dokumentáció értékelésre vonatkozó feltételeinek jogszerûségét.<br>
Kérelmezõ elõadta, hogy a referenciára vonatkozó alkalmatlansági feltételre tekintettel nem nyújtott be a 4. és 5. csomag vonatkozásában ajánlatot, figyelemmel arra, hogy az elõírt referenciával nem rendelkezik. Álláspontja szerint a Pikosystem Kft. az általa benyújtott, de kérelmezõ által nyilván nem ellenõrizhetõ referenciákkal, illetve annak egy részével ténylegesen nem rendelkezik, így ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Kérelmezõ a 2002. október 7-én tartott tárgyaláson új kérelmi elemként elõadta, hogy álláspontja szerint az értékelés során az áttelepítendõ mûszerek értékének feltüntetését és kezelését nem az ajánlati dokumentációban meghatározottak szerint végezte ajánlatkérõ.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a jogorvoslati kérelmet mint alaptalant kéri elutasítani. Álláspontja szerint több pontban a jogorvoslati kérelemrõl megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján kérelmezõ nem jogosult a jogorvoslati eljárás kezdeményezésére, valamint a Kbt. 79. § (7) bekezdése alapján egyes kérdésekben a kérelem elkésett, amellett hogy alaptalan is.<br>
Az 1. számú szakmai csomagra beadott ajánlatok érvényesek voltak, ajánlattevõk csatolták a kért dokumentumokat, mellékleteket. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján a kérelmezõ nem jogosult ebben a szakmai csomagban jogorvoslati eljárást kezdeményezni, mivel nem adott be ajánlatot.<br>
A Kbt. kimondja, hogy kérelmet az ajánlatkérõ, az ajánlattevõ vagy az olyan egyéb érdekelt nyújthat be, akinek jogát vagy jogos érdekét az e törvénybe ütközõ tevékenység sérti vagy veszélyezteti.<br>
Mivel a kérelmezõ a 4. és 5. szakmai csomagban sem tett ajánlatot, így az azzal kapcsolatban hozott eljárást lezáró döntést - az elõbbiek szerint - nem jogosult megtámadni. Ajánlattevõk, így a nyertes ajánlattevõ is a kért referenciaigazolást csatolta, azt ajánlatkérõ leellenõrizte és megfelelõnek találta.<br>
Az értékelésnél a szakmai csomagokra adott kötelezõ ajánlati árakat kellett összehasonlítani és a meghirdetett bírálati szempont szerint elbírálni. Ezt követõen vizsgálhatta meg ajánlatkérõ, hogy szabadforrás-kerete még milyen opciós rendeléseket tesz lehetõvé. Amennyiben ajánlattevõ törvénysértést vél felfedezni ezen egyértelmû kiírásban, úgy jogában állt volna a tudomására jutástól számított (2002. július 19.) 15 napig eljárást kezdeményezni, ezt azonban nem tette. Ajánlatkérõ az ajánlati felhívás és dokumentáció feltételei szerint járt el, és azt kérelmezõ már nem kifogásolhatja.<br>
Az ajánlati felhívás lehetõvé tette többváltozatú ajánlat beadását, mely az opciók esetén tételesen is fennállt. Ennek megfelelõen adott a Pikosystem Kft. ajánlatában tételenként átlagban 3-3 alternatív ajánlatot, és így kerülhetett sor arra, hogy a 8. fejezet szerint bekért legdrágább opciókra vonatkozó összár tulajdonképpen 3-3 termék árát tartalmazza, így az összességében meghaladta más ajánlattevõ 1 db termékre vonatkozó opciós összárát, a kérelmezõt ez téveszthette meg. A Pikosystem Kft. opciós ajánlata - ha csak 1-1 opciós terméket vesz alapul - alacsonyabb összajánlati árral lett megajánlva, mint a kérelmezõ opciós összajánlata.<br>
Egyéb érdekeltek közül a Pikosystem Kft. és a Mobilan Bútor Rt. tett érdemi észrevételt.<br>
A Pikosystem Kft. észrevételében elõadta, hogy álláspontja szerint ajánlatkérõ jogszerûen járt el a közbeszerzési eljárás során. Álláspontja szerint kérelmezõ feltételezésekbe bocsátkozik akkor, amikor kérelmében más ajánlatadók esetében vélelmezi az érvénytelenséget a referencia hiánya alapján a 4. és 5. csomagban, mert ajánlata e részekben is érvényes volt. Kérte a jogorvoslati kérelem elutasítását.<br>
A Mobilan Bútor Rt. észrevételében elõadta, hogy a jogorvoslat iránti kérelem elõterjesztésére az 1. szakmai csomag tekintetében kérelmezõ nem jogosult; egyebekben a kérelem megalapozatlan, mert ajánlata megfelelt az ajánlati felhívás feltételeinek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy az alábbiak szerint a jogorvoslati kérelem egyes részeinek elõterjesztésére a kérelmezõnek nem volt ügyfélképessége, míg a jogorvoslati kérelem a többi részében megalapozatlan.<br>
A Döntõbizottság elõször a kérelmezõ ügyfélképességét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése úgy rendelkezik, hogy a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
Kérelmezõ nem nyújtott be ajánlatot az 1. szakmai csomagra.<br>
Kérelmezõ azon eljárása, hogy e szakmai csomagra nem tett ajánlatot, azzal a következménnyel jár, hogy - az ajánlati dokumentáció megvásárlásától függetlenül - kérelmezõ e szakmai csomag tekintetében nem minõsül ajánlattevõnek. Tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján csak ajánlattevõ - a saját érdekkörében - és olyan személy nyújthat be jogorvoslati kérelmet, akinek a vitatott tevékenység sérti vagy veszélyezteti jogát, jogos érdekét, ezért a Döntõbizottság megvizsgálta, hogy kérelmezõ jogát vagy jogos érdekét sérthette-e egy olyan közbeszerzési eljárás, amelyben nem vett részt. Kérelmezõ e szakmai csomagra nem tett ajánlatot, ennek következtében a közbeszerzési eljárás ajánlattételt, illetve ajánlattételi határidõt követõ - ajánlatok bontását, értékelését tartalmazó - szakaszában jogszerûen már nem is vehet részt. Ennek alapján a Döntõbizottság álláspontja szerint az ajánlatok érvényesség szempontjából való minõsítése során, illetve a közbeszerzési eljárás egyéb késõbbi szakaszában kérelmezõ joga, vagy jogos érdeke nem sérülhet, hiszen nem tett ajánlatot, így az ajánlattételt követõ eljárási szakaszban már nem vett részt.<br>
A Döntõbizottság álláspontja szerint azzal, hogy kérelmezõ nem tett ajánlatot, az ajánlattételi határidõ lejártától már nem merülhet fel a közbeszerzési eljárás késõbbi szakaszaival kapcsolatban õt érõ joghátrány, tekintettel arra, hogy részvételének hiánya miatt már joga, illetve jogos érdeke nem fûzõdhet a közbeszerzési eljárás további szakaszához. Ennek alapján kérelmezõ jogorvoslati kérelem elõterjesztésére nem jogosult a közbeszerzési eljárásnak az ajánlattételi határidõt követõ szakaszával kapcsolatban.<br>
Kérelmezõ azon álláspontját, hogy az ajánlati dokumentáció megvásárlása és a szerzõdés teljesítéséhez szükséges tevékenységi kör megléte megalapozza az ügyfélképességét, a Döntõbizottság nem fogadta el és rámutat arra, hogy a kérelmezõ nem az ajánlati felhívás, illetve dokumentáció feltételeit, hanem a közbeszerzési eljárásnak az ajánlattételt követõ részét sérelmezte úgy, hogy ajánlatot nem nyújtott be. Jelen esetben a lehetséges ajánlattevõk, közremûködõk köre - akiknek jogait és jogos érdekeit a közbeszerzési eljárás érintheti - az összes szükséges tevékenységi körrel rendelkezõ és hasonló tevékenységet végzõ cégrõl az ajánlattétellel már leszûkült azokra, akik ajánlatot nyújtottak be, és kérelmezõ nem tett ajánlatot. Ennek alapján a kérelmezõ jogorvoslati kérelem elõterjesztésére nem jogosult a közbeszerzési eljárásnak az ajánlattételt követõ szakaszával kapcsolatban, ha nem nyújtott be ajánlatot.<br>
Tekintettel arra, hogy a jogorvoslati kérelmek egyes kérelmi részeivel kapcsolatban külön-külön kell vizsgálni az ügyfélképességet, az elõzõek alapján a Döntõbizottság megállapította, hogy kérelmezõ megalapozottan nem vitathatja az ajánlatok érvényességének megállapítását, tekintettel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésére, mert a közbeszerzési eljárás e részében már nem vett részt.<br>
Az elõbbiekben kifejtettek miatt a Döntõbizottság nem vizsgálhatta kérelmezõ jogorvoslati kérelmének az 1. szakmai csomagra tett ajánlatok minõsítésével kapcsolatos részeit.<br>
Kérelmezõ nem nyújtott be ajánlatot a 4. és 5. szakmai csomagra sem.<br>
A Döntõbizottság az 1. szakmai csomagra tett ajánlatok minõsítésével azonos megállapítást tett a 4. és 5. szakmai csomag esetében is, így kérelmezõ jogorvoslati kérelmének a 4. és 5. szakmai csomagra tett ajánlatok minõsítésével kapcsolatos részeit sem vizsgálhatta.<br>
A Döntõbizottság ezt követõen a jogorvoslati kérelemnek a 2. és 3. szakmai csomagra vonatkozó elemei keretében vizsgálódott.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés elsõ mondata úgy rendelkezik, hogy az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság tényként állapította meg, hogy az ajánlatkérõ az ajánlati dokumentáció 2. fejezet 19. pontjában meghatározta, hogy az ajánlatokat - a kötelezõ tételekre adott összajánlati árak figyelembevétele mellett - a legalacsonyabb összegû ellenszolgáltatás szempontja alapján bírálja el. Ennek alapján a nyertes ajánlattevõ kiválasztása a kötelezõ tételekre adott - az opciós tételek árát nem tartalmazó - árajánlat alapján történik. Ezt a feltételt ajánlattevõk nem vitatták.<br>
A Döntõbizottság azt is tényként állapította meg, hogy az ajánlatkérõ az ajánlati dokumentáció 2. fejezet 23. pontjában meghatározta, hogy eredményes eljárás esetén ajánlatkérõ a kötelezõ tételek szállítására köteles nyertes ajánlattevõvel szerzõdést kötni. A szerzõdés tartalmát ajánlatkérõ az opcióban megajánlott tételekkel saját döntése szerint szabadon kiegészítheti. Ajánlattevõk ezeket a feltételeket sem vitatták.<br>
A 2. szakmai csomag a diagnosztikai orvosi gép mûszerek voltak. Ennek keretében a Pikosystem Kft. III. számú alternatív ajánlata a "kötelezõ" tételekre kerekítve 60,4 M Ft és a legdrágább opciós ajánlata kerekítve 114,6 M Ft volt. Kérelmezõ a "kötelezõ" tételekre tett ajánlata kerekítve 70 M Ft és míg a legdrágább opciós ajánlata kerekítve 70 M Ft volt.<br>
A Döntõbizottság megállapította, hogy az ajánlati dokumentáció 2.19. pontjában meghatározottak szerint ajánlatkérõ csak a "kötelezõ" tételekre tett árajánlatokat vette figyelembe az értékelés során. A Döntõbizottság tényként állapította meg, hogy a Pikosystem Kft. ajánlatában a "kötelezõ" tételekre tett árajánlat alacsonyabb, mint a kérelmezõ ajánlatában szereplõ hasonló összeg.<br>
Kérelmezõ az ajánlatok értékelése során az opciók megajánlott árának az ajánlati árak összehasonlítása során való figyelmen kívül hagyását, illetve az opciók ajánlatkérõ által történõ kiválogatását sérelmezte. Az ajánlati dokumentáció 2.19. pontja egyértelmûen meghatározta, hogy az ajánlati ár esetén csak a "kötelezõ" tételek árai kerülnek összehasonlításra és az ajánlati dokumentáció 2.23. pontjának második mondatában azt is kikötötte ajánlatkérõ, hogy a kötelezõ tételekre vonatkozó szerzõdést az opcióban megajánlott tételekkel saját döntése szerint szabadon kiegészítheti. Ennek alapján a kérelmezõ által kifogásolt eljárást ajánlatkérõ az ajánlati dokumentáció fenti pontjai szerint végezte. A Döntõbizottság megállapította, hogy ajánlatkérõ az általa alkalmazott értékelési eljárást a dokumentációban elõre meghatározta és annak megfelelõen járt el, így a jogorvoslati kérelem e része megalapozatlan.<br>
A 3. szakmai csomag a mûtéti és sürgõsségi orvosi gép mûszerek voltak. Ennek keretében a Pikosystem Kft. ajánlata a "kötelezõ" tételekre kerekítve 29,1 M Ft és a legdrágább opciós ajánlata kerekítve 85,7 MFt volt. Kérelmezõnek a "kötelezõ" tételekre tett ajánlata kerekítve 32,2 M Ft és a legdrágább opciós ajánlata kerekítve 36,5 M Ft volt.<br>
A Döntõbizottság a 3. szakmai csomag értékelésével kapcsolatban a 2. szakmai csomag értékelésével azonos megállapítást tett, így a jogorvoslati kérelem e része is megalapozatlan.<br>
A Döntõbizottság ezt követõen az értékelés során az áttelepítendõ mûszerek értékének feltüntetését és kezelését vitató kérelmi elemet vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Tekintettel arra, hogy a jogorvoslati kérelem részeinek elkésettségét külön külön kell vizsgálni, e kérelmi elem elkésettsége kérdésével kapcsolatban a Döntõbizottság megvizsgálta azt, hogy mely idõpontban jutott az általa vélelmezett jogsértés a kérelmezõ tudomására.<br>
Az eredményhirdetés idõpontja 2002. szeptember 17-én volt - melyen kérelmezõ is részt vett -, továbbá ebben az idõpontban kapta meg kérelmezõ az összegzés az eljárásról címû iratot is. Kérelmezõnek így ebben az idõpontban jutott tudomására az az általa vélelmezett jogsértés, mellyel a 2002. október 7-én tartott tárgyaláson kiegészítette jogorvoslati kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a tudomásszerzéstõl számított 15 napon belül lehet a jogorvoslati kérelmet benyújtani. Ha kérelmezõ az áttelepítendõ mûszerekkel kapcsolatos költségek kezelését sérelmesnek tartotta, akkor az eredményhirdetést - mint a tudomásszerzés idõpontját - alapul véve 2002. október 2-án nyújthatott volna be legkésõbb jogorvoslati kérelmet azzal kapcsolatban. Kérelmezõ e vélelmezett jogsértéssel kapcsolatos kérelmi elemét azonban csak 2002. október 7-én nyújtotta be, 5 nappal a jogvesztõ határidõ lejárta után.<br>
A fentiek alapján a Döntõbizottság megállapította, hogy kérelmezõ a Kbt. hivatkozott rendelkezése szerinti jogvesztõ határidõn túl nyújtotta be e kérelmi elemét, így e kérelmi elem elkésett, ezért azt érdemben nem vizsgálhatta.<br>
Az ajánlati felhívás és a dokumentáció feltételeivel kapcsolatosan a hivatalból történõ jogorvoslati eljárás lefolytatására irányuló kérelem alapján a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése szerinti eljárásnak a lehetõségét a Döntõbizottság megvizsgálta, azonban ezen lehetõséggel - tekintettel arra, hogy kérelmezõ a közbeszerzési eljárásban ezen feltételek ismeretében részt vett és azokat csak az eljárás eredményének ismeretében kifogásolta - nem élt.<br>
Ennek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, vagyis a megalapozatlan kérelmi elemet a Kbt. 88. § (1) bekezdés a) pontja szerint, míg a többi kérelmi elemet a Kbt. 79. § (3) bekezdésére, illetve Kbt. 79. § (7) bekezdésére tekintettel a Kbt. 80. § (4) bekezdése alapján elutasította, és a jogorvoslati eljárásban felmerült költségek viselésérõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 31.<br>
<br>
Dr. Nagy László Gábor s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>