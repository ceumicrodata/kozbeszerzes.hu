<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10208)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.585/6/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az Országos Állat-egészségügyi Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85, a továbbiakban: Döntõbizottság elnöke) által az Országos Állat-egészségügyi Intézet (1149 Budapest, Tábornok u. 2., képviseli: dr. D. Horváth László ügyvéd, 1061 Budapest, Andrássy út 31., fszt. 1., a továbbiakban: ajánlatkérõ) "az országos állat-egészségügyi információs rendszer karbantartása és rendszerfelügyelete heti 7 × 24 órában havidíj meghatározásával" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Az ajánlatkérõ informatikai rendszerének karbantartása és fejlesztése tárgyában 2001. december 5-én ajánlati felhívást tett közzé a Közbeszerzési Értesítõben nyílt eljárás megindítására. Az eljárását ajánlatkérõ a közbeszerzésekrõl szóló - többször módosított - 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés e) pontja alapján 2002. január 23-án eredménytelenné nyilvánította. Az eredménytelenné nyilvánítás indoka az volt, hogy az ajánlattevõ által ajánlott ár a 347 720 280 Ft/év váratlanul magas volt.<br>
A földmûvelésügyi miniszter 6363/3/1992. határozata alapján ajánlatkérõ jogi személy, amely részben önálló költségvetési intézmény, amelynek irányítását a földmûvelésügyi miniszter látja el. Ajánlatkérõ gazdasági felügyeletét az önálló költségvetési intézményként mûködõ Földmûvelésügyi Költségvetési Iroda látja el. Így ajánlatkérõ a nyílt eljárás eredménytelenné nyilvánítását követõen 2002. január 29-én kelt levelében megkereste az FVM-et a követendõ eljárás érdekében. Felhívta az FVM figyelmét arra, hogy több mint 800 számítógépbõl álló országos hálózat karbantartása és felügyelete megszûnik, mivel a törvény nem teszi lehetõvé a karbantartási díjak további fizetését. Amennyiben a hálózat felügyelet és karbantartás nélkül marad, várhatóan rövid idõn belül zavarok lépnek fel, és a rendszer mûködésképtelenné válik. Az FVM ezt követõen pénzügyi forrást biztosított ajánlatkérõ részére az informatikai hálózat mûködtetésére.<br>
Ajánlatkérõ ezt követõen hirdetmény közzététele nélküli tárgyalásos eljárás keretében szerzõdést kötött a nyílt eljárás egyetlen ajánlattevõjével, a ComNetworx Rt.-vel - egy rövid idõre - 2002. március 21-tõl 2002. augusztus 21-ig terjedõ idõszakra azzal a céllal, hogy hosszabb távú szerzõdéskötésre nyílt eljárás eredményeként kerül sor.<br>
Ajánlatkérõ ezen elõzmények után 2002. szeptember 20-án tájékoztatta a Döntõbizottság elnökét, hogy hirdetmény közzététele nélküli tárgyalásos eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja alapján a szolgáltatás rövid idõre történõ meghosszabbítása tárgyában azzal az indokkal, hogy a szolgáltatás más vállalkozóra bízása erre az idõre aránytalan mûszaki és egyéb nehézséget okozna. Ajánlatkérõ hivatkozott továbbá arra is, hogy a választott eljárást az teszi szükségessé, hogy a nyílt eljárás megindítására irányuló tárgyalások elhúzódása elõre nem volt látható, és a beszerzés értéke nem haladja meg az eredeti szolgáltatás értékének az 50%-át.<br>
Ajánlattételre a ComNetworx Rt.-t hívta fel.<br>
Ajánlatkérõ ajánlati felhívást is készített, a beszerzés tárgyát, mennyiségét taxatíve felsorolással pontosan meghatározta. A felhívás szerint a teljesítés határideje 2002. október 4-tõl 2002. december 15-ig. Az ajánlatok benyújtásának határideje 2002. szeptember 25., ugyanezen a napon kerül sor a felhívás szerint a tárgyalásra és az eredményhirdetésre is.<br>
Az ajánlati felhívás tartalmazta az ajánlattevõtõl a pénzügyi, gazdaság és mûszaki alkalmassága igazolására kért adatokat és tényeket, továbbá a szerzõdés teljesítésére alkalmassá illetõleg az alkalmatlanná minõsítés szempontjait is. Az ajánlati felhívás szerint az elbírálás szempontja a legalacsonyabb ár.<br>
A Döntõbizottság elnöke 2002. október 2-án kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapított eljárása jogszerû. Hivatkozott továbbá arra is, hogy álláspontja szerint jelen esetben a Kbt. 70. § (1) bekezdés c) pontjában foglalt feltételek is fennállnak.<br>
Indoklásként elõadta, hogy ez az információs rendszer beszerzés PHARE-pénzekbõl valósult meg, a megvalósítást követõen vált nyilvánvalóvá, hogy ennek a rendszernek a fenntartása jelentõs anyagi vonzattal jár együtt.<br>
Ajánlatkérõ hivatkozott arra, hogy ugyan önálló jogi személy, de költségvetésével csak részben gazdálkodik önállóan, és az átruházott feladatok ellátásánál ez különösen jelentõs.<br>
Ajánlatkérõ nem hozhat felelõsen anyagi döntést az FVM Költségvetési Irodájának engedélye nélkül, és csak akkor rendelkezik a beszerzésre fedezettel, ha ezt az iroda igazolja. Ennek alapján a beszerzés tárgyára vonatkozóan önálló döntési jogosultsággal nem rendelkezik, beszerzését elõzetesen az FVM-el egyeztetnie, illetve jóváhagyatnia kell. A hirdetmény közzététele nélküli tárgyalásos eljárás eredményeként kötött szerzõdést követõen megkezdték a tárgyalásokat az FVM képviselõivel a nyílt eljárás mielõbbi megindítása érdekében. A Földmûvelésügyi Költségvetési Iroda a pénzügyi keret rendelkezésre állásáról ugyan intézkedett, de a Magyar Államkincstárnál a keret megnyitása még a jogorvoslati eljárás során sem történt meg. Az ajánlati felhívás és a dokumentáció tárgyában folytatott tárgyalások elhúzódtak, a mûszaki tartalom vonatkozásában a felek közötti megegyezés több tárgyalási fordulót igényelt. Ajánlatkérõ a mûszaki tartalmat több esetben is átdolgozta. Az FVM 2002. augusztus 13-án kelt levelében - mely ajánlatkérõhöz 2002. augusztus 23-án érkezett - még további átvezetéseket javasolt a dokumentáció tartalmát illetõen, illetõleg felhívta ajánlatkérõt a meglévõ szerzõdése meghosszabbítására a nyílt eljárás lefolytatásáig. Ajánlatkérõ elõadta, hogy a nyílt eljárás ajánlati felhívása idõközben az FVM részérõl jóváhagyásra került, és 2002. október 18-án a Közbeszerzési Értesítõ szerkesztõbizottságához - közzététel céljából - megküldésre került.<br>
Ajánlatkérõ hivatkozott továbbá arra is, hogy a rendszer mûködõképességét szükséges fenntartani, mert enélkül az Állategészségügyi Szolgálat az európai uniós csatlakozási elõírásoknak nem felel meg. Amennyiben a rendszer mûködésképtelenné válna, annak újraindítása jelentõs költségkihatással jár amellett, hogy veszélybe kerülne az Európai Unió felé vállalt kötelezettségek teljesítése is.<br>
Ajánlatkérõ a tárgyaláson nyilatkozott, hogy az ajánlattevõ az ajánlatát benyújtotta. Ajánlatkérõ az ellenszolgáltatás összegét, a 26 125 E Ft összeget elfogadta, a szerzõdést azonban a jogorvoslati eljárás befejezéséig nem köti meg.<br>
A Döntõbizottság az eljárása során vizsgálta, hogy jelen közbeszerzési eljárás esetén a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b), illetve a 70. § (1) bekezdés c) pontjában foglalt feltételek megvalósulnak-e.<br>
A Döntõbizottság az eljárása során megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek nem állnak fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés helyes értelmezése esetén akkor kerülhet sor a korábbi nyertes ajánlattevõvel újabb szerzõdés megkötésére, ha elõre nem látható körülmények folytán olyan munkák elvégzése válik szükségessé, amelyek a korábban kötött szerzõdés teljesítéséhez szükségesek és ezt követõen kerülhet sor annak vizsgálatára, hogy a Kbt. 70. § (2) bekezdés a) + b) vagy az a) + c) pontjában foglalt feltételek fennállnak-e.<br>
Jelen esetben ajánlatkérõ egy határozott idejû szerzõdést kötött, amelynek teljesítése megtörtént. A szerzõdés meghosszabbítása egy újabb beszerzési igényt jelent, amely esetén a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése nem alkalmazható.<br>
A Döntõbizottság ezt követõen vizsgálta, hogy az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása megvalósul-e.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint "ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívül sürgõsség miatt e törvényben elõírt határidõk nem lennének betarthatóak, a rendkívül sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatóak. Bármelyik feltétel hiányának megléte e szakasz jogszerû alkalmazását nem teszi lehetõvé.<br>
A Döntõbizottság a rendelkezésre álló iratok alapján vizsgálta, hogy ezen feltételek fennállnak-e.<br>
A Döntõbizottság megállapította, hogy ajánlatkérõ a beszerzés tárgyát képezõ szolgáltatásra érvényes szerzõdéssel rendelkezett 2002. augusztus 21-ig terjedõ idõszakra. A beszerzés tárgya a szolgáltatás idõtartamának meghosszabbítása. Ajánlatkérõ a szerzõdés idõtartama alatt 2002. március 21-ét követõ rövid idõn belül megkezdte a tárgyalásokat felettes szervével a 2002. augusztus 21-e utáni idõszakra vonatkozó szerzõdéskötés feltételeirõl a nyílt eljárás megindítása érdekében. Az ajánlatkérõ és a felettes szerv között a mûszaki tartalom vonatkozásában az egyeztetések elhúzódtak, az FVM az engedélyt a nyílt eljárás megindítására nem adta meg. Ajánlatkérõ nem vitathatóan a közbeszerzési eljárás megindításáról nem saját hatáskörben dönt, hanem elõzetesen ehhez az FVM engedélye szükséges. Ajánlatkérõ számára elõre nem volt látható, hogy a mûszaki tartalom vonatkozásában az engedélyezési eljárás elhúzódik, és a jóváhagyás olyan idõpontban történik meg, amikor a korábban kötött szerzõdés határideje már lejár. Ez pedig ajánlatkérõ terhére nem róható fel. A nyílt eljárás lefolytatásáig pedig a rendszerfelügyeletet biztosítani kell. A Döntõbizottság figyelembe vette azt is, hogy ajánlatkérõ a nyílt eljárás ajánlati felhívásának közzétételérõl az intézkedést idõközben megtette, így jelen beszerzés tárgya egy rövid 3 hónapos idõszak.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra, vagy a folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 4.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>