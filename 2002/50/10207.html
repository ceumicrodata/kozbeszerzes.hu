<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10207)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.591/7/2002.<br>
<br>
Tárgy: a KÉSZ Kft. jogorvoslati kérelme a HungaroContorol Magyar Légforgalmi Szolgálat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KÉSZ Kft. (6721 Szeged, Szilágyi u. 2., képviseli dr. Lovász Éva ügyvéd, 6721 Szeged, Szilágyi u. 2.) jogorvoslati kérelmét, melyet a HungaroControl Magyar Légiforgalmi Szolgálat (1675 Budapest-Ferihegy I. Pf. 80, a továbbiakban: ajánlatkérõ) "HungaroControl-székház megvalósítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján a következõ tényállást állapította meg.<br>
Az ajánlatkérõ 2002. február 13-án, a Közbeszerzési Értesítõ 7. számában részvételi felhívást tett közzé nyílt elõminõsítési eljárás megindítására a HungaroControl-székház megvalósítása tárgyában.<br>
A részvételi felhívásban részajánlat tételét nem engedte meg, de közölte, hogy többváltozatú ajánlatot lehet tenni.<br>
Az ajánlatkérõ részvételi felhívására 2002. április 15-ig 11 részvételi jelentkezés érkezett a kérelmezõn kívül a következõktõl: FERR-ALI konzorcium, ALBA-REGIA Rt., ARCADOM Rt., HARCON Rt., HÉROSZ Építõipari Rt., Hídépítõ Rt., MASZER Rt., Középületépítõ Rt., Lindner Budapest Kft., Vegyépszer Rt. Az ajánlatkérõ a FERR-ALI konzorcium kivételével valamennyi részvételre jelentkezõt alkalmasnak minõsített, a részvételi szakaszt lezáró döntését 2002. június 13-án hirdette ki.<br>
Az ajánlati felhívást 2002. június 19-én küldte meg az ajánlatkérõ az alkalmasnak minõsített részvételre jelentkezõknek.<br>
Az ajánlati felhívás 10. pontjában a többváltozatú ajánlatot a dokumentáció 9. fejezetében megadottak szerint tette lehetõvé.<br>
Az ajánlatkérõ az összességében legelõnyösebb ajánlatot kívánta kiválasztani, az ajánlati felhívásban meghatározta az értékelési részszempontokat, azok súlyszámát és a kiosztható pontszámokat.<br>
A felhívás 23. pontjában ajánlatkérõ a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (9) bekezdése szerint biztosította a hiánypótlás lehetõségét.<br>
Ajánlatkérõ ajánlati dokumentációt készített, melyben meghatározta - többek között - az ajánlatok formai és tartalmi követelményeit, a vállalkozási szerzõdés vázlatát, adatlapokat, valamint rendelkezésre bocsátotta a megvalósítandó beruházás tenderdokumentációját.<br>
Az ajánlati dokumentáció "Kiegészítõ mûszaki követelmények" címû része 1.1.4. pontjában a feladat mûszaki meghatározása körében a következõket rögzítette az ajánlatkérõ: "A vonatkozó magyar szabványok, mûszaki és egyéb jogszabályi elõírások betartása természetesen kötelezõ, függetlenül attól, hogy az anyag tartalmaz-e utalást rájuk."<br>
A dokumentáció vállalkozási szerzõdés vázlata címû 5. fejezete tartalmazta az ajánlatkérõ által elvárt szerzõdéses feltételeket. Az 5.9.2., 5.9.3 és 5.9.4 pontjaiban hivatkozott az ajánlatkérõ' vonatkozó szabványokra az alábbiak szerint:<br>
"5.9.2.: Vállalkozó a minõségi specifikáció, valamint a vonatkozó szabványok szerinti I. o. minõségi teljesítésre vállalkozik.<br>
<br>
5.9.3.: Vállalkozó a munkanemekre vonatkozó magyar szabványok szerinti minõség biztosítása céljából mind a saját, mind a megvalósításba bevont alvállalkozók tevékenységét folyamatosan ellenõrzi.<br>
<br>
5.9.4.: A telepített, ill. beszerzett berendezések minõségének meg kell felelnie a gyártó országokban alkalmazott szabványok elõírásainak, de úgy, hogy maradéktalanul megfeleljenek a magyar élet-, vagyon-, egészség- és munkavédelmi elõírásoknak."<br>
Az ajánlati dokumentáció "Mûszaki specifikáció építészeti fejezet" címû része bevezetésében az ajánlatkérõ a szabványokkal kapcsolatban a következõket írta elõ:<br>
"Az ajánlattevõ által ajánlott anyagoknak, termékeknek és az alkalmazott technológiáknak meg kell felelniük a vonatkozó Magyar Szabványoknak, valamint a magyarországi építésügyi, biztonsági, tûzvédelmi, egészségügyi, munkavédelmi és környezetvédelmi hatóságok elõírásainak. Minden anyagnak és kivitelezési módnak összhangban kell lenni a hatályos magyar szabványokkal. A vállalkozó felelõs a felhasznált anyagokra és termékekre vonatozó minõségi bizonyítványok beszerzéséért a Magyar Építésügyi Minõsítõ Intézettõl (ÉMI) a felhasználás elõtt. Azokban az esetekben, amelyekre vonatkoztatható magyar szabványbeli elõírás nincs, az anyagoknak vagy valamely elismert európai szabványnak kell megfelelniük, vagy az elérhetõ legjobb minõsítésûnek kell lenniük.''<br>
A dokumentáció e része foglalkozott a külsõ falszerkezetekkel, a 3.4.1. pontban az ajánlatkérõ a következõ követelményeket írta elõ:<br>
Vállalkozó (vállalkozók) a homlokzatok kivitelezését, szerelését komplett egységként kell kezelje, azokra úgy kell ajánlatot tegyen, hogy az egyes szerkezetek, szerkezeti elemek, burkolati anyagok, csatlakozások stb. - azaz a teljes térelhatároló konstrukció - mind funkcionális, mind pedig szilárdsági, hõtechnikai, biztonsági, esztétikai vonatkozásban feleljenek meg a vonatkozó szabványoknak, elõírásoknak, illetve a megrendelõ e tárgyú igényeinek. Vállalkozó feladata, hogy a homlokzati kialakítás ezen szerkezeti komplexitása létrejöjjön, s az ezzel kapcsolatos felelõsség vállalható legyen. Megrendelõ csupán az ilyen szemlélettel megajánlott homlokzati ajánlatokat értékeli.<br>
Amennyiben az ajánlati terv anyaghasználati, szerkezeti, szerelési, minõségi kiírása (terve) nem egyértelmûen határozza meg a követelményeket, vállalkozó a vonatkozó hazai szabványok szerinti minõségû, illetve az épület funkcióját és általános építészetesztétikai színvonalát figyelembe vevõ megoldást kalkuláljon ajánlatában.<br>
Konkrétan a téglaburkolattal szemben támasztott követelmények körében a dokumentáció 3.4.2. pontjában az ajánlatkérõ a következõket írta elõ:<br>
"Az alkalmazott téglának teljes mértékben fagyállónak kell lenni, a vizsgálati ciklus száma: min. 50. Vízben oldható sótartalom kevesebb mint 0,1/ (M) lehet."<br>
Helyszíni konzultációra 2002. július 7-én került sor.<br>
A 2002. augusztus 21-i ajánlattételi határidõre 8 ajánlat érkezett, kérelmezõn kívül a következõktõl: ALBA REGIA Rt., Lindner Budapest Kft., HARCON Rt., Vegyépszer Rt., Hídépítõ Rt., ARCADOM Rt., a Középületépítõ Rt. és a MASZER Rt. közös ajánlatot nyújtottak be.<br>
Az ajánlatkérõ az ajánlattevõkhöz tisztázó, pontosító kérdéseket intézett, ennek körében kérte a Vegyépszer Rt.-tõl, az ALBA REGIA Rt.-tõl, a Hídépítõ Rt.-tõl és kérelmezõtõl a megajánlott burkolótégla alábbi adataival kapcsolatban a vizsgálati jegyzõkönyv, gyártói bizonylat megküldését: fagyállósági vizsgálati ciklusok darabszáma, vízben oldható sótartalom.<br>
Az ajánlattevõk a felhívásra megküldték a kért adatokat. A kérelmezõ által csatolt, az ajánlatában szereplõ burkoló téglára vonatkozó "megfelelõségi nyilatkozat" a következõket tartalmazta:<br>
Fagyállóság: MSZ 3555-1 5.7. pontja szerint fagyálló, sókivirágzás: MSZ 3555-1 5.8 pontja szerint nem megengedett, vízfelvevõ képesség %: > 20%. A termék megnevezése: Falburkoló tégla, MSZ 3555-2/91.<br>
Az ajánlatkérõ a változatok közül mindenkitõl az 5. számú változatot fogadta el és értékelte, majd meghozta az eljárást lezáró döntést, amely szerint az Arcadom Rt., Harcon Rt., ALBA REGIA Rt., a Vegyépszer Rt. és a kérelmezõ ajánlatát érvénytelennek minõsítette, a nyertes ajánlattevõként a Lindner Budapest Kft.-t jelölte meg.<br>
Ezt az eredményt hirdették ki a 2002. szeptember 13-án megtartott eredményhirdetésen, ahol az összegezés is ismertetésre került.<br>
Az ajánlatkérõ a kérelmezõ ajánlata érvénytelenségét az összegezésben a következõkkel indokolta: a megajánlott falburkoló tégla nem felel meg a dokumentációban foglaltaknak, mivel nem felel meg a magyar szabványban elõírt minõségi követelményeknek, ezért az ajánlata mûszakilag nem megfelelõ.<br>
Az eljárást lezáró döntés ellen a MASZER Rt. 2002. szeptember 17-én nyújtott be jogorvoslati kérelmet a Döntõbizottsághoz, amely alapján D.543/2002. számon indult jogorvoslati eljárás. Ennek során a 2002. szeptember 19-én kelt határozatában a Döntõbizottság ideiglenes intézkedésként a szerzõdéskötést megtiltotta, majd a 2002. október 25-én kelt D.543/13/2002. számú határozatában a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének és a Kbt. 59. § (1) bekezdésének megsértését állapította meg és az ajánlatkérõ eljárást lezáró döntését megsemmisítette.<br>
A kérelmezõ 2002. október 3-án nyújtott be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson módosított. Kérte a jogsértés megállapítását, az eljárást lezáró döntés megsemmisítését, ajánlatkérõnek az eljárással kapcsolatos költségek megtérítésére való kötelezését. Kérte továbbá a D.543/2002. számú ügyben hozott ideiglenes intézkedés fenntartását. Kérelme indokául elõadta, hogy az ajánlat érvénytelenné nyilvánítását sérelmezi, amelyrõl 2002. szeptember 19-én szerzett tudomást. Álláspontja szerint az általa megajánlott burkolótégla minõsége a szabványnak és a dokumentációban nevesített követelményeknek is megfelel, ezért az érvénytelenséget jogszerûtlenül állapította meg ajánlatkérõ. Kifejtette, hogy a kivitelezõ csak a gyártó nyilatkozatára támaszkodhat az ajánlata megtételekor, az általuk becsatolt megfelelõségi nyilatkozat pedig arról szól, hogy a megajánlott burkolótégla a magyar szabványnak megfelel, ez a megfelelõségi nyilatkozat nyelvtani értelme is.<br>
Elõadta, hogy a dokumentációban csak általános jelleggel történt utalás a szabványok alkalmazására, a téglaburkolatokkal kapcsolatban konkrétan csak két mûszaki paramétert, a fagyállóságra és a sótartalomra vonatkozó követelményt határozta meg az ajánlatkérõ, a vízállóságra semmiféle paramétert nem adott.<br>
Az ajánlatkérõ észrevételében kérte az alaptalan kérelem elutasítását. Az érvénytelenséggel kapcsolatban kifejtette, hogy a dokumentációban elõírta a magyar szabványok betartását, és ezt a kérelmezõ által megajánlott homlokzatburkoló tégla nem elégíti ki a vízfelvevõ képesség tekintetében, mivel a szabványban rögzített legfeljebb 20%-kal ellentétben a megajánlott tégla vízfelvevõ képesség > 20%, ezért jogszerû az érvénytelenné nyilvánító döntés. Kifejtette továbbá, hogy a dokumentációban a szabványban foglaltaknál szigorúbb elõírást is meghatározott a burkoló tégla esetében a fagyállóság tekintetében.<br>
Ezt a követelményt sem teljesítette a kérelmezõ által megajánlott burkoló tégla, mivel a fagyasztási ciklusok száma csak a szabvány szerinti 25, szemben a dokumentációban elõírt 50-nel. Az összegezésben azonban erre nem is hivatkoztak, mivel már a szabványban foglalt követelményeket sem teljesítette a kérelmezõ ajánlata a vízfelvevõ képesség tekintetében.<br>
A Döntõbizottság megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottságnak elsõdlegesen azt kellett vizsgálnia, hogy a dokumentációban milyen minõségi, mûszaki követelményeket határozott meg az ajánlatkérõ a burkolótéglára vonatkozóan.<br>
A Kbt. az ajánlati felhívásra vonatkozó rendelkezések körében az ajánlatkérõ számára kötelezettséget állapít meg a beszerzés tárgyával kapcsolatos elvárásainak ismertetése, a beszerzéstárgyának leírása tekintetében.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
E § (2) bekezdése szerint az ajánlatkérõ a mûszaki leírást csak jogszabályban foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg.<br>
A fenti rendelkezések szerint az ajánlatkérõ kötelezettsége a mûszaki követelmények konkrét meghatározása. Ez alapulhat a nemzeti szabványok elõírásain is, az ott jelölt paraméterekkel egybe is eshetnek az elvárt mutatók, de a követelmények megjelölése ebben az esetben sem mellõzhetõ.<br>
Jelen ügyben az ajánlatkérõ a mûszaki leírásban több helyen is, de csak általános jelleggel hivatkozott arra, hogy a kivitelezés során alkalmazott anyagoknak a magyar szabványokban elõírtaknak meg kell felelniük. A burkolótégla tekintetében sem hivatkozott az ajánlatkérõ konkrét szabványra vagy jogszabály alapján kiadott mûszaki elõírásra, így az értékelés során figyelembe vett MSZ 3555 számú szabványra sem, továbbá nem jelölte meg a szabvány alapján általa igényelt konkrét minõségi jellemzõket, a vízfelvevõ képesség esetében a legfeljebb 20% követelményt sem. A burkolótéglával kapcsolatban viszont a fagyállóság körében a vizsgálati ciklusok számát (50) és a vízben oldható sótartalommal szemben támasztott követelményt (0,1/ (M) meghatározta a mûszaki leírásban.<br>
A Döntõbizottság álláspontja szerint a fentiekben ismertetett mûszaki leírás alapján az ajánlatkérõ a szabványban szereplõ, de a mûszaki leírásban nem nevesített elõírásokat nem kérhette volna számon az ajánlattevõktõl, a konkrétan meghatározott mûszaki paraméterek teljesítése azonban az ajánlat érvényességének feltétele volt. A fentiekre tekintettel a Döntõbizottság a továbbiakban azt vizsgálta, hogy a kérelmezõ ajánlata a mûszaki leírásban nevesített követelményeknek megfelelt-e.<br>
Megállapította a Döntõbizottság, hogy a kérelmezõ ajánlatában kifejezett nyilatkozat sem a fagyállóság körében a vizsgálatok számát, sem a vízben oldható sótartalom értékét illetõen nem található. Az ajánlatkérõ éppen ezekre az adatokra kért pótlólag nyilatkozatot a kérelmezõtõl. Válaszként a kérelmezõ az ajánlott burkolótéglára vonatkozó megfelelõségi nyilatkozatot csatolta, amely szerint a fagyállóságot illetõen a termék az "MSZ 3555-1. 5.7. vizsgálat szerint" minõsül fagyállónak. A vízben oldható sótartalomra adat nem található a megfelelõségi nyilatkozatban. A megfelelõségi nyilatkozat utal arra, hogy a termék az MSZ 3555-2:1991 szerinti.<br>
Az MSZ 3555-1. számú szabvány ugyan részletesen meghatározza a mintavétel és minõsítés módszertanát, azonban a fagyasztási ciklusok számát illetõen csak az MSZ 3555-2:1991. 4. pontja ad útmutatást, a fagyasztási ciklusok számát huszonötben elõírva. Ezek szerint a nemzeti szabványnak való megfelelés körében a fagyállóságot illetõen a vizsgálatok száma nem éri el az ajánlatkérõ által a dokumentációban meghatározott ciklus számot.<br>
A fentiek alapján a Döntõbizottság megállapította, hogy a kérelmezõ által ajánlott tégla nem felel meg az ajánlati dokumentációban foglaltaknak, ezért az ajánlata érvénytelen, tehát a kérelmezõ ajánlatát az érdemi elbírálásban már nem lehetett figyelembe venni. Bár az ajánlatkérõ a döntését az összegezésben a szabványtól való eltéréssel indokolta, döntése nem jogsértõ, miután a jogorvoslati eljárásban hivatkozott egyéb érvénytelenségi okot megalapozottnak kellett tekinteni.<br>
A Döntõbizottság a jelen ügyben ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 7.<br>
<br>
Dr. Bankó Ágnes s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>