<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9993)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.554/20/2002.<br>
<br>
Tárgy: a Hidroterra Kft. jogorvoslati kérelme Pacsa Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hidroterra Kft. (8900 Zalaegerszeg, Kosztolányi Dezsõ u. 14., képviseli dr. Tihanyi Ottó ügyvéd, 8790 Zalaszentgrót, Eötvös K. u. 8., a továbbiakban: kérelmezõ) jogorvoslati kérelmét, amelyet Pacsa Nagyközség Önkormányzata (8761 Pacsa, Kisfaludy u. 2., képviseli dr. Völner Pál ügyvéd, 2536 Nyergesújfalu, Kossuth Lajos u. 84., a továbbiakban: ajánlatkérõ) "Pacsa Térségi Ipari Park alap-infrastruktúrájának kiépítése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozati, a lefolytatott bizonyítási eljárás alapján a következõ tényállást állapította meg.<br>
Az ajánlatkérõ 2002. május 22-én vállalkozói szerzõdést kötött a Terra-Aqua Kft.-vel Pacsa Térségi Ipari Park infrastruktúrájának megvalósítására vonatkozó közbeszerzési eljárás elõkészítésére, lebonyolítására.<br>
Az ajánlatkérõ képviselõ-testülete 2002. május 28-án döntött a közbeszerzési eljárás ajánlati felhívásának elfogadásáról.<br>
Az ajánlatkérõ 2002. július 3-án a Közbeszerzési Értesítõ 27. számában ajánlati felhívást tett közzé nyílt eljárás lefolytatására. A beszerzés tárgya Pacsa Térségi Ipari Park alap-infrastruktúrájának kiépítése volt, a felhívás tartalmazta a kiépítendõ ivóvízvezeték, szennyvízcsatorna, szennyvíz-nyomóvezeték szennyvízátemelõ és gázvezeték mennyiségét.<br>
Teljesítési határidõként 2002. november 30-át jelölte meg az ajánlatkérõ.<br>
Az ajánlati felhívás 9. pontja szerint a pénzügyi ellenszolgáltatás teljesítése az igazolt teljesítést követõen kiállított számla ellenében 60 napon belül átutalással történik.<br>
Az ajánlatkérõ az összességében a legelõnyösebb ajánlatot kívánta kiválasztani, az ajánlati felhívás 13. b) pontjában meghatározta az ennek megítélésre szolgáló részszempontokat, azok súlyszámát az alábbiak szerint:<br>
részszempontok	súlyszámok<br>
- ajánlati ár	60<br>
- a meghatározott fizetési feltételeknél kedvezõbb fizetési feltételek az ajánlatkérõk számára:<br>
alszempontok:<br>
- részszámlák száma	10<br>
- fizetési határidõ	10<br>
- az elõírt garanciaidõnél kedvezõbb feltételek vállalása	20<br>
Az értékelés során adható pontszám részszempontonként: 1-10.<br>
Az értékelés módszere: az adott részszempontban a legjobb ajánlatot tevõ kapja a maximális, a legkedvezõtlenebb a minimális pontszámot, a többiek matematikai arányosítással meghatározott pontszámot kapnak a maximum- és a minimumértékek között.<br>
Az ajánlati felhívás 16. c) pontja szerint az ajánlatot zárt borítékban három példányban kell benyújtani.<br>
Az ajánlatkérõ dokumentációt is készített, amelyben az ajánlattal szemben támasztott formai és tartalmi követelményeket határozta meg, útmutatót készített az ajánlattevõk részére, továbbá mellékletként szerepeltette a dokumentációban az engedélyezési tervdokumentációt és a vízjogi létesítési engedélyt. Elõírta az alaki követelmények címû részben, hogy az ajánlattevõ ajánlatát három példányban (egy eredeti, kettõ másolat), zárt borítékban adhatja le, a fedõlap tartalmazza az eredeti és a másolat megjelölést, az ajánlatot bontatlan kötésben kell elkészíteni, az aláírásra jogosult azt kézjegyével lássa el.<br>
Helyszíni konzultációra 2002. július 30-án került sor, melyen mûszaki jellegû kérdések merültek fel, és közölte az ajánlatkérõ, hogy szerzõdést nem szükséges mellékelni az ajánlathoz.<br>
Az ajánlattételi határidõre, 2002. augusztus 13-ig 8 ajánlat érkezett, kérelmezõn kívül a következõk nyújtották be ajánlatukat: TECHNOSZER Kft., Hoffmann Építõipari Rt., UISTIGEP Kft., Arinext Kft., Hydrocomp Kft., Kaiser Építõipari Kft., SPRINT Kft.<br>
A bontásról készült jegyzõkönyv szerint az ajánlatok bontásakor jelen volt valamennyi ajánlattevõ képviselõje, ismertetésre került az ajánlattevõk neve és címe, az ajánlati ár és a vállalt teljesítési határidõ, e szerint az Arinext Kft. ajánlati ára: 49 904 000 Ft, a Hoffmann Rt. ajánlati ára: 50 950 000 Ft és a kérelmezõ ajánlati ára: 51 000 000 Ft. A jegyzõkönyvet az ajánlatkérõ jegyzõje és Földesi József, a lebonyolító képviselõje készítette.<br>
Az ajánlatkérõ az ajánlatok értékeléséhez igénybe vette a lebonyolító közremûködését. A lebonyolító táblázatba foglalva elkészítette az ajánlatok pontozását, amely szerint a kérelmezõ a harmadik legmagasabb, 721 pontot, a második legmagasabb, 845,5 pontot a Hoffman Rt. kapott, a legmagasabb összpontszámot, 955,4 pontot pedig az Arinext Kft. ajánlata ért el.<br>
Az ajánlatok elbírálása az ajánlatkérõ képviselõ-testülete 2002. augusztus 26-i ülése napirendjén szerepelt. A képviselõ-testület a 62/2002. (VIII. 26.) számú határozatában döntött az eljárás eredményérõl, amelyben - "figyelemmel az elbírálási szempontokra, az egyes ajánlattevõkrõl, ajánlati anyagokról történt ismertetésekre" - az összességében legelõnyösebb ajánlatot tevõként a kérelmezõt jelölte meg. Az ajánlatkérõ az eljárás eredményét 2002. augusztus 28-án a döntésnek megfelelõen hirdette ki.<br>
Az eredményhirdetéskor ismertetésre kerültek a lebonyolító által készített táblázatban szereplõ pontszámok is, az összegezésben is ez a táblázat szerepel.<br>
Az eredményhirdetésen jelen volt az Arinext Kft. is, és bejelentette, hogy a döntéssel nem ért egyet, és a Döntõbizottsághoz fordul jogorvoslatért.<br>
Nagy Kálmán polgármester 2002. szeptember 2-án írásban értesítette az ajánlattevõket, hogy a szerzõdés megkötését a jogorvoslati eljárás lefolytatásáig felfüggeszti.<br>
Az Arinext Kft. kérelmére 2002. szeptember 4-én indult jogorvoslati eljárás a Döntõbizottság elõtt D.521/2002. számon, ennek során a Döntõbizottság a D.521/17/2002. számú határozatában a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében és az 59. § (1) bekezdésében foglaltak megsértését állapította meg, és az ajánlatkérõ eljárást lezáró döntését megsemmisítette.<br>
A Hidroterra Kft. 2002. szeptember 18-án nyújtott be jogorvoslati kérelmet a Döntõbizottsághoz, amelyet 2002. szeptember 23-án és 2002. október 8-án írásban, majd a jogorvoslati eljárás során tartott tárgyaláson szóban is kiegészített, illetve módosított. Kérte a jogsértés megállapítását, az ajánlatkérõ polgármestere felelõsségének megállapítása esetén a polgármester bírságolását, és az Arinext Kft. vonatkozásában a közbeszerzési eljárásban való részvételtõl való eltiltását. Kérelme indokául elõadta, hogy a közbeszerzési eljárás során sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében megfogalmazott, a verseny tisztaságára vonatkozó alapelv. Álláspontja szerint már az ajánlati kiírás is úgy készült el, hogy az Arinext Kft. számára legyen kedvezõ, mivel nem tartalmazott a helyi vállalkozókra vonatkozóan elõnyben részesítést. Erre a megbízott lebonyolító közremûködése is kihatással volt. Alaposan feltehetõ továbbá, hogy az Arinext Kft. ajánlatát manipulálhatták annak érdekében, hogy az a legkedvezõbb ajánlatnak minõsülhessen. Ennek alátámasztására elõadta, hogy az ajánlatok bontásánál az Arinext Kft. ajánlata csak a 6. helyen került felolvasásra, míg a Hoffmann Rt. és a kérelmezõ ajánlata a 2. és 3. helyen úgy, hogy azokat csak a megbízott lebonyolító láthatta, így lehetõvé vált az elõzõ ajánlatok ismeretében a ténylegesen beírt vagy be nem írt összeg helyett alacsonyabb összeg szerepeltetése. Ezért volt szükség arra, hogy újra kézbe vegyék a lezárt ajánlatokat, és vélhetõen kicseréljék azokat a lapokat, amelyek a pontozást, a végeredményt befolyásoló adatokat tartalmazták. Ennek igazolására becsatolta a 2002. augusztus 30-án az ajánlatkérõ jegyzõje által készített jegyzõkönyvet, amely szerint az ajánlatok bontását követõ napok egyikén az ajánlatkérõ polgármestere és a lebonyolító képviselõje, Földesi József, valamint egy másik személy - kérelmezõ tudomása szerint az Arinext Kft. egyik dolgozója - felbontották az ajánlattevõk ajánlatait tartalmazó lezárt dobozt. Ezt a jegyzõkönyvet 2002. szeptember 19-én kapták kézhez, ekkor ér<br>
tesültek a fentiekrõl. Kifogásolta továbbá azt is, hogy az ajánlatkérõ polgármestere a képviselõ-testület döntése ellenére nem a TÓNUS Kft.-t, hanem Földesi Józsefet vonta be az ajánlatok értékelésébe.<br>
Ajánlatkérõ észrevételében nyilatkozott arra vonatkozóan, hogy az ajánlatok bontásáról készült jegyzõkönyv és az értékelés eltérõ adatokat nem tartalmaz, a jegyzõkönyvet a lebonyolító és a körjegyzõ hitelesítette. Az iratokat, az ajánlatokat az arra jogosult polgármester tekintette meg. A kérelmezõ állítása alaptalanságát igazolja az is, hogy a kérelmezõ akkor sem nyerhette volna meg az eljárást, ha az Arinext Kft. nem indult volna, mivel csak a 3. legtöbb pontot kapta. Megítélése szerint a kérelmezõ kérelme elkésett, mivel az eredményhirdetésen jelen volt, és azt csak a 2002. szeptember 12-én kelt beadványa kiegészítésében támadta meg, 15 napon túl. Kifejtette, hogy a TÓNUS Kft.-re vonatkozó képviselõ-testületi döntés meghozatalakor még nem állt rendelkezésre a fedezet, ezért nem lehetett megindítani a közbeszerzési eljárást. A fedezet elnyerése után, 2002. április 5-ét követõen a vagyonrendelet alapján a polgármester saját hatáskörben bízta meg a Terra Aqua Kft.-t a közbeszerzési eljárás lebonyolításával.<br>
Egyéb érdekeltként az Arinext Kft. észrevételében visszautasította a kérelmezõ feltételezéseit. Elõadta továbbá, hogy a kérelem elbírálása részben nem tartozik a Döntõbizottság hatáskörébe, részben pedig elkésett, mivel az eredményhirdetés idõpontjához képest 15 napon túl került benyújtásra.<br>
A Döntõbizottságnak elsõdlegesen azt kellett vizsgálnia, hogy a kérelemben foglaltak elbírálására rendelkezik-e hatáskörrel.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a közbeszerzésekkel kapcsolatos jogorvoslat körében a Döntõbizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás befolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
E § (2) bekezdése szerint a bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV törvény (a továbbiakban: Áe.) rendelkezéseit kell alkalmazni.<br>
Az Áe. 7. § (1) bekezdése szerint a közigazgatási szerv hatáskörét és illetékességét az eljárás minden szakaszában hivatalból köteles vizsgálni.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdése értelmében az ajánlatkérõ a közbeszerzési eljárás elõkészítése, lefolytatása során igénybe veheti más személyek, szervezetek közremûködését. A kérelmezõ nem is a lebonyolító bevonásának tényét kifogásolta, hanem azt tartotta jogsértõnek, hogy a polgármesteri döntés a képviselõ-testület korábbi határozatát sértette, hiszen azt a testület nem vonta vissza.<br>
Kérelmezõ nem tudott megjelölni olyan, a Kbt.-ben lévõ elõírást, amelyet ez a magatartás sértett.<br>
A helyi önkormányzatokról szóló 1990. évi LXV. törvény (a továbbiakban: Ötv.) 9. § (1) bekezdése szerint az önkormányzat jogi személy. Az önkormányzati feladat- és hatáskörök a képviselõ-testületet illetik meg. A képviselõ-testületet a polgármester képviseli. E § (2) bekezdése szerint az önkormányzati feladatokat a képviselõ-testület és szervei: a polgármester, a képviselõ-testület bizottságai, a részönkormányzat testülete, a képviselõ-testület hivatala látják el.<br>
E § (3) bekezdése szerint a képviselõ-testület egyes hatásköreit a polgármesterre, bizottságaira, a részönkormányzat testületére, a helyi kisebbségi önkormányzat testületére, törvényben meghatározottak szerint társulására ruházhatja. E hatáskör gyakorlásához utasítást adhat, e hatáskört visszavonhatja.<br>
A lebonyolító bevonására vonatkozó döntéseket a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) és c) pontjaiban meghatározott hatásköri rendelkezések alapján csak abból a szempontból vizsgálhatja felül, hogy a Kbt. rendelkezéseinek megfelelnek-e vagy sem. A lebonyolítóra vonatkozó mindkét döntést az ajánlatkérõ önkormányzat - képviselõ-testülete, illetve polgármestere - hozta meg, azonban az önkormányzatok, azok szervei mûködésével kapcsolatos vélt jogsértések elbírálása, azaz az önkormányzati döntéseknek abból a szempontból történõ felülvizsgálata, hogy a meghozataluk során betartották-e az ajánlatkérõ önkormányzat és szervei mûködésére vonatkozó jogszabályokat - a fenti rendelkezések alapján - nem tartozik a Döntõbizottság hatáskörébe, ezért a kérelmet e részében a Döntõbizottság elutasította.<br>
A fentiek alapján a kérelem további elemei vonatkozásában a Döntõbizottság hatáskörrel rendelkezik, azaz érdemi elbírálásra jogosult, de elsõdlegesen azt kellett vizsgálnia, hogy a kérelem a törvényes határidõben került-e elõterjesztésre.<br>
A kérelmet 2002. szeptember 18-án nyújtotta be a kérelmezõ a Döntõbizottsághoz, majd 2002. szeptember 23-án és október 8-án kiegészítette azt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Kbt. kétféle határidõt állapít meg a jogorvoslati kérelem benyújtásával kapcsolatban. A 90 napos (objektív) határidõt a jogsértõ esemény bekövetkezésétõl kell számítani. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ kérelme benyújtásával, a kérelme elkésett.<br>
A kérelmezõ sérelmezte egyrészt az ajánlatkérõ ajánlati felhívását.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja értelmében a Kbt. 79. § (7) bekezdése szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát. Jelen esetben ez az idõpont 2002. augusztus 13. volt, így a kérelem benyújtása ehhez az idõponthoz képest számított kilencvennapos határidõben történt meg.<br>
A szubjektív határidõ számítása szempontjából azonban a jogsértésrõl történõ tényleges tudomásszerzés idõpontja az irányadó, de jelen esetben legkésõbbi idõpontként az ajánlattételi határidõt kell tekinteni. A kérelmezõ ekkor már biztosan ismerte az ajánlati felhívás tartalmát, ezzel együtt tudomást szerzett a vélt jogsértésrõl is, ajánlatát ennek tudatában készítette el, ezért a Döntõbizottság álláspontja szerint az ajánlati felhívással kapcsolatos jogsértés tudomásra jutásának idõpontja legkésõbb 2002. augusztus 13.<br>
Az ajánlattételi határidõhöz képest a jogorvoslati kérelem elõterjesztésére nyitva álló 15 napos szubjektív határidõ 2002. augusztus 28-án letelt.<br>
Fentiek alapján a Döntõbizottság a kérelmezõ jogorvoslati kérelmének az ajánlati felhívásra vonatkozó részét elkésettség miatt elutasította, mert e kérelemrész érdemi vizsgálatnak eljárásjogi akadálya van.<br>
A kérelmezõ jogorvoslati kérelmének további részében azt tartotta jogsértõnek, hogy az ajánlatkérõ manipulálhatta az Arinext Kft. ajánlatát, ezeket figyelembe véve a lebonyolító által végzett értékelés is jogsértõ. A jogsértésrõl történõ tudomásra jutás idõpontjaként 2002. szeptember 19-ét jelölte meg. Az ajánlatkérõ és az Arinext Kft. szerint azonban a kérelem e vonatkozásban is elkésett, mivel a kérelmezõnek a tárgyaláson tett nyilatkozata szerint a vélt jogsértésrõl még az Arinext Kft. jogorvoslati kérelmének beadása elõtt tudomást szerzett, illetve az eredményhirdetés idõpontjához képest is elkésett a kérelme.<br>
A Döntõbizottság álláspontja szerint az eredményhirdetés idõpontja nem irányadó e kérelemrész elkésettségének vizsgálata szempontjából, hiszen a kérelmezõ nem az eljárást lezáró döntést vitatja, hanem az ajánlatkérõ és az Arinext Kft. magatartását tartja jogsértõnek, a késõbbiekben - kérelme szerint 2002. szeptember 19-én - tudomására jutott információk ismeretében. Azt kellett vizsgálna a Döntõbizottságnak, hogy ezek az információk mikor jutottak a kérelmezõ tudomására.<br>
A kérelmezõ írásban tett nyilatkozata szerint jogorvoslati kérelmükhöz becsatolt jegyzõkönyvben foglaltakról 2002. szeptember 19-én értesültek, a jogorvoslati eljárás során tartott tárgyaláson tett nyilatkozata szerint viszont a szituációról korábban, a jegyzõkönyv kézhezvétele elõtt is tudomásuk volt.<br>
A Döntõbizottság álláspontja szerint a kérelmezõ - ellentmondó - nyilatkozatai alapján nem lehet kétséget kizáróan megállapítani, hogy a vélt jogsértésrõl mikor szerzett tudomást.<br>
Az egyértelmû, hogy a jegyzõkönyv kézhez vétele elõtt már tudott a vélt jogsértésrõl, de ennek 2002. szeptember 4. elõtti idõpontját kétséget kizáróan nem bizonyítja az Arinext Kft. és a kérelmezõ telefonbeszélgetésének tartalma, annak pontos idõpontja ismerete nélkül.<br>
Az Áe. 39. § (4) bekezdése szerint a határidõt kétség esetén megtartottnak kell tekinteni.<br>
A fentiek alapján a Döntõbizottság érdemben vizsgálta a kérelemnek az Arinext Kft. ajánlata vélelmezett manipulálására vonatkozó részét.<br>
A Döntõbizottság a kérelem tisztázása érdekében bizonyítási eljárást folytatott le, ennek során tanúként hallgatta meg Nagy Kálmán polgármestert és Földesi Józsefet, a lebonyolító képviselõjét, valamint megtekintette az összes ajánlatot és az Arinext Kft. ajánlatának mindhárom példányát, továbbá áttekintette az eljárással kapcsolatban készült és a kérelmezõ által bizonyítékként becsatolt iratokat is.<br>
A Döntõbizottság megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
E § (2) bekezdése kimondja, hogy az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése szerint az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(2) bekezdése szerint az ajánlatok felbontásánál az ajánlatkérõ, az ajánlattevõk és az általuk meghívott személyek, a tanács tagjai vagy az általuk megbízott személyek, továbbá - a közbeszerzéshez központi költségvetési támogatásban részesülõ ajánlatkérõ esetén - a külön jogszabályban meghatározott szervek, személyek lehetnek jelen.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerint az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
A Döntõbizottság megállapította, hogy az ajánlatok bontásán valamennyi ajánlattevõ részt vett. Az errõl készült jegyzõkönyvet a körjegyzõ és a lebonyolító készítette el, aláírásával hitelesítette.<br>
A bontás körülményeit a jelenlévõk sem a helyszínen, sem az arról készült jegyzõkönyv kézhezvétele után 15 napon belül nem kifogásolták, tehát a Döntõbizottság tényként fogadta el, hogy az ajánlatok bontása, a szükséges adatok ismertetése és jegyzõkönyvbe foglalása jogszerûen, illetve a valóságnak megfelelõen történt. Az ajánlatok értékelésével a polgármester, a hivatal mûszaki vezetõje és a lebonyolító volt megbízva. Ennek megfelelõen a három példányban benyújtott ajánlatok közül egy-egy másolati példányt a lebonyolító rendelkezésére bocsátott az ajánlatkérõ, egy-egy másolati és az eredeti példányok a polgármesteri hivatalban maradtak. Az eredeti ajánlatok a bontást követõen becsomagolásra és lezárásra kerültek.<br>
Az ajánlatok bontását követõ napok egyikén került arra sor, hogy a polgármester és a lebonyolító képviselõje felbontották az eredeti ajánlati példányokat tartalmazó csomagot annak érdekében, hogy az ajánlati biztosítékra vonatkozó bankgarancia eredetiségét ellenõrizze a lebonyolító. Nagy Kálmán és Földesi József egybehangzó nyilatkozata szerint rajtuk kívül ekkor nem volt ott senki, bár a hivatalban jöttek-mentek az emberek, de az ajánlatok bontását, áttekintését ketten végezték, ebbe mást nem vontak be. Határozottan állították, hogy az ajánlatok tartalmát semmilyen módon nem változtatták meg.<br>
Az ajánlatok eredeti és egy-egy másolati példányát ezt követõen továbbra is a polgármesteri hivatalban õrizték. Az ajánlatok értékelését a polgármester, a megbízott lebonyolító képviselõje és az ajánlatkérõ polgármesteri hivatalának mûszaki vezetõje együtt végezték, majd a képviselõ-testület 2002. augusztus 26-i ülése elõtt körülbelül egy héttel befejezték, és ennek alapján a polgármester terjesztette a javaslatot a képviselõ-testület elé.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. §-</a>a fent idézett rendelkezései azt a célt szolgálják, hogy az ajánlattevõk megismerjék az ajánlatok legfontosabb adatait, azok nyilvánossága ugyanis garancia arra, hogy a verseny tisztaságáról maguk az ajánlattevõk is meggyõzõdhessenek, az ajánlati kötöttség érvényesülését figyelemmel kísérhessék.<br>
A Döntõbizottság az Arinext Kft. ajánlatának minden példányát megvizsgálta abból a szempontból, hogy a bontáskor ismertetett és jegyzõkönyvbe is foglalt ajánlati adatok megegyeznek-e az ajánlat tartalmával.<br>
A Döntõbizottság megállapította, hogy az Arinext Kft. ajánlatának mindhárom példányában az ajánlatok elbírálása szempontjából jelentõs adatok azonosan, ezek közül az ajánlati ár a bontásról készült jegyzõkönyvben foglaltakkal is egyezõen szerepel. Az ajánlati példányok bontatlan kötésben - összefûzve, a fûzés az Arinext Kft. bélyegzõlenyomatát tartalmazó ragasztóval van leragasztva -, az ajánlatok valamennyi oldala az ajánlatot aláíró ügyvezetõ kézjegyével van ellátva.<br>
A Döntõbizottság vizsgálata során kizárólag a Kbt. fenti rendelkezéseinek keretei között állapította meg, hogy az ajánlati ár és a teljesítési határidõ vonatkozásában a bontáskor ismertetett és a késõbbiekben elbírált adatok között nincs eltérés. A Döntõbizottság hatáskörén belül az ajánlati ár és a teljesítési határidõ esetében tudta megvizsgálni az ajánlati kötöttség elvének teljesülését, ami a tartalmi összehasonlítás alapján volt lehetséges.<br>
Az ajánlat többi részét illetõen az ajánlati példányok szemrevételezése alapján sem észlelhetõ eltérés. Az ajánlati kötöttség elvének megsértése tehát nem állapítható meg.<br>
A Döntõbizottság álláspontja szerint a lefolytatott bizonyítási eljárás eredményeként nem bizonyítható, hogy a kérelmezõ által vélt jogsértéseket az ajánlatkérõ, illetve az Arinext Kft. elkövette volna, ezért a kérelmezõ által elõadott indokok alapján nem állapítható meg a Kbt. alapelveinek, illetve az ajánlati kötöttség elvének megsértése.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította. Az elkésett kérelemrész esetében döntését a Kbt. 79. § (7) bekezdésére alapította, míg hatásköre hiányát a Kbt. 76. § (1) és (2) bekezdése alapján állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 30.<br>
<br>
Dr. Bankó Ágnes s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>