<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10072)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.607/9/2002.<br>
<br>
Tárgy: dr. Kardkovács Kolos, a Közbeszerzések Tanácsának tagja által hivatalból kezdeményezett jogorvoslati eljárás Nemesbük Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kardkovács Kolos, a Közbeszerzések Tanácsa tagja (1011 Budapest, Mária tér 3., a továbbiakban: indítványozó) indítványát, melyet Nemesbük Község Önkormányzata (8371 Nemesbük, Petõfi u. 1., képviseli: dr. Czifra Károly ügyvéd, 5000 Szolnok, Dózsa Gy. u. 2. I/2., a továbbiakban: ajánlatkérõ) a "Nemesbük, Karmacs, Vindornyafok községek szennyvízcsatornázása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ jelen jogorvoslati eljárás tárgyát képezõ közbeszerzési eljárással azonos tárgyban közbeszerzési eljárást kezdeményezett korábban, mely ellen az Alterra Kft. jogorvoslati kérelme alapján jogorvoslati eljárás volt folyamatban a Döntõbizottság elõtt D.480/2002. számon.<br>
Ezen eljárást a Döntõbizottság D.480/12/2002. számú határozatával 2002. augusztus 28-án megszüntette tekintettel arra, hogy ajánlatkérõ a részvételi felhívását törvényes határidõben visszavonta.<br>
E visszavonásról vonatkozó hirdetmény 2002. szeptember 4-én jelent meg a Közbeszerzési Értesítõben, de ezzel egy idõben ajánlatkérõ újabb részvételi felhívást tett közzé ugyanezen a napon a tárgybani szennyvízcsatorna-beruházás megvalósítására (7437/2002).<br>
Ajánlatkérõ a részvételi felhívás 3. a) pontjában a beszerzés tárgyát és mennyiségét az alábbiak szerint határozta meg.<br>
Épül:<br>
Nemesbük szennyvízcsatorna-hálózat<br>
- gerincvezeték NA 200 KG-PVC	6630 fm<br>
- bekötés NA 150 KG-PVC	4161 fm<br>
- nyomóvezeték NA 150 KM-PVC	1819 fm<br>
- nyomóvezeték NA 80 KM-PVC	1146 fm<br>
- szennyvízátemelõ	5 db<br>
Karuracs szennyvízcsatorna-hálózat<br>
- gerincvezeték NA 200 KG-PVC	6796 fm<br>
- bekötés NA 150 KG-PVC	4064 fm<br>
- nyomóvezeték NA 150 KM-PVC	4235 fm<br>
- szennyvízátemelõ	1 db<br>
Vidornyafok szennyvízcsatorna-hálózat<br>
- gerincvezeték NA 200 KG-PVC	1299 fm<br>
- bekötés NA 150 KG-PVC	729 fm<br>
- nyomóvezeték NA 80 KM-PVC	2487 fm<br>
- szennyvízátemelõ	2 db<br>
A felhívás 4. pontja szerint a teljesítés határideje vagy a szerzõdés idõtartama: 2004. május 31. Részvételi felhívásában meghatározta a szerzõdés teljesítésére való alkalmasság vizsgálatának feltételeit is az alábbiak szerint:<br>
<br>
9. A résztvevõk pénzügyi, gazdasági és mûszaki alkalmassága igazolására kért adatokat és tények: a részvételre jelentkezõnek és a közbeszerzés értékének 10%-át meghaladó mértékben igénybe venni kívánt alvállalkozók a szerzõdés teljesítéséhez szükséges pénzügyi, gazdasági és mûszaki alkalmasságát igazolni kell az alábbiak szerint:<br>
a) Pénzügyi és gazdasági alkalmasság igazolása:<br>
- a részvételre jelentkezõ valamennyi számlavezetõ pénzintézetétõl (30 napnál nem régebbi) nyilatkozat a részvételre jelentkezõ fizetõképességének megállapítására az alábbi tartalommal:<br>
- mióta vezeti a részvételre jelentkezõ számláját,<br>
- számláján a számlanyitástól sorban állás elõfordult-e, hányszor, mikor és hány napig tartó,<br>
- 2000., 2001. évek teljes körû éves beszámolója vagy egyszerûsített éves beszámolója, vagy összevont (konszolidált) éves beszámolója, vagy egyszerûsített mérlege és eredménylevezetése a cégjegyzésre jogosult által hitelesített másolatban, egyéni vállalkozók esetében az elõzõ 2 év adóbevallásainak hitelesített másolata,<br>
- nyilatkozat az elõzõ 3 évi teljes forgalmáról és ugyanezen idõszakban a szennyvízcsatornahálózat-építés forgalmáról.<br>
b) Mûszaki alkalmasság igazolása:<br>
- nyilatkozat az elmúlt 3 év legjelentõsebb szennyvízcsatornahálózat-építési beruházásainak ismertetésével és azokról megrendelõi igazolás csatolásával (a munkavégzés éve, a megrendelõ neve és címe, az ellenszolgáltatás összege és az információt nyújtó személy megjelölésével, elérhetõségével. A megrendelõi igazolást minden bemutatott referenciánál külön-külön kell teljesíteni, megjelölve bennük a megrendelõ minõsítését a részvételi jelentkezõ munkavégzését illetõen,<br>
- részvételre jelentkezõ mûszaki-technikai felszereltségének bemutatása,<br>
- azon mûszaki szakemberek megnevezése, végzettségük és gyakorlatuk bemutatása diplomamásolattal, felelõs mûszaki vezetõi névjegyzékbe történõ felvételt igazoló határozat másolatával és rövid szakmai önéletrajzzal, akik a teljesítésért felelõsek.<br>
<br>
10. b) A részvételre jelentkezõnek a szerzõdés teljesítésére alkalmatlanná minõsítésének szempontjai:<br>
- ha a pénzintézeti nyilatkozat(ok)ból megállapítható, hogy a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó számláján a számlanyitástól 30 napot meghaladó vagy több alkalommal is elõforduló sorban állás fordult elõ,<br>
- ha a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó 2000., 2001. évekre csatolt teljes körû éves beszámolója vagy egyszerûsített éves beszámolója vagy összevont (konszolidált) éves beszámolója, vagy egyszerûsített mérlege és eredménylevezetése adatai szerint a vizsgált évek bármelyikében gazdálkodása (mérleg szerinti eredménye) negatív, illetve egyéni vállalkozónál a bevallások adatai alapján valamely évben veszteséges, vagy fizetési kötelezettsége személyijövedelemadó-nemben nem éri el a vizsgált évek valamelyikében az 5 M Ft-ot,<br>
- ha a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó nem rendelkezik a vizsgált 3 évben legalább összesen 200 M Ft árbevétellel a szennyvízcsatorna-hálózat-építésbõl.<br>
- ha a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó nem rendelkezik a vizsgált 3 évben legalább 2 db, egyenként legalább 100 M Ft, vagy legalább 1 db 300 M Ft bruttó értékû befejezett szennyvízelvezetõ csatornahálózat-építési referenciával,<br>
- ha a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó bemutatott technikai-gépi felszereltsége nem alkalmas - mennyiségénél, kapacitásánál vagy minõségénél fogva - a közbeszerzés tárgyának megvalósítására. Alkalmatlannak tekintendõ a bemutatott gépi-technikai felszereltség, ha az nem tartalmaz árokásó és talajtömörítõ gépeket vagy szállító jármûveket,<br>
- ha a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó nem foglalkoztat legalább 3 fõ saját állományú, fõfoglalkozású, az 51/2000. (VII. 9.) FVM-GM-KöViM rendeletben meghatározott [rendelet 1. számú melléklete (felelõs mûszaki vezetõk besorolása) II. (saját építményfajták), 3. vízgazdálkodási építmények... építési munkái] legalább "B" kategória felelõs mûszaki vezetõ névjegyzékbe vett vezetésre, irányításra alkalmas személyt.<br>
A részvételi felhívás 12. pontjában még számos egyéb feltételt is megfogalmazott az ajánlatkérõ, melyek között az alkalmasság igazolásával összefüggésben az alábbiakat is elõírta:<br>
- A részvételre jelentkezõnek, a szerzõdés teljesítésébe a közbeszerzés értékének 10%-át meghaladó mértékben igénybe venni kívánt alvállalkozónak a pénzügyi, a gazdasági és a mûszaki alkalmasságot a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdéseire tekintettel azonos módon kell igazolni. A részvételre jelentkezõnek és szerzõdés teljesítésbe a közbeszerzés értékének 10%-át meghaladó mértékben igénybe venni kívánt alvállalkozónak külön-külön is meg kell felelniük a szerzõdés teljesítéséhez szükséges elõírt alkalmassági követelményeknek.<br>
Ajánlatkérõ dokumentációt is rendelkezésre bocsátott. Ebben részletezte a jelentkezések elkészítésével kapcsolatos formai és tartalmi elõírásait.<br>
A hiánypótlás lehetõségét ajánlatkérõ már a részvételi felhívásban kizárta.<br>
A 2002. szeptember 30-i határidõre 15 részvételi jelentkezés érkezett az alábbi szervezetektõl: Alterra Kft., "Boroszlán" Rt., ERRO 96 Kft., Hoffmann Rt., "Horváth-Ép" Kft., Hydrocomp Mélyépítõ Kft., Innoterv Rt., Kaiser Építõipari Kft., KomplexD Kft., Mélyépítõ Budapest Kft., OMS Hungária Kft., Schumann-Fischer Bt., Somogyi és Társa Kft., STRABAG Kft., Szabadics Kft.<br>
Ajánlatkérõ a megbízottja bevonásával elvégezte a részvételi jelentkezések értékelését, és a 2002. október 16-án kihirdetett döntése szerint a Komplex-D Kft.-t és a STRABAG Kft.-t minõsítette alkalmasnak ajánlattételre. Az összes többi részvételi jelentkezést érvénytelenség okán utasította el.<br>
Dr. Kardkovács Kolos a Közbeszerzések Tanácsa tagja (indítványozó) 2002. október 10-én hivatalból jogorvoslati eljárást kezdeményezett az ajánlatkérõ fenti tárgyban kiírt nyílt elõminõsítési eljárása részvételi felhívásával kapcsolatosan.<br>
Indítványozta, hogy a Döntõbizottság alkalmazza a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének b), d) és f) pontjaiban elõírt jogkövetkezményeket, azaz hívja fel a jogsértés okozóját a törvény szabályainak megfelelõ eljárásra, a törvény sértett rendelkezéseinek megjelölése mellett állapítsa meg a jogsértés megtörténtét, illetve szabjon ki bírságot, a törvény szabályait megszegõ szervezettel és személlyel szemben.<br>
Indítványozta továbbá, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) bekezdésének a) pontja alapján ideiglenes intézkedésként rendelje el a közbeszerzési eljárás felfüggesztését.<br>
Indítványát azzal indokolta, hogy a rendelkezésre álló információk szerint vélelmezhetõ, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében és a 44. § (7) bekezdésében foglalt rendelkezéseket arra tekintettel, hogy:<br>
- azáltal, hogy részvételi felhívás 10. b) pontjában a szerzõdés teljesítésére alkalmatlannak minõsíti a részvételre jelentkezõt, ha a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó nem foglalkoztat legalább 3 fõ saját állományú, fõfoglalkozású, az 51/2000. (VIII. 9.) FVM-GM-KöViM rendeletben meghatározott (rendelet 1. számú melléklete (felelõs mûszaki vezetõk besorolása)<br>
II. (sajátos építményfajták), 2. (vízgazdálkodási építmények építési munkái) legalább "B" kategória) felelõs mûszaki vezetõi névjegyzékbe vett vezetésre, irányításra alkalmas személyt, túlterjeszkedik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ának (7) bekezdésében meghatározott azon követelményen, miszerint "az ajánlatkérõnek az alkalmasság megítéléséhez szükséges adatokat, igazolásokat, nyilatkozatokat a közbeszerzés tárgyára kell korlátoznia, illetõleg azokat a beszerzés becsült értékére is tekintettel, legfeljebb a szerzõdés teljesítéséhez ténylegesen szükséges feltételek mértékéig lehet elõírnia",<br>
- az elõzõ pontban említett indokolatlanul szigorú elõírás nem egyeztethetõ össze a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerinti esélyegyenlõség alapelvi követelményével sem, mert hátrányos helyzetbe hozza és nagymértékben korlátozza a 3 fõt nem, vagy nem kizárólag fõállásban foglalkoztató jelentkezõk részvételi esélyét.<br>
Az indítvány azt is tartalmazta, hogy a vélelmezett jogsértésekrõl a Döntõbizottság 2002. szeptember 30-án kelt D.546/2002. sz. határozatából szerzett tudomást, melyben arról kapott tájékoztatást, hogy a jogsértõnek vélt korábbi felhívást az ajánlatkérõ 2002. szeptember 4-én közzétett hirdetménnyel visszavonta.<br>
Elõadta azt is, hogy ugyanakkor megállapítható, hogy ajánlatkérõ ugyanezen a napon új hirdetményt is közzétett, amely szintén tartalmazza a korábban kifogásolt és jogsértõnek vélt alkalmassági feltételt, ezért az indítványt a szeptember 4-i hirdetménnyel szemben is fenntartja.<br>
Az indítvány elbírálása tekintetében úgy nyilatkozott, hogy tárgyalás tartását nem kéri.<br>
A Döntõbizottság az indítvány szerinti ideiglenes intézkedést nem alkalmazta a törvényi feltételek hiányában.<br>
Ajánlatkérõ írásos észrevételében kérte az eljárás megszüntetését. Álláspontja szerint közbeszerzési eljárása nem jogsértõ, mert a sérelmezett alkalmazási követelmény a beszerzés becsült értékére is figyelemmel a szerzõdés teljesítéséhez ténylegesen szükséges mértékig került meghatározásra.<br>
Azt is nyilatkozta, hogy a munkák teljesítési határideje 2004. május 31., amely idõ alatt a három településen mintegy 33-34 km csatornát és 8 db szennyvízátemelõt kell megépíteni. A szerzõdés megkötésére legjobb esetben is csak 2002 decemberében kerülhet sor, továbbá a teljesítési határidõre már a próbaüzemet is el kell végezni, tehát az építési munkákat 2003. év folyamán az idõjárástól függõen körülbelül nyolc hónap alatt kell befejezni. A kivitelezés rendkívül feszített ütemû lesz. Emellett a három településen, amelyek viszonylag távol vannak egymástól, egyidejûleg kell a kivitelezési munkákat végezni.<br>
A közutakon adódó munkákat a hatósági engedély szerint az egyik településen 90, a másikon 120 nap alatt kell elvégezni. Elõbbiek miatt rendkívüli pontosságú munkaszervezés mellett tartható csak a határidõ, amelyet a források rendelkezésre állása miatt nem lehet módosítani. A felelõs mûszaki vezetõkkel kapcsolatos 51/2000. (VIII. 9.) FVM-GM-KöViM rendelet (a továbbiakban: R.) szabályozza a felelõsségi kört, a helyettesítési lehetõséget, a feladatokat, a rendelet melléklete pedig a kategóriák szerinti besorolásokat határozza meg.<br>
A további rendelkezések és a szerzõdés teljesítésének sajátos körülményei indokolják, hogy három fõállású felelõs mûszaki vezetõ álljon rendelkezésre.<br>
A beszerzés tárgyára tekintettel kötelezõ a felelõs mûszaki vezetõ alkalmazása, elegendõnek tekintik a "B" kategóriás felelõs mûszaki vezetõ alkalmazását, a helyettesítés szabályai és a három egyidejû építési terület indokolja a megadott létszámigényt. Azért kértek saját állományban foglalkoztatott felelõs mûszaki vezetõket, mert csak ebben az esetben látják biztosítva a késlekedés nélküli, teljes értékû és a kivitelezés biztonságát garantáló teljesítést. Azt is nyilatkozta, hogy a jelentkezõk nagy száma (15) is igazolja, hogy a megadott feltételek teljesíthetõek.<br>
A részvételi felhívásban foglalt feltételek a korábbi felhívás módosítására tekintettel már olyan alacsony szintû követelményeket tartalmaznak, melyek további enyhítése már nem lenne indokolt, az a szerzõdés biztonságát veszélyeztetné.<br>
Az ügyben érdekelt felek közül a Horváth-Ép Kft. egyetértett a kezdeményezõ iratban foglaltakat. Szerinte is túlzó feltételeket támasztott az ajánlatkérõ a részvételi felhívásban. Ezt az is jelzi, hogy a 15 jelentkezõbõl 13-at érvénytelenség - formai hibák - miatt kizártak az eljárásból.<br>
A Hydrocomp Kft. írásos nyilatkozatában egyetértett a kezdeményezõvel. Szerinte sincs szükség a szerzõdés teljesítéséhez három fõ saját állományú felelõs mûszaki vezetõre. Véleménye szerint ez az indokolatlanul szigorú követelmény sérti az esélyegyenlõség követelményét. Álláspontja szerint a részvételi felhívás 9. a) pontja is jogsértõ, mert az ajánlatkérõ itt az alkalmasság igazolására nem egy évre visszamenõleg kér pénzintézeti igazolást, hanem idõkorlát nélkül, ami egy régóta (pl. 10 éve) vezetett számla esetében nehezen teljesíthetõ és a szükséges mértéket meghaladó követelmény is.<br>
A Döntõbizottság a rendelkezésére álló iratok, dokumentumok, valamint a felek által írásban elõterjesztett nyilatkozatai alapján megállapította, hogy az indítványban szereplõ kérések megalapozatlanok az alábbiak miatt:<br>
Az indítványozó kifejezetten a felelõs mûszáki vezetõre vonatkozó elõírásokat tartja jogsértõnek több szempontból is.<br>
- A Döntõbizottság álláspontja szerint a három fõ egyidejû rendelkezésre állásával kapcsolatosan megállapítható, hogy az ajánlatkérõ indoka e tekintetben elfogadható. Az egymástól különálló építési helyszínek, az ütemezésbõl adódó követelmények valóban indokolják több felelõs mûszaki vezetõ egyidejû jelenlétét is, illetve a helyettesítés problémamentes biztosítása szintén méltányolható ajánlatkérõi igény, amely a szerzõdés teljesítése szempontjából nem eltúlzott. Az indítványozó nem kifogásolta a felelõs mûszaki vezetõk jogszabály szerinti kategóriájára vonatkozó elõírást, azonban a jogvita megítélésekor arra is figyelemmel kell lenni.<br>
A "B" kategória nem igényel minden esetben felsõfogú végzettséget, mert adott esetben elegendõ a középfokú szakmai képesítés is. Az ügyben érdekelt szervezetektõl egyébként is megkívánt jelentõs volumen mellett nem tûnik túlzott igénynek három olyan szakemberre vonatkozó kívánalom, akik a munkairányítói feladatok mellett ezen többlet "képességgel" is rendelkeznek.<br>
- A saját állományú, fõfoglalkozású szakemberre vonatkozó igény vizsgálatakor megállapítható, hogy az ajánlatkérõ észrevételében írt indok megalapozottnak tekinthetõ. Tény, hogy a szerzõdés teljesítése nagyobb biztonsággal várható el, ha a vezetõ szakemberekkel maga a vállalkozó rendelkezik. Az sem vitatható, hogy a kivitelezés folyamatos "kézben tartása" a vállalkozó részérõl változó közremûködõkkel nem, vagy nehezen biztosítható.<br>
Összességében a Döntõbizottság megállapította, hogy az indítványban írt kérések megalapozatlanok, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan indítványt a Kbt. 88. § (1) bekezdés a) pontja szerint elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 30.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>