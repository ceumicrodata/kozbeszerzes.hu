<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10071)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.602/9/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az Államháztartási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Államháztartási Hivatal (1052 Budapest, Deák F. u. 5., képviseli: dr. Tótok János jogtanácsos, a továbbiakban: ajánlatkérõ) "Bp. X. ker. Bartók Béla út 120-122. sz. ingatlan átalakítása kivitelezési kiegészítõ munkáinak ellátása" tárgyú közbeszerzési eljárása ellen kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, ajánlatkérõ írásbeli és szóbeli nyilatkozata alapján az alábbi tényállást állapította meg:<br>
Ajánlatkérõ 2002. április 24-én indította meg nyílt elõminõsítéses közbeszerzési eljárását Budapest, Bartók Béla út 120-122. sz. alatti épületének átalakítására, felújítására kiviteli terv alapján.<br>
Ajánlatkérõ az eljárás során az ajánlati dokumentációban és az annak részét képezõ tervdokumentációban határozta meg részletesen a beszerzésével szemben támasztott követelményeit.<br>
Az eljárás nyertese az EN & BT Kft. lett, akivel 2002. július 26-án kötötték meg az eljárást lezáró szerzõdést 616 135 680 Ft + áfa vállalkozási díj mellett. A szerzõdés III.2. pontjában a teljesítés határidejét 2002. szeptember 13-ában határozták meg.<br>
Ajánlatkérõ 2002. szeptember 25-én tájékoztatta a Döntõbizottság elnökét arról, hogy a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdés a) és c) pontja alapján hirdetmény közzététele nélküli tárgyalásos közbeszerzési eljárást kíván lefolytatni.<br>
Az eljárásfajta választását azzal indokolta, hogy a kivitelezés megkezdése, a bontási munkák során olyan elõre nem látható (nem is tervezhetõ) mûszaki problémák, körülmények tárultak fel, amelyek megoldása az építkezés további folytatásához feltétlenül szükséges.<br>
Tájékoztatójához mellékelte ajánlati felhívását, ajánlattételre hívta fel a korábbi nyertes ajánlattevõt. Felhívásában rendelkezett az alkalmassági követelményekrõl, az ajánlatok elbírálásának szempontjáról és eljárása lefolytatásának menetérõl. Közölte, hogy írásbeli ajánlatot nem kér, az elsõ tárgyalás idõpontját 2002. szeptember 26-ára tûzte ki, míg a teljesítés határidejét 2002. október 15-ében állapította meg.<br>
A Döntõbizottság elnöke 2002. október 8-án jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból nem állapítható meg egyértelmûen a választott eljárásfajta törvényi feltételeinek a megléte. Indítványozta, hogy a Döntõbizottság vizsgálja meg a közbeszerzési eljárás jogalapját, illetve az ajánlati felhívás jogszerûségét.<br>
Ajánlatkérõ írásbeli és tárgyaláson tett szóbeli nyilatkozatában kiegészítette a tájékoztatójában foglaltakat, továbbá csatolta a korábbi és a mostani közbeszerzési eljárására vonatkozó iratait.<br>
Álláspontja szerint a választott eljárásfajta feltételei fennállnak. Az ingatlan átalakításának munkái során több olyan elõre nem látható, de feltétlenül szükséges munka merült fel, amelyek elvégzése nélkül az eredeti szerzõdés teljesítése nem lett volna lehetséges. Elõadta, hogy pótlólagos munkák és költségek merültek fel amiatt, hogy a kivitelezés elsõ heteiben az ingatlan kiürítése még nem történt meg, ezért biztosítani kellett a munkaterület lehatárolását és a bentlakók részére közmûszolgáltatás nyújtását. Hivatkozott arra is, hogy az érintett szakhatóság pótlólag elõírta a tûzgátló ajtók vezérlését és a biztonságtechnikai csatlakozások kiépítését. A nyílt eljárásban nem képezte beszerzés tárgyát a távfûtés biztosítása, ugyanis az elõttük ismert adatok birtokában azt megoldottnak tekintették. Az építkezés során vált ismertté, hogy részben a távfûtési vezetékszakaszok birtokhatár-problémái, részben a vezetékrendszer rossz mûszaki állapota miatt a szolgáltatás gazdaságosan még felújítással sem biztosítható megfelelõen. Emiatt merült fel kiegészítõ munkaként az eddigi távfûtési rendszerrõl történõ leválás és gázbevezetéssel önálló kazánház létesítése. Több kiegészítõ munka azért vált szükségessé, mert azokat a tervezés során nem ismerték, hanem csak a kivitelezés során, a feltáráskor váltak megállapíthatóvá, ilyenek pl. a pavilonépület nem látható szerkezeti elemeinek megerõsítése, pótlása; a földszinti ablakok feletti áthidaló hiányok pótlása; a pavilonépület csapadékvíz-elvezetésének biztosítása - részben a csatornahálózat, részben a pontatlan közmûtérkép miatt -; a fõépületet és a pavilont összekötõ vezetékek fektetésének többletköltsége - a föld alatti akadályok miatt -; a bontásra kerülõ burkolatok alatt több réteg régi burkolat bontásának szükségessége és ezt követõen a terület aljzatkiegyenlítésének biztosítása. Szintén több esetben a kivitelezés során vált nyilvánvalóvá egyes kiegészítõ munka elvégzésének szükségessége, illetve az, hogy a munka a megismert feltételek mellett csak jelentõs területköltség<br>
gel valósítható meg, ilyenek: a IV. emelet mennyezeti síkjának durva egyenetlenségei miatt álmennyezet kiépítésének szükségessége, majd a lámpatesteknek, illetve több szerelési munkának a megnövekedett költsége; a lépcsõházak üvegfelületei acélszerkezetének mázolása, az ablakközök acélpilléreinek védõborítása; a fellelt vasbeton falakon a terv szerinti nyílások készítésének többletköltsége. Problémaként adódott a kivitelezés során, hogy a meglévõ kerítésszakaszról megállapították, hogy azt a szomszédos ingatlan területén létesítették, azonban rossz állapota miatt áthelyezése nem volt megoldható, így új kerítésanyag felhasználása vált szükségessé.<br>
Ajánlatkérõ közölte, hogy az eredeti teljesítési határidõig, 2002. szeptember 13-ig, illetve jelen közbeszerzési eljárása indításáig - a munkaterület késedelmes átadása miatt - a teljesítés még nem fejezõdött be.<br>
Bejelentette, hogy közbeszerzési eljárását lefolytatta, 2002. szeptember 26-án a tárgyalást az ajánlattevõvel megtartotta, ekkor ki is hirdette az eljárást lezáró döntését. 2002. október 4-én kötötték meg az eljárást lezáró szerzõdést a nyertessel 86 704 942 Ft + áfa ellenérték mellett.<br>
Ajánlatkérõ a közbeszerzési eljárás iratai között csatolta a kivitelezõ által 2002. augusztus 15. és szeptember 10. között bejelentett - tételes költségvetéssel alátámasztott - kiegészítõ munkákra vonatkozó igénybejelentését szakterületenkénti bontásban: építészet, gépészet, elektromos és külön gázkazánnal kapcsolatos munkák.<br>
A Döntõbizottság a jogorvoslati eljárás során kizárólag azt vizsgálta, hogy az ajánlatkérõ által választott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és c) pontja szerinti eljárásfajta feltételei fennállnak-e.<br>
A Döntõbizottság az alábbi indokokra tekintettel megállapította, hogy ajánlatkérõ eljárásfajta-választása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
Ezen eljárásfajta alkalmazásának elsõdleges feltétele, hogy olyan kiegészítõ építési munkára vonatkozzon, amelynek teljesítése szükséges az eredeti beszerzési igény kielégítéséhez, azonban ez nem volt elõre látható és az eredeti szerzõdésben sem rendelkeztek róla. Szükséges továbbá, hogy indokolt legyen a korábbi nyertes ajánlattevõvel való elvégeztetése.<br>
A Döntõbizottság összevetette ajánlatkérõ nyílt eljárásának ajánlati felhívását, dokumentációját a fentiekben ismertetett kiegészítõ munkákkal. Ebbõl megállapította, hogy a jelen beszerzés tárgyát képezõ munkák az alapeljárásban nem szerepeltek. A Döntõbizottság a kiegészítõ munkák áttekintése alapján azt a következtetést vonta le, hogy azok elvégzése szükséges, az eredeti beszerzési igény: az épület átalakítása és felújítása érdekében. Az ingatlan fûtését biztosítani kell, a lakott idõszakban a bérlõk ellátása részére szolgáltatást kell nyújtani, a szerkezeti elemeket, áthidalókat meg kell erõsíteni, pótolni, a vízelvezetést és vezetékek fektetését meg kell valósítani, a kerítés létesítése is csak saját ingatlanon fogadható el.<br>
A kiegészítõ munkák jellege, illetve felmerülési körülményei alapján a Döntõbizottság megállapította, hogy azok nem voltak elõre láthatóak. Ezek ajánlatkérõtõl független körülmények: a bérlõk nem költöztek ki, a szakhatóság újabb elõírást tett, a kivitelezés, illetve a bontás során felmerült kiegészítõ munkák.<br>
A Döntõbizottság megítélése szerint indokolt a munkáknak a korábbi nyertes ajánlattevõvel való elvégeztetése. Egyrészt a beszerzés tárgya egy komplett ingatlan átalakítása, amely csak azáltal teljesíthetõ, ha az ehhez szükséges kiegészítõ munkákat is megvalósítják. Másrészt maguk az egyes munkák is olyanok, amelyekre ráépül a további munkák teljesítése.<br>
Ezen eljárásfajta az elsõdleges feltételek fennállása esetén akkor alkalmazható jogszerûen, ha vagy az a) + b) vagy az a) + c) pontban megjelölt további követelmények is teljesülnek. Ajánlatkérõ az a) + c) pontot jelölte meg eljárása jogalapjául.<br>
Az a) pont vonatkozásában az eredeti szerzõdési érték és a most megkötött szerzõdés összegének összevetése alapján megállapítható, hogy az nem haladja meg a korábbi közbeszerzés értékének az 50%-át.<br>
A c) pont rendelkezése szerint olyan elválasztható építési beruházási munkára kell hogy vonatkozzon, amely feltétlenül szükséges az eredeti szerzõdés teljesítéséhez.<br>
A Döntõbizottság a fentiekben már kifejtette, hogy megítélése szerint ezek az ajánlatkérõ által megjelölt kiegészítõ munkák magának az ingatlannak a rendeltetésszerû használatához szükségesek. Enélkül az átalakítás, illetõleg a felújítás nem valósítható meg, így a c) pont követelményei is teljesülnek.<br>
A fentiek alapján a Döntõbizottság megállapította, hogy ajánlatkérõ közbeszerzési eljárásának jogalapja, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és c) pontja fennáll.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. tv. (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy folytatásra okot adó körülmény már nem áll fenn - megszünteti.<br>
Fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. november 6.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>