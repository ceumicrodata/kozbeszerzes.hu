<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9991)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.505/19/2002.<br>
<br>
Tárgy: a Hartmann-Rico Hungária Kft. jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hartmann-Rico Hungária Kft. (2051 Biatorbágy, Budapark, Paul Hartmann u., hrsz.: 2399/8., képviseli: dr. Fest Attila ügyvéd, 1134 Budapest, Váci út 35., a továbbiakban: kérelmezõ) jogorvoslati kérelmét, melyet a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2-4., képviseli: dr. Gáspár Emõke jogtanácsos, a továbbiakban: ajánlatkérõ) "csõkötszer és ragtapasz beszerzése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Az ajánlatkérõ 2002. június 19-én a Közbeszerzési Értesítõ 25. számában ajánlati felhívást tett közzé nyílt közbeszerzési eljárás lefolytatására, amelynek tárgya csõkötszer és ragtapasz szállítása volt az 1077/2000. (IX. 22.) Korm. határozat állami normatíva I-02-02 és I-02-01 számmal azonosított, valamint az ajánlati dokumentációban meghatározott mûszaki leírás szerint.<br>
Az ajánlati felhívás 3. a) pontjában az ajánlatkérõ hét részteljesítést határozott meg, a I-II. részteljesítésben hálós és nem hálós csõkötszerre, a III-VII. részteljesítésben különbözõ paraméterû ragtapaszokra kért ajánlatot. E részteljesítésekre külön-külön lehetett ajánlatot tenni.<br>
Az ajánlati felhívás helyesbítése 2002. június 26-án jelent meg a Közbeszerzési Értesítõben.<br>
Az ajánlati felhívás 11. a) pontjában az ajánlatkérõ meghatározta az ajánlattevõnek a szerzõdés teljesítésére való alkalmassága igazolására kért adatokat és tényeket. A pénzügyi és gazdasági alkalmasság igazolására kért adatok között a második bekezdésben elõírta az ajánlatkérõ az utolsó három év (1999., 2000., 2001.) pénzügyi mérlegének és eredménykimutatásának csatolását.<br>
A 11. b) pont második bekezdésében a szerzõdés teljesítésére alkalmatlanná minõsítés szempontjaként került meghatározásra a következõ:<br>
"A vizsgált idõszakban az ajánlattevõnek vagy alvállalkozójának mérlegeredménye bármelyik két évben negatív volt."<br>
Az ajánlatkérõ dokumentációt is készített, amely tartalmazta az ajánlattétellel kapcsolatos tartalmi és formai követelményeket, valamint szerzõdéstervezetet. Az ajánlat formai követelményei között, illetve a dokumentáció "J" jelû mellékletében az ajánlatkérõ ismételten jelezte a fenti mérlegek, illetve eredménykimutatások csatolásának kötelezettségét.<br>
Az ajánlattételi határidõ lejártakor, 2002. július 30-án 10 órakor az ajánlatkérõ a kérelmezõén kívül a következõ ajánlattevõk ajánlatát bontotta fel: Interimport Kft., Mediporta Kft., RAMONA Rt., 3 M Hungária Kft., Beiersdorf Kft., Salus Kft.<br>
Az ajánlatkérõ 2002. július 31-én telefaxon értesítette az elõzõ napon felbontott ajánlatot benyújtókat, hogy pótbontást tart, mivel a Mediprodukt Kft. az ajánlatát postán küldte meg, és a küldeményt a posta - az ajánlati felhívásban megkívánt címzés ellenére - az ajánlatkérõ postafiókjára kézbesítette. A parlamenti postabontó átvette a csomagot 9 óra 15 perckor, de azt csak 2002. július 30-án délután 4 óra 5 perckor kézbesítette az ajánlatkérõ iktatója részére.<br>
A pótbontásra 2002. július 31-én 15.00 órakor került sor.<br>
A ragtapaszokra vonatkozó összes (III-VII.) részteljesítésre kérelmezõn kívül az Interimport Kft., a III., IV., V. és VII. részteljesítésre a 3 M Hungária Kft. és a Beiersdorf Kft., a VI. részteljesítésre a Mediporta Kft., a IV. részteljesítésre a Salus Kft. nyújtott be ajánlatot.<br>
Az ajánlatkérõ az ajánlatokat megvizsgálta, értékelte, majd 2002. augusztus 21-én kihirdette az eljárás eredményét. A ragtapasztokra vonatkozó III., IV., V. és VII. részteljesítések esetében az Interimport Kft., a VI. részteljesítésben a Mediporta Kft. lett a nyertes. Kérelmezõ ajánlatát érvénytelennek minõsítette az ajánlatkérõ, mivel mérlegeredménye negatív volt az utolsó két évben (ajánlati felhívás 11. b) pont második bekezdése).<br>
Az ajánlatkérõ a III-VII. részteljesítésekre vonatkozó szerzõdéseket 2002. szeptember 2-án megkötötte a nyertes ajánlattevõkkel.<br>
A kérelmezõ 2002. augusztus 28-án nyújtott be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson kiegészített és módosított. Írásban benyújtott kérelmében kérte, hogy a Döntõbizottság állapítsa meg a jogsértést, semmisítse meg az ajánlatkérõ döntését, hívja fel az ajánlatkérõt a Kbt. szabályainak megfelelõ eljárásra, kötelezze az ajánlatkérõt az eljárás költségeinek viselésére. Ideiglenes intézkedésként az eljárást lezáró szerzõdés megkötésének megtiltását kérte. A szerzõdés megkötésére tekintettel úgy módosította kérelmét, hogy a jogsértés megállapítását és az ajánlatkérõnek az eljárás költségei viselésére való kötelezését kérte.<br>
Kérelme indokául elõadta, hogy jogsértõ az ajánlatkérõnek az a döntése, hogy az õ ajánlatát érvénytelennek nyilvánította. Ajánlata 126-143. oldalai tartalmazzák az 1999., 2000. és 2001. évi mérlegét és eredménykimutatását. A mérleg szerinti eredménye 1999. évben pozitív, a 2000. és 2001. évben pedig negatív volt. Ajánlata tartalmazza a mérlegeket készítõtõl független könyvvizsgáló átvilágítási jelentését is, amelyben mérlegei alapján megállapította, hogy a 2000. és 2001. év negatív mérlege mellett is igazolható, hogy a cég pozitív gazdálkodást folytat, negatív eredménye nem befolyásolja kedvezõtlenül a szállítókkal, vevõkkel kialakított kapcsolatát, különösképpen a tenderpályázatokon való részvétel vonatkozásában. Csatolta továbbá ajánlatában az anyavállalata, a Paul Hartmann AG nyilatkozatát is, amelyben vállalta, hogy a magyarországi leányvállalata szállítási vagy bármely akadályoztatása esetén biztosítják a folyamatos ellátást Magyarországon a leányvállalat vállalásai szerint.<br>
Ezekkel a dokumentumokkal és azzal a ténnyel, hogy az elõzõ évben az ajánlatkérõvel hasonló tárgyban kötött keretszerzõdés alapján folyamatosan és szerzõdésszerûen teljesített, azt bizonyítja, hogy a negatív eredménye ellenére alkalmas a szerzõdés teljesítésére.<br>
Hivatkozott arra is, hogy ajánlatkérõ döntése a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésébe ütközik, mivel az ajánlati felhívás 11. b) pontja második bekezdésében meghatározott feltétel a szerzõdés teljesítéséhez ténylegesen szükséges mértéket meghaladja.<br>
Az ajánlatkérõnek az értékelési módszere, amellyel csak a negatív mérleget és nem a tényleges teljesítõképességet vizsgálta, sérti az ajánlattevõk esélyegyenlõségét is, a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésébe ütközik, mivel eleve kizárja a pénzügyi, üzletpolitikai okból negatív mérleggel rendelkezõket. Az ajánlatkérõ döntése azért is sérti az esélyegyenlõséget, mivel az alkalmasság bizonyítottsága ellenére kizárta õt az eljárásból.<br>
Hangsúlyozta, hogy nem az ajánlati felhívást, hanem az ajánlatkérõ eljárást lezáró döntését sérelmezi. Hivatkozott arra is, hogy az ajánlati felhívás megfogalmazása nem egyértelmû, mivel mérlegeredményt és nem mérleg szerinti eredményt határozott meg az alkalmatlansági kritériumok körében. Megítélése szerint a mérlegeredmény tágabb fogalom, mint a mérleg szerinti eredmény, éppen ezért az ajánlatkérõnek vizsgálnia kellett volna a mérleg egy során kívül az általa becsatolt dokumentumokat is.<br>
A jogorvoslati eljárás során tartott tárgyaláson kérte annak megállapítását is, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdését azzal, hogy pótbontást tartott.<br>
Az ajánlatkérõ észrevételében kérte a kérelem elutasítását. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése b) pontja alapján jogosult a mérlegadatok vizsgálatára. Álláspontja szerint a kérelmezõ kérelme indokolásában az ajánlati felhívást tartja jogsértõnek, ezzel azonban elkésett. A pótbontással kapcsolatban elõadta, hogy a Mediprodukt Kft. csak az I. részteljesítésre tett ajánlatot, ebben a részteljesítésben a kérelmezõ nem volt ajánlattevõ, így a kérelemrész vonatkozásában nem rendelkezik ügyfélképességgel.<br>
Egyéb érdekeltként az Interimport Kft. elõadta, hogy a kérelmezõ az ajánlati felhívás tartalmát csak az ajánlatkérõ döntését követõen tette kifogás tárgyává. A kérelmezõ által csatolt dokumentumok nem alkalmasak a kérelmezõ alkalmassága igazolásra. Jogszerûnek tartotta a pótbontást.<br>
A 3M Hungária Kft. a jogorvoslati eljárás során tartott tárgyaláson tett nyilatkozatában aggályosnak tartotta a pótbontást.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.<br>
A kérelmezõ 2002. augusztus 28-án nyújtotta be jogorvoslati kérelmét, amelyben - kifejezett nyilatkozata szerint - az ajánlatkérõ 2002. augusztus 21-én kihirdetett eljárást lezáró döntésének jogszerûségét vitatta. A jogorvoslati eljárás során tartott tárgyaláson, 2002. szeptember 19-én terjesztette elõ a pótbontásra vonatkozó kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Kbt. kétféle határidõt állapít meg a jogorvoslati kérelem benyújtásával kapcsolatban. A 90 napos (objektív) határidõt a jogsértõ esemény bekövetkezésétõl kell számítani. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ kérelme benyújtásával, kérelme elkésett.<br>
A pótbontásra 2002. július 31-én került sor. A kérelmezõ a pótbontásra vonatkozó kérelmét 2002. szeptember 19-én terjesztette elõ, így a kérelem elõterjesztése a 90 napos határidõn belül történt. Ezt követõen azt kellett vizsgálni, hogy a kérelem az e törvény szabályait sértõ esemény tudomásra jutásától számított 15 napos határidõben került-e benyújtásra. A kérelmezõ arra hivatkozott, hogy a jogsértést 2002. szeptember 18-án észlelte.<br>
A Döntõbizottság megállapította, hogy a kérelmezõ - általa sem vitatottan - 2002. július 31-én kapott értesítést arról, hogy az ajánlatkérõ pótbontást tart, ezen a kérelmezõ nem vett részt, de az errõl készült jegyzõkönyvet 2002. augusztus 5-én kézhez vette. A Döntõbizottság álláspontja szerint ez az utóbbi idõpont a jogsértésrõl történõ tudomásszerzés idõpontja, ehhez az idõponthoz képest a 15 napos jogvesztõ határidõ 2002. augusztus 20-án letelt, így a kérelem e vonatkozásban elkésett. A fentiek alapján a Döntõbizottság a kérelmezõ jogorvoslati kérelmének a pótbontásra vonatkozó részét elkésettség miatt elutasította, mert e kérelemrész érdemi vizsgálatának eljárásjogi akadálya van.<br>
Az ajánlatkérõ hivatkozott arra is, hogy a kérelmezõ az ajánlati felhívás tartalmát vitatja és azzal elkésett. A kérelmezõ azonban a tárgyaláson is hangsúlyozta, hogy csak az ajánlatkérõ eljárást lezáró döntését sérelmezi, az ajánlati felhívást nem támadja. Az eljárást lezáró döntéssel kapcsolatos kérelem a jogvesztõ határidõben került benyújtásra, így azt a Döntõbizottság érdemben vizsgálta.<br>
A Döntõbizottság megállapította, hogy az ajánlatkérõ eljárást lezáró döntésére vonatkozó kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésében foglaltak szerint határozhatja meg az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmassága igazolásának módját.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második mondata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
A Döntõbizottságnak azt kellett vizsgálnia, hogy jogsértõ-e ajánlatkérõnek az a döntése, hogy kérelmezõ ajánlatát nem vonta be az értékelésbe.<br>
A Döntõbizottság megállapította, hogy a kérelmezõ ajánlata a 125. oldalától a 143. oldaláig tartalmazza az 1999., 2000. és 2001. évi mérlegét, eredménykimutatását, az ezekkel kapcsolatos könyvvizsgálói jelentésekét. A kérelmezõ ezzel az ajánlati felhívás 11. a) pontjában elõírt érvényességi feltételeknek eleget tett, és így ajánlata nem érvénytelen.<br>
A becsatolt mérlegek és eredménykimutatások alapján azonban megállapítható - a késelmézõ által is elismerten -, hogy a 2000. és a 2001. évre vonatkozó mérleg szerinti eredménye negatív. A Döntõbizottság álláspontja szerint ennek alapján a kérelmezõ az ajánlati felhívás 11. b) pontja második bekezdése hatálya alá esik, így alkalmatlan a szerzõdés teljesítésére, mivel a kérelmezõ olyan ajánlattevõ, akinek az utolsó három évbõl bármelyik két évben negatív volt a mérlegeredménye.<br>
A Döntõbizottság nem tudta elfogadni kérelmezõnek az átvilágítási jelentésre és az anyavállalat nyilatkozatára, illetve az abban foglaltakra vonatkozó hivatkozását az alábbiak szerint. Az ajánlatkérõ egyértelmûen rögzítette az ajánlati felhívásban, hogy a pénzügyi-gazdasági alkalmasság vizsgálatához milyen dokumentumokat kér, ezek között nem szerepeltek a kérelmezõ által csatolt iratok, így azokat az ajánlatkérõ nem is vizsgálhatta, hiszen ajánlati felhívásához az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata alapján kötve van. A kérelmezõ az elõre deklarált alkalmatlansági szempont hatálya alá esik, amelyhez az ajánlatkérõ a fentiek alapján szintén kötve van. Az alkalmatlansági szempont nem értékelési szempont, amelynek keretében az ajánlatkérõnek esetleg módja lenne értékelni a kérelmezõ ajánlatát.<br>
Nem osztotta a Döntõbizottság a kérelmezõnek azt az álláspontját sem, hogy az ajánlatkérõnek nemcsak a mérlegek egy sorát, hanem a teljes mérlegeket kellett volna vizsgálnia az alkalmasság elbírálása során. Az ajánlatkérõ ugyanis egyértelmûen közölte az ajánlati felhívásban, hogy a mérleggel összefüggésben meghatározott alkalmatlansági kritérium kizárólag a mérlegeredményen alapul. Abból, hogy nem a "mérleg szerinti eredmény", hanem a "mérlegeredmény" kifejezéssel határozta meg az alkalmatlansági kritériumot ajánlatkérõ az ajánlati felhívásban, nem következik az, hogy a mérlegeket más szempontból, mint a mérleg szerinti eredmény szempontjából is vizsgálnia kellett volna.<br>
Hivatkozott arra is a kérelmezõ, hogy az ajánlatkérõ döntése azért is jogsértõ, mert a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésébe ütközik.<br>
A Döntõbizottság nem fogadta el a kérelmezõ álláspontját; mivel - bár hangsúlyozottan és kifejezetten nem az ajánlati felhívást, hanem az eljárást lezáró döntést támadta - ezen érvelése az ajánlati felhívással szemben támasztott követelményeket kéri számon az ajánlatkérõtõl. Az eljárást lezáró döntés elleni jogorvoslati kérelem vizsgálata körében már nincs relevanciája annak, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésének megfelelt-e az ajánlati felhívás vagy sem, hiszen az ajánlatkérõnek az ajánlatok vizsgálata során - a határidõben nem vitatott - ajánlati felhívásában foglaltak szerint kell eljárnia, döntenie, ennek pedig az ajánlatkérõ döntése a fentiekben kifejtettek szerint megfelelt. Hivatkozott arra is a kérelmezõ, hogy az ajánlatkérõ döntése a Kbt. 24. § (2) bekezdésében megfogalmazott alapelvbe ütközik, mivel az ajánlatkérõnek az ajánlattevõ tényleges teljesítõképességét, pénzügyi helyzetét kellett volna vizsgálnia, és ehhez a mérlegen kívül más iratot is meg kellett volna tekintenie, õt az alkalmassága bizonyítottsága ellenére zárta ki az eljárásból.<br>
A Döntõbizottság álláspontja szerint - a fentiekben már kifejtettek alapján - az ajánlatkérõ az alkalmasság körében az ajánlati felhívásban meghatározott dokumentumok és alkalmatlansági kritériumok szerint végezte el az ajánlattevõk alkalmasságának vizsgálatát, amelyeket az ajánlattevõk elõre ismertek az ajánlati felhívásból. Más szempontok alapján tehát nem ítélhette és nem is ítélte meg az ajánlattevõk pénzügyi alkalmasságát, így az ajánlattevõk esélyegyenlõsége sem sérült az eljárást lezáró döntéssel.<br>
Az, hogy ezen szempontok alapján meg tudta-e állapítani az ajánlatkérõ az ajánlattevõk tényleges pénzügyi helyzetét, teljesítõképességét, nem tartozik az eljárást lezáró döntés jogszerûségének vizsgálata körébe az ajánlati felhíváshoz kötöttségre tekintettel, így nem tárgya a jogvitának sem. Ennek következtében az a kérdés sem bír relevanciával a kérelem elbírálása szempontjából, hogy a kérelmezõ pénzügyi helyzetét az ajánlatkérõ stabilnak ítéli-e meg vagy sem.<br>
A fentiek alapján a Döntõbizottság megállapította, hogy a kérelmezõ az ajánlati felhívás 11. b) pontja második bekezdése hatálya alá esik, alkalmatlan a szerzõdés teljesítésére, így jogszerû volt az ajánlatkérõnek az a döntése, hogy ajánlatát az értékelésbe már nem vonta be. Az ajánlatkérõ ugyan a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek minõsítette a kérelmezõt az eljárást lezáró döntésében, de a kérelmezõ esetében ténylegesen ezt a döntését a kérelmezõ alkalmatlanságát megalapozó okkal indokolta.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította, az elkésett kérelmi elem tekintetében a Kbt. 79. § (7) bekezdésére tekintettel.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiek alapján a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 30.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>