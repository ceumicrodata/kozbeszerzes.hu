<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1582)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.831/8/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás a Vas Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Vas Megyei Önkormányzat (9700 Szombathely, Berzsenyi D. tér 1., a továbbiakban: ajánlatkérõ) "Szombathely, Berzsenyi Dániel Megyei Könyvtár bõvítése és rekonstrukciója kiegészítõ munkái" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (2) bekezdés a) és b) pontját, ezért a Kbt. 70. § (2) bekezdés a) és b) pontjára alapított közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg:<br>
Ajánlatkérõ a szombathelyi Berzsenyi Dániel Megyei Könyvtár bõvítését és rekonstrukcióját saját erõ biztosítása mellett címzett támogatásból kívánta megvalósítani. Az eredetileg igényelt 1469 millió Ft helyett 900 millió Ft támogatást kaptak. Ehhez a fedezethez igazították az eredetileg eltervezett . mûszaki tartalmat és készíttették el az építési engedélyes tervet. A beruházással kapcsolatban több közbeszerzési eljárást indítottak.<br>
Az elsõ, nyílt elõminõsítési eljárás tárgya a teljes megvalósítás volt, ennek nem volt tárgya, hanem külön folytattak le nyílt közbeszerzési eljárásokat a raktári gördülõ állványok gyártása és szerelése, a kereskedelmi forgalomban kapható könyvtári állványzat, mobiliák és enteriõr tartozékok, valamint a technológiai munkák (információs technológia, audió-vizuális technológia, telekommunikációs technológia) beszerzésére.<br>
Ajánlatkérõ a nyílt elõminõsítési eljárásban a meglévõ két szint felújítása és ráépítés generál-kivitelezésére kért ajánlatot. Ennek keretében belsõépítészeti és biztonságtechnológiai munkákat is el kellett végeznie a nyertes ajánlattevõnek, valamint a kiviteli terveket is el kellett készíttetnie. Az ajánlati dokumentáció tervi anyaga a következõkbõl állt: az 1999. novemberében készült engedélyezési tervdokumentáció, valamint az azt kiegészítõ, 2000. szeptemberében és októberében készült építész, gépész és villamos dokumentáció. Az engedélyezési tervet kiegészítõ építész dokumentáció tartalmazta a belsõépítészeti tervet, amelynek részét képezték a burkolat kiosztási tervek, a faltervek, a helyiségkönyv szerinti beépített bútorok kiviteli tervei a szükséges részletekkel, a mobiliák tervezése, kiválasztása. A biztonságtechnológiai munkák (vagyonvédelem, beléptetõ rendszer, állományvédelem) a villamos dokumentációban (mûszaki leírás, villamos tervezési feladat, helyiségkönyv) kerültek meghatározásra, ezek a költségkímélés miatt elsõsorban védõcsövezést és hálózatkiépítést jelentettek. Az eljárás nyertese a STRABAG Építõ Kft. lett. A nyertes ajánlattevõvel kötött szerzõdés alapján elvégzendõ munkák tartalmát az ajánlati dokumentációban meghatározott mûszaki tartalom képezte, a teljesítési határidõ 2002. január 31., a vállalkozási díj 411 717 437 Ft + áfa volt.<br>
A kiviteli tervezés során a korábban minimálisra csökkentett igényeket módosították és a szerzõdésben lévõ tartalék keret terhére a homlokzat díszítése, a helyi klíma beépítése, megmaradónak tervezett belsõ nyílászárók cseréje, tartósabb burkolatok beépítése, álmennyezet készítése is megtörtént.<br>
A módosult ajánlatkérõi igényeknek megfelelõen készült el a villanyszerelési munkák terve 2001. április 11-re, amelyet a FÉNYÁRAM Mérnöki Iroda, készített (munkaszáma 0104.), valamint 2001. májusában és novemberében a berendezés és belsõ kialakítási terve, amelyet a SZÖVTERV Szombathelyi Tervezõ és Beruházó Kft. készített. A tervek tartalmazták azokat a munkákat, amelyeket az eredeti szerzõdés alapján kellett elvégeznie a kivitelezõnek és azokat, amelyek az igények módosulásából eredtek.<br>
Az ajánlatkérõ a belsõépítészeti és a biztonságtechnológiai munkák kiegészítésének elvégzését 2002. február–március hónapra tervezte. A Döntõbizottság elnökét 2001. december 19-én tájékoztatta az ajánlatkérõ arról, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés alapján hirdetmény közzététele nélküli tárgyalásos eljárást indított a szombathelyi Berzsenyi Dániel Megyei Könyvtár bõvítési és rekonstrukciós munkái kiegészítõ építési munkáinak beszerzésére, ajánlattételre a bõvítési és rekonstrukciós munkák nyertesét, a STRABAG Építõ Kft.-t kérte fel.<br>
Az eljárásfajta választásának indoka a tájékoztató és a megküldött ajánlati felhívás szerint az volt, hogy a tárgyi munka kiegészítõ építési beruházási munka, a rekonstrukció és bõvítés kivitelezésekor elõre nem látható körülmények folytán az eredeti szerzõdésben nem szereplõ kiegészítõ építési beruházási munkáknak a korábbi nyertes ajánlattevõvel való elvégeztetése vált szükségessé. Aránytalan nehézség nélkül nem lehet mûszakilag elválasztani a korábban kötött szerzõdéstõl, és feltétlenül szükséges az eredeti szerzõdés teljesítéséhez, továbbá nem haladja meg a korábbi közbeszerzés értékének 50%-át. A létesítmény megvalósítására hirdetett közbeszerzési eljárás ajánlati dokumentációjához, a tendertervhez képest a szerzõdés alapján készített kiviteli tervdokumentáció szükségessé tette a mûszaki részbeni megoldások módosítását, kiegészítését.<br>
Az ajánlati felhívás szerint a teljesítés határideje 2002. március 30.<br>
A Döntõbizottság elnöke 2001. december 29-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (2) bekezdés feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértésrõl történõ tudomásszerzés idõpontjaként 2001. december 19-ét, az ajánlati felhívás részére történõ megküldésének napját jelölte meg.<br>
A jogorvoslati eljárás megindítására tekintettel, annak befejezéséig az ajánlatkérõ a közbeszerzési eljárását felfüggesztette, errõl értesítette a STRABAG Építõ Kft.-t is 2002. január 9-én.<br>
A STRABAG Építõ Kft. 2002. január 15-én írásban jelezte az ajánlatkérõ felé, hogy a létesítmény kivitelezési munkái a szerzõdött határidõre befejezõdnek, kérte a mûszaki átadásátvétel idõpontjának kitûzését.<br>
Az ajánlatkérõ észrevételében kérte annak megállapítását, hogy nem követtek el jogsértést. Nyilatkozata szerint az eljárásukat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapították.<br>
Ajánlatkérõ nyilatkozata szerint a kiegészítõ munkákra vonatkozó közbeszerzési eljárás tárgyának mûszaki tartalmát egyrészt a SZÖVTERV Szombathelyi Tervezõ és Beruházó Kft. által készített TVA 197/2001. munkaszámú terv képezi, amely tervlapokból és a belsõépítészeti munkák kiegészítése és módosítása címû anyagból áll. A tervben szerepelnek az eredeti szerzõdés alapján és a kiegészítés, módosítás következtében elvégzendõ munkák is, ez utóbbiakat a tervlapokon a II. ütemben elvégzendõ munkaként jelölték. A biztonságtechnológiai munkák mûszaki tartalmát a FÉNYÁRAM Mérnöki Iroda által készített 0104 munkaszámú terv tartalmazza, ami tervlapokból és a munkák kiegészítésére és módosítására vonatkozó listából áll.<br>
Ajánlatkérõ észrevételében ismertette a beruházás elõzményeit, a lefolytatott közbeszerzési eljárásokat. Elõadta, hogy belsõépítészeti és biztonságtechnológia munkák szerepelnek az alaptenderben, de az a kiviteli terv hiánya miatt nem tartalmazhatta a kiegészítõ munkákat, melyek konkrét tartalmát a kiviteli terv határozta meg. A kiviteli tervben szerepelõ munkák egy része már a kivitelezés során megvalósult, egy része a tervezés során módosításra került, illetve mennyiségi kiegészítése szükséges. A beépített és egyedi bútorok, illetve a biztonságtechnológia munkák mûszakilag egy egységet képeznek, megbontásuk garanciális, szavatossági problémákat vetne fel.<br>
A technológiai munkák teljes egészében, a belsõépítészeti munkák jelentõs részben olyan jellegû szerelési és beépítési munkával járnak együtt, amelyek nem választhatók szét az eddigi építési munkától. A beszerzés becsült értéke nyolcvanmillió forint.<br>
Ezeknek a munkáknak az elvégzését a kivitelezõ a helyszínen még nem kezdte meg.<br>
Döntõbizottság megállapította, hogy a Döntõbizottság elnökének kezdeményezése megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a)–b) pontjaira alapozta.<br>
E rendelkezés szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a)–b) pontjaiban meghatározott együttes feltételek az alábbiak szerint nem állnak fenn:<br>
Ajánlatkérõ arra hivatkozott mint elõre nem látható körülményre, hogy a rekonstrukció eredeti koncepciójához képest 1,5 hónap alatt kellett az új koncepciót elkészíteni, amelynek során a címzett támogatás összegének ismeretében a nyílt elõminõsítési eljárás során igényelt belsõépítészeti és biztonságtechnológiai munkákat minimális szinten határozták meg. Kedvezõ ajánlatot kaptak a kivitelezésre, és így a berendezések és a biztonságtechnológiai munkák kedvezõbb szinten való elkészítésérõl döntöttek, a kiviteli tervek tartalmát már ennek az igénynek megfelelõen határozták meg. Ebbõl az eltérésbõl adódó kiegészítések, módosítások képezik a beszerzés tárgyát. Mivel a kiviteli tervek már a beszerzés tárgyára vonatkozó munkákat is tartalmazzák, ezért nem teljesíthetõ az eredeti szerzõdés a kiegészítõ munkák nélkül.<br>
A Döntõbizottság álláspontja szerint a Kbt. fenti rendelkezése értelmében az elõre nem látható körülmények folytán elvégzendõ munkáknak összefüggésben kell állniuk az eredeti szerzõdés teljesítésével oly módon, hogy az eredeti szerzõdés nem is teljesíthetõ a beszerzés tárgyát képezõ munkák elvégzése nélkül. A Döntõbizottság szerint jelen esetben ez a körülmény nem áll fenn.<br>
Az ajánlatkérõ a nyílt elõminõsítési eljárás során a minimális szintre csökkentett tartalmú belsõépítészeti és biztonságtechnológiai munkák mûszaki tartalmát az ajánlati dokumentációban pontosan meghatározta. A módosítás és kiegészítés igénye – ajánlatkérõ által is elismerten – nem mûszaki szükségességbõl merült fel, hanem az idõközben megváltozott, magasabb ajánlatkérõi igények következtében. A Döntõbizottság a rendelkezésre álló tervdokumentációk összevetése alapján megállapította, hogy a magasabb ajánlatkérõi igények következtében elvégzendõ, a jelen közbeszerzési eljárás tárgyát képezõ kiegészítõ munkák nélkül az eredeti szerzõdés teljesíthetõ. Igazolja ezt az is, hogy a kivitelezõ az eredeti szerzõdés alapján végzett munkát 2002. január 15-én már készre jelentette, tette ezt akkor, amikor már tudta, hogy az ajánlatkérõ a kiegészítõ munkákra vonatkozó közbeszerzési eljárását felfüggesztette és az eredeti szerzõdésben lévõ teljesítési határidõig, 2002. január 31-ig nem sok esélye van a kiegészítõ munkákra vonatkozó szerzõdés megkötésére, illetve a munkák megkezdésére.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b) pontja szerint további feltétel az is, hogy a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
Az ajánlatkérõ szerint a beépített és egyedi bútorok, illetve a biztonságtechnológia munkák mûszakilag egy egységet képeznek, megbontásuk garanciális, szavatossági problémákat vetne fel.<br>
A Döntõbizottság álláspontja szerint egyértelmû, hogy a kiegészítõ munkák mûszakilag aránytalan nehézség nélkül elválaszthatók a korábban kötött szerzõdéstõl, hiszen éppen ez tette lehetõvé azt, hogy az ajánlatkérõ is szétválasztotta az eredeti szerzõdés és a jelen közbeszerzés tárgyát képezõ munkákat. Az eredeti szerzõdés alapján végzendõ munkák ugyanis az ajánlati dokumentációban pontosan meghatározottak voltak. A biztonságtechnológia terén alapvetõen a védõcsövezést és hálózatkiépítést jelentették, a kiegészítõ munkák tartalma pedig az ezt követõ munkafázis, és a biztonságtechnológiai eszközök. A belsõépítészeti munkák terén pedig az eltérések alapvetõen darabszámban kerültek meghatározásra, kisebb részben az eredeti berendezés módosítását jelentik, ez utóbbi esetben az eredeti szerzõdés teljesítése során az eredeti terv szerinti berendezés elhagyását rendelte el az ajánlatkérõ. A Döntõbizottság álláspontja szerint az a körülmény, hogy két különbözõ kivitelezõ esetén az ajánlatkérõ megítélése szerint a késõbbiek során problémát okozhat a garanciális, szavatossági kérdések tisztázása, nem alapozza meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b) pontja szerinti feltételek fennállását. Az építõipari gyakorlatban általános, hogy egymáshoz csatlakozó (érintkezõ) létesítmények, berendezések kivitelezõi mások. A felelõsség kérdése ilyen esetekben is rendezhetõ.<br>
A Döntõbizottság elfogadta ajánlatkérõnek azt az álláspontját, hogy gazdasági szempontból az eredeti szerzõdés alapján végzendõ és a kiegészítõ munkákat nem célszerû elválasztani egymástól, ez azonban a Döntõbizottság álláspontja szerint nem jelenti azt, hogy gazdaságilag aránytalan nehézség nélkül ne lehetne elválasztani a kiegészítõ munkákat a korábban kötött szerzõdés alapján végzett munkáktól.<br>
A beszerzés értéke nem haladja meg az eredeti szerzõdéses érték ötven százalékát, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontja szerinti feltétel fennáll, azonban a Kbt. 70. § (2) bekezdés a)–b) pontjai szerinti eljárás feltételei együttes feltételként kerültek meghatározásra, ezért bármelyik feltétel hiánya esetén az eljárásfajta már nem választható.<br>
A fentiek alapján jogsértõ ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a)–b) pontjaira alapított közbeszerzési eljárása.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) és d) pontjai szerinti jogkövetkezményeket alkalmazta. Nem szabott ki a Döntõbizottság bírságot a jogsértõ ajánlatkérõvel szemben, tekintettel arra, hogy az ajánlati felhívás és az azt követõ döntések megsemmisítésével a jogsértés orvosolható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 28.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>