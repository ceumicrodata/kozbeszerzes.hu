<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1609)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.817/4/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Büntetés-végrehajtás Országos Parancsnoksága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Büntetés-végrehajtás Országos Parancsnoksága (1052 Budapest, Steindl I. u. 8., a továbbiakban: ajánlatkérõ) "Szeged, Dorozsmai út 23–29. sz. alatti objektum teljes hír-biztonságtechnikai rendszerének kiépítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ a Döntõbizottság elnökét 2001. december 12-én tájékoztatta arról, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Az eljárásfajta választását ajánlatkérõ azzal indokolta, hogy az ajánlatkérõ a Szeged, Dorozsmai út 23–29. sz. alatti objektumának teljes hír-biztonságtechnikai rendszerének kiépítésére meghívásos eljárást folytatott le a Kbt. 65. § b) pontja alapján. A hirdetmény a Közbeszerzési Értesítõ 2001. szeptember 19-én megjelent 38. számában került közzétételre.<br>
Ajánlatkérõ a részvételi jelentkezésben a meghívni kívánt ajánlattevõk keretszámát ötben határozta meg. A részvételi jelentkezés alapján négy cég nyújtotta be a jelentkezését, nevezetesen az ANTI-LOOP Vagyonvédelmi Kft., a DEFEND SECURITY Kft., a GROUP 4 Megamicro Rt. és a HM Elektronikai, Logisztikai és Vagyonkezelõ Rt.<br>
Ajánlatkérõ a részvételi jelentkezések értékelése alapján megállapította, hogy három pályázó részvételi jelentkezése érvénytelen az alábbi indokok alapján: Az ANTI-LOOP Kft. és a DEFEND SECURITY Kft. nem szerepelnek a minõsített ajánlattevõk jegyzékén, a HM Elektronikai, Logisztikai és Vagyonkezelõ Rt. pedig késedelmesen adta be a jelentkezési anyagát. Ennek következtében az egyetlen alkalmasnak minõsített részvételi jelentkezõt a GROUP 4 Megamicro Rt.-t hívták fel ajánlattételre. A cég által benyújtott ajánlat érvénytelen lett, mert nem vállalta az elõírt teljesítési határidõt, valamint az ajánlatából hiányoztak a kötbérre, valamint a 5%-os jogszolgálati tartalékképzésre vonatkozó nyilatkozatok. Az ajánlatban megjelölt vállalási ár pedig kétszerese a rendszer kiépítésére elõirányzott és elõzetesen kalkulált pénzösszegnek. Ennek alapján ajánlatkérõ ezen eljárását eredménytelenné nyilvánította. Az objektum jelenleg építési beruházással létesülõ új objektum, melynek mûszaki átadási határideje 2002. március 20-a. Az átadás idõpontjára pedig a hír-biztonsági rendszereknek is el kell készülnie. Egy új eljárás hirdetmény közzétételével induló lefolytatása esetén az elõírt határidõt nem lehetne betartani.<br>
Ajánlatkérõ ajánlati felhívást is készített, mely szerint a beszerzés tárgya és mennyisége Szeged, Dorozsmai u. 23–29. sz. alatti épület (4756 m2, földszint + 3 emelet + beléptetõépület) teljes hír- és biztonságtechnikai rendszerének kiépítése: beléptetõrendszer (érintésnélküli kártyás közlekedés) komplett kültéri védelem, kül- és beltéri zártláncú videorendszer, beltéri védelmi rendszer, mûholdas kábeltévérendszer az átadott dokumentumok alapján. A teljesítés határideje 2002. február 20-a.<br>
Ajánlatkérõ a tárgyalásos eljárásban ajánlattételre a HM Elektronikai és Logisztikai és Vagyonkezelõ Rt.-t és a NERS Kft.-t hívta fel.<br>
A Döntõbizottság elnöke 2001. december 27-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a Magyar Köztársaság kormánya 2072/1998. (III. 31.) Korm. határozatában rendelkezett a büntetés-végrehajtás intézetrendszerének hosszú távú fejlesztésérõl. A határozat 1999–2007 közötti idõszakra ütemezi a fejlesztési programot. Elõírja, hogy a program számított éves ütemét és az annak megvalósításához szükséges feltételrendszert a tárgy évi költségvetés összeállításakor kell az Igazságügyi Minisztériumon belül egyeztetni, és javaslatot elõterjeszteni. A 2000–2001. évi központi beruházási elõirányzat felhasználásának egyeztetésére az Igazságügyi Minisztériumban 2000. szeptember 5-én került sor. Ekkor született döntés arról, hogy a Szeged, Dorozsmai úti épület rekonstrukciója az elõzetesen felmért költségek biztosítása mellett megvalósításra kerülhet. A beruházás végsõ határideje 2002. március 20-ban került meghatározásra. A döntést követõen ajánlatkérõ haladéktalanul 2000. szeptemberben megrendelte az engedélyezési és tendertervek elkészítését. A szerzõdés alapján az engedélyezési tervmunka elkészítésének kezdési idõpontja 2000. október 1., a befejezési határideje pedig 2000. december 20-a.<br>
Ezt követõen a Közbeszerzési Értesítõ 2001. január 24-én megjelent 4. számában került közzétételre részvételi felhívás elõminõsítési eljárás megindítására, melynek tárgya a Szeged, Dorozsmai u. 23–29. sz. épület belsõ átalakítási munkáinak elvégzése, valamint a kapcsolódó épületek, építmények megépítése. A felhívás szerint a teljesítés határideje 2002. január 30-a.<br>
A közbeszerzési eljárás lefolytatásának eredményeként a nyertes ajánlattevõvel a szerzõdés megkötésére 2001. május 25-én került sor. A megkötött szerzõdés magában foglalta a tervdokumentáció alapján a kivitelei tervdokumentáció elkészítését is, mely 2001. augusztusában készült el. Az épület hír- és biztonságtechnikai rendszerének megvalósítása csak a kiviteli tervek birtokában kezdõdhetett meg. Ennek alapján 2001. augusztusát követõen kezdõdhetett a hír-biztonságtechnikai eszközök beszerzése vonatkozásában a dokumentáció kidolgozása.<br>
A közbeszerzési eljárás megindítására 2001. szeptember 19-én került sor a <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdés b) pontja alapján. Az errõl szóló hirdetmény a Közbeszerzési Értesítõ 2001. szeptember 19-i számában jelent meg. Az eljárásban négy cég adta be jelentkezését, három cég részvételi jelentkezése érvénytelen lett, így egy cég esetében került sor az ajánlattételre történõ felhívásról. A benyújtott ajánlat azonban érvénytelennek minõsült több okból is, egyrészt az ajánlattevõ nem vállalta az elõírt teljesítési határidõt, illetõleg az elõírt kötbér mértékét, továbbá az ajánlati árlényegesen meghaladta azt a keretösszeget, amely ajánlatkérõnek rendelkezésére állt. Ennek alapján az eljárás 2001. december 12-én eredménytelenül zárult. A határidõ rövidségére tekintettel ajánlatkérõ ezt követõen közzététel nélküli tárgyalásos közbeszerzési eljárás megindításáról azonnal, még ugyanezen napon intézkedett. A cégek az ajánlataikat benyújtották 2002. január 2-án, a tárgyalás 2002. január 3-án lefolytatásra került.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság megállapította a rendelkezésre álló iratok alapján, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
A Döntõbizottság megállapította, hogy a 2072/1998. (III. 31.) Korm. határozat rendelkezett a büntetés-végrehajtás intézetrendszerének hosszú távú fejlesztésérõl. Ennek végrehajtása tárgyában ajánlatkérõ becsatolta a büntetés-végrehajtás 2001–2002. évi központi beruházási tervének keretén belül azt a döntést, amely alapján a miniszteri értekezlet elhatározta, hogy a Szeged, Dorozsmai úti börtön férõhelybõvítését 2002. I. negyedévében kell befejezni. Ebbõl következõen ajánlatkérõ a teljesítés határidejét nem saját maga határozta meg, hanem külsõ szerv írta elõ számára a határidõ betartását.<br>
A Döntõbizottság ezt követõen vizsgálta, hogy az eljárása során a rendkívüli sürgõsség elõre nem látható okból állt-e elõ ajánlatkérõ számára. A rendelkezésre álló iratokból megállapítást nyert, hogy ajánlatkérõ a kivitelei tervek birtokában 2001. augusztusát követõen az épület hírbiztonsági rendszerének megvalósítására vonatkozó intézkedéseket megtette, a Közbeszerzési Értesítõ 2001. szeptember 19-i számában meghívásos eljárás indítására hirdetményt tett közzé. A részvételi jelentkezés határideje 26 nap, az eredményhirdetés idõpontja az ezt követõ 10. nap, azaz 2001. október 25-e volt. A 41 napos ajánlattételi határidõ alapján az eljárás befejezése az ajánlatkérõ által megjelölt idõpontnál korábban nem történhetett.<br>
Az ajánlatkérõ eljárása 2001. december 12-én eredménytelenül zárult, az ajánlatkérõ még ugyanezen a napon intézkedett a közbeszerzési eljárás ismételt megindításáról. A teljesítési határidõ tartása más eljárásfajta választása esetén nem tartható. Ennek alapján ajánlatkérõ eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése értelmében a közigazgatási szerv a hivatalból indított, vagy folytatott eljárást; ha – a megindításra vagy folytatásra okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 28.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>