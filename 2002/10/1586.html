<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1586)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.778/14/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Heilwasser-Gyógyvíz Kft. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Heilwasser-Gyógyvíz Kft. (7695 Mecseknádasd, Kossuth L. u. 11., képviseli dr. Komlódi András ügyvéd, 7621 Pécs, Jókai u. 25. a továbbiakban: ajánlatkérõ) "Zalakaros, Üdülõsor út, Hotel 3 szintes épületének bebútorozása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõnek a Kbt. 70. § (1) bekezdés c) pontjára alapított közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ 2001. november 27-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Ajánlatkérõ a Döntõbizottság elnöke részére megküldte az ajánlati felhívását, mely szerint az alábbi szervezeteket hívta fel ajánlattételre: Balaton Bútorgyár Rt., Zala Bútorgyár Rt., Rózsadomb Design., Ipoly Budapest Kft., KLOSE Mobi Rt., HOM-Bútor Kft.<br>
Ajánlatkérõ indoklásként elõadta, hogy a közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának alkalmazása azért vált szükségessé, mivel a beruházás megvalósításához a Széchenyi Tervpályázatból támogatást kapott. A pályázatban vállalták a 2002. április 15-i teljesítési határidõt a hotel építése vonatkozásában. Ezt követõen válik szükségessé a belsõépítészet és bebútorozás, melyhez a szerzõdéseket legkésõbb december vége–január elején meg kell kötni. A tárgyalásos eljárást azért választották, mivel annak lefolytatása a határidõ rövidsége miatt kivitelezhetõ. A nyílt közbeszerzési eljárás lefolytatása veszélyeztetné a beruházás terv szerinti megvalósítását.<br>
Az ajánlati felhívás szerint az elsõ tárgyalás idõpontja 2001. december 17-e, a teljesítés határideje pedig 2002. május 15-e.<br>
A Döntõbizottság elnöke 2001. december 10-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen folytatja a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Hivatkozott arra, hogy a beruházás megvalósításához a Széchenyi terv pályázata alapján támogatást nyert el. A Széchenyi terv pályázatok elbírálásának szempontjai között szerepel, hogy a támogatási igények elbírálásakor és a rangsoroláskor elõnyt élveznek azok a pályázatok, amelyek a mûszaki ütemtervnek megfelelõen a legrövidebb idõn belül megvalósulnak. Az eljárás megindítását megelõzõen információkat szereztek be különbözõ bútorgyártó cégektõl, továbbá a szálloda elkészülte után mielõbb vendégeket kívánnak fogadni. Ehhez már ebben az évben meg kellett kezdeni a reklámozást is. Az egyik beutaztató cég a WirReisen katalógusában felvette a cég reklámozását azzal, hogy 2002. június 4-tõl már vendég fogadásra kész a szálloda. Ennek alapján a bebútorozásnak szoros a határideje. Az épület, ha terv szerint készül el, úgy április 15-én adják át berendezésre.<br>
Ajánlatkérõ a Döntõbizottság részére becsatolta a rendelkezésre álló iratanyagot, a szálloda terveit, illetõleg nyilatkozott, hogy a szálloda szobáiban milyen bebútorozási elképzelése van. Ajánlatkérõ a felhívásnak megfelelõen 2001. december 17-én az ajánlattevõkkel tárgyalásokat folytatott, mely újabb határidõként 2002. január 14-ét jelölt meg számukra az ajánlatok pontosítására. A Döntõbizottság felhívására az ajánlatkérõ nyilatkozott, hogy az utolsó tárgyalási fordulóra 2002. január 29-én kerül sor.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Kbt. negatív megközelítésben határozza meg a rendkívüli sürgõsség miatt alkalmazható tárgyalásos eljárás feltételeit. Ajánlatkérõ nem láthatja élõre a sürgõs eljárást indokló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem tarthatóak.<br>
A Döntõbizottság vizsgálta, hogy ezen feltételek jelen eljárásban megvalósulnak-e.<br>
Ajánlatkérõ a Széchenyi terv pályázatból elnyert támogatás alapján lett köteles a Kbt. szabályai szerint eljárni. A támogatási szerzõdés aláírása 2001. november 9-én került aláírásra. A támogatási szerzõdés rögzítette, hogy a megvalósulás határideje 2002. április 30., a támogatás a gyógyszálló építésére fordítható. Ezt követõen volt ajánlatkérõ abban a helyzetben, hogy jogszerûen közbeszerzési eljárást indítson. Ajánlatkérõ jelen közbeszerzési eljárásában kizárólag a szálloda belsõ építésére, illetve bebútorozására kért ajánlatot, a felhívása szerint a teljesítési határidõ 2002. május 15. Ajánlatkérõ nyilatkozata szerint az építési beruházás befejezésének tervezett idõpontja 2002. április 15-e. Ebbõl következõen az épület bebútorozására egy hónap áll rendelkezésre. A beérkezett ajánlatok alapján az is megállapítható, hogy az ajánlattevõk a bútor legyártásának határidejét 4–10 hét között jelölték meg, a szerelési határidõt pedig 1 és 3 hét között vállalták.<br>
Ajánlatkérõnek ennek alapján a 2002. május 15-i határidõ tartására tekintettel a szerzõdést a leghosszabb vállalási idõre figyelemmel legkorábban 2002. február közepén, legkésõbb április elején kell megkötnie ahhoz, hogy a május 15-i teljesítési határidõ megvalósuljon.<br>
Ennek figyelembevétele alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontra alapított eljárás lefolytatása nem indokolt.<br>
Ajánlatkérõ által folytatott közbeszerzési eljárásban tartott határidõk is ezt a tényt támasztják alá, hiszen ajánlatkérõ 2001. december 17-re kért ajánlatokat, majd ezt követõen az ajánlatok módosításának határidejeként 2002. január 14-i határnapot jelölt meg. Ajánlatkérõ nyilatkozott, hogy a záró tárgyalás határideje 2002. január 29. Ennek alapján ajánlatkérõ a tárgyalásokra több mint 40 napos határidõt fordított, amennyi egy nyílt eljárásban az ajánlattételi határidõ.<br>
A fentiekbõl következõen az ajánlatkérõ által megjelölt rendkívüli sürgõs helyzet nem áll fenn, így a Kbt.<br>
70. § (1) bekezdés c) pontjára alapított eljárása jogsértõ.<br>
A fentiekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a c) pont alapján az ajánlatkérõnek a Kbt. 70. § (l) bekezdés c) pontjára alapított közbeszerzési eljárást indító és azt követõ döntéseit megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 28.<br>
<br>
Dr. Engler Magdolna s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>