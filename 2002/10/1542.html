<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1542)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.814/9/2001.<br>
<br>
Tárgy: a Hydropont Hungária Kft. jogorvoslati kérelme a Baranya Megyei Rendõr-fõkapitányság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hydropont Hungária Kft. (1123 Budapest, Kékgolyó u. 17., képviseli: dr. Fõzõ Virág ügyvéd, 1111 Budapest, Budafoki út 16., a továbbiakban: kérelmezõ) jogorvoslati kérelmét, melyet a Baranya Megyei Rendõr-fõkapitányság (7622 Pécs, Légszeszgyár u. 8., nevében és megbízásából eljár: Belügyminisztérium Beszerzési és Kereskedelmi Rt. Építési-Beruházási Igazgatósága, 1124 Budapest, Németvölgyi út 41., a továbbiakban: ajánlatkérõ) "Siklós Városi Rendõrkapitányság két épületbõl álló épületegyüttesének teljes építészeti, épületgépészeti és elektromos felújítása" tárgyú közbeszerzési eljárása ellen benyújtott, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok tartalma alapján az alábbi tényállást állapította meg.<br>
Ajánlatkérõ a Közbeszerzési Értesítõ 2001. január 3-i számában (8443/2000.) ajánlati felhívást tett közzé a rendelkezõ részben meghatározott közbeszerzés tárgyában. Az ajánlati felhívás 11. a) és 16. b) pontjában a pénzügyi, gazdasági és mûszaki alkalmasság igazolását a közbeszerzés értékének 10%-ot meghaladó mértékben igénybe vett alvállalkozó vonatkozásában is kért. Az ajánlati felhívási dokumentáció IV. sz. táblázata az alvállalkozók megkeresésére szolgáló adatlap volt.<br>
A 2001. március 1-jei eredményhirdetésen ajánlatkérõ kihirdette az eljárást lezáró döntését, mely szerint a nyertes a Bayer Center Kft. lett bruttó 94 853 464 Ft ajánlati árat tartalmazó ajánlatával. Az eljárás eredményérõl szóló tájékoztató 1938/2001. számon 2001. március 28-án jelent meg a Közbeszerzési Értesítõ 13. számában.<br>
Az építési-vállalkozási szerzõdést a felek 2000. március 12-én megkötötték, miszerint a kivitelezési munka másnap már el is kezdõdött 2001. október 26-i teljesítési határidõvel.<br>
A nyertes ajánlatában nyilatkozott arról, hogy kérelmezõvel a pályázatban szereplõ munka teljesítésénél, mint harmadik személlyel szerzõdést kívánnak kötni. Ezen alvállalkozói igénybevétel a közbeszerzés értékének a 10%-át nem éri el és a Hydropont technológiával végzendõ vízszigetelésre vonatkozik. A szerzõdést a felek 2001. október 26-án módosították az ajánlati ár tekintetében. A nyertes vállalkozó a vízszigetelési munkálatok elvégzésére nem kérelmezõvel, hanem a Lesselsberger-Knauf Kft.-vel állapodott meg, aki a saját LB-Knauf Eurosan szárítóvakolatával végezte el a feladatot az ajánlatkérõ elõzetes jóváhagyásával.<br>
Kérelmezõ 2001. december 22-én nyújtott be jogorvoslati kérelmet a Döntõbizottsághoz.<br>
Jogorvoslati kérelmében azt sérelmezte, hogy a Hydropont Kft. a szigetelési munkálatok elvégzésére megbízást annak ellenére nem kapott, hogy idõközben a Rendõrkapitányság épületének felújítása befejezõdött, pedig a Bayer Center Kft. nyertes ajánlatában a Hydropont Hungária Kft.-tõl kért ajánlatot szerepeltette. Álláspontja szerint ez a Kbt. rendelkezéseibe ütközik, mivel a Kbt. 62. § (1) bekezdése kimondja, hogy ajánlatkérõ a pályázati eljárás nyertesével, az általa elõterjesztett ajánlatban foglaltaknak megfelelõen köteles szerzõdést kötni, a 73. § (1) bekezdése pedig úgy rendelkezik, hogy a felek csak akkor módosíthatják a szerzõdésnek az ajánlati felhívás, a dokumentáció feltételei, illetve az ajánlat tartalma alapján meghatározott részét, ha a szerzõdést követõen beállott körülmény folytán a szerzõdés valamelyik fél lényeges, jogos érdekét sérti."<br>
A fentiek alapján a kérelmezõ arra kéri a Döntõbizottságot, hogy határozatával állapítsa meg a Bayer Center Kft., illetve a Baranya Megyei Rendõrkapitányság jogsértését az 1995. évi XL. törvény 88. § (1) bekezdésének d) pontja alapján, az ajánlatkérõt tiltsa el a közbeszerzési eljárásban való részvételtõl az e) pont alapján, valamint szabjon ki bírságot a 88. § (1) bekezdés f) pontjának megfelelõen.<br>
Ajánlatkérõ észrevételében a jogorvoslati kérelem elutasítását kérte.<br>
Álláspontja szerint jelen ügy elbírálása nem tartozik a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a Közbeszerzési Döntõbizottság hatáskörébe, hanem a Kbt. 76. § (2) bekezdése szerint a közbeszerzésekkel kapcsolatos egyéb jogviták elbírálása bírósági hatáskör. Továbbiakban elõadja, hogy az ajánlati felhívás részét képezõ beruházói észrevételének 4. bekezdése rögzíti, hogy a dokumentációban szereplõ szerkezet- és gyártmánytípusok a minõségi színvonal meghatározására vonatkoznak. Ajánlattevõ jogosult a kiírásban szereplõ szerkezet- és gyártmánytípusokkal minõségileg egyenértékû, vagy jobb minõségi rendszert megajánlani. Mindezeket ajánlatkérõ a helyszíni konzultációról készített emlékeztetõben az érintett vízszigetelési megoldással kapcsolatban a T. BAU Kft. kérdésére adott válaszában is megerõsíti. A megkötött építési-vállalkozási szerzõdés 14. pontja tartalmazza az ajánlatkérési dokumentáció részét képezõ szerzõdési feltételek 18. pontjával összhangban, a megkötött vállalkozási szerzõdés módosításának lehetõségét.<br>
A nyertes ajánlattevõ az ajánlatkérõ elõzetes hozzájárulásával végeztette el a szigetelési munkákat az LB Knauf Kft. alvállalkozóval.<br>
Egyéb érdekeltként a Bayer Center Kft. észrevételében a jogorvoslati kérelem elutasítását kérte. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint jelen ügy nem tartozik a Döntõbizottság hatáskörébe.<br>
A Döntõbizottság a fenti tényállás alapján az alábbiakat állapítja meg.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése szerint a közbeszerzési eljárás az eljárás eredményére vonatkozó tájékoztató közzétételével, illetve ha a szerzõdéskötés késõbb történik a szerzõdéskötéssel zárul le.<br>
A Kbt. taxatíve és kógensen meghatározza, hogy a közbeszerzéssel kapcsolatos jogviták közül melyek tartoznak a Döntõbizottság hatáskörébe, ezek az alábbiak:<br>
"a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása."<br>
A kérelmezõ jogorvoslati kérelme alapján megállapítható, hogy az a közbeszerzési eljárás lezárulását követõ teljesítési szakaszra vonatkozik és az nem tartozik a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében taxatíve meghatározott körbe.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése kimondja: "A bíróság hatáskörébe tartozik a közbeszerzésekkel kapcsolatos – az (1) bekezdésben nem említett – egyéb jogvita." Így a Döntõbizottság hatáskör hiánya miatt nem vizsgálhatja, hogy az eljárás lezárulását követõen a teljesítés során a nyertes ajánlattevõ jogszerûen vett-e igénybe más alvállalkozót a teljesítés során.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a jogorvoslati kérelmet a Kbt. 76. § (2) bekezdésére tekintettel a 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. január 30.<br>
<br>
Dr. Szaller Ottó s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>