<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1574)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.788/17/2001.<br>
<br>
Tárgy: a Középületépítõ Rt. jogorvoslati kérelme Budapest Fõváros II. Kerületi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Középületépítõ Rt. (1056 Budapest, Molnár u. 19., képviseli dr. Bihary Tibor ügyvéd, 1026 Budapest, Pasaréti út 59., a továbbiakban: kérelmezõ) kérelmét, melyet Budapest Fõváros II. Kerületi Önkormányzat (1023 Budapest, Mechwart liget 1., képviseli dr. Csók Balázs ügyvéd, 1132 Budapest, Visegrádi u. 38/B. I/1., a továbbiakban: ajánlatkérõ) "Csík Ferenc Általános Iskola és Gimnázium rekonstrukciója és bõvítése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ akinek meghatalmazottjaként a NOX 2000 Rt. – mint lebonyolító – járt el, részvételi felhívást tett közzé elõminõsítési eljárás megindítására a Közbeszerzési Értesítõ 2001. augusztus 15-i számában (5718/2001) a rendelkezõ részben írt tárgyban.<br>
Ajánlatkérõ a részvételi felhívása 3. a) pontja szerint a beszerzés tárgyát az alábbiak szerint határozta meg:<br>
A beruházás jellemzõ adatai	bruttó alapterület<br>
– meglévõ iskolaszárny – rekonstrukció	3958 m2<br>
– új iskolaszárny	3225 m2<br>
– új tornaterem (18 × 30 küzdõtér)	669 m2<br>
– régi iskolaszárny – bontás	1083 m2<br>
– régi tornaterem – bontás	224 m2<br>
Az ajánlatkérés tárgyát képezi a részletes dokumentációban megfogalmazott kivitelezési munkák elvégzése.<br>
Ajánlatkérõ részajánlatot nem fogadott el, de a mûszaki kialakítás tekintetében többváltozatú ajánlat tétele megengedett volt. A szerzõdés teljesítésének határidejeként 2002. augusztus 30-át határozta meg, de elõteljesítést is elfogadott.<br>
A részvételi felhívás 10. c)–d) pontjai szerint:<br>
c) Az ajánlatok elbírálásának szempontja: az ajánlatkérõ a megfelelõ ajánlatokat az összességében legelõnyösebb ajánlat szempontja alapján bírálja el.<br>
d) A 34. § (3) bekezdésében foglaltak: a részletes feltételek az ajánlati felhívásban kerülnek meghatározásra.<br>
Az ajánlatkérõ az alábbi pontozás szerinti értékelést kívánja alkalmazni:<br>
részszempontok	súlyszámok<br>
– mûszaki teljesítés színvonala	4<br>
– vállalási ár, fizetési feltételek	3<br>
– vállalt korábbi teljesítési határidõ	2<br>
Adható pontszám alsó és felsõ határa: 1–100-ig.<br>
A részvételi felhívásra hat jelentkezés érkezett. Ezt értékelve a 2001. szeptember 25-i eredményhirdetés szerint alkalmas minõsítést kapott a kérelmezõ, HÉROSZ Rt., KÉSZ Kft., BAUCONT Rt. és a MASZER Rt. Számukra az ajánlati felhívást 2001. október 1-jén küldték meg. A fentiekben már idézett elõírásokon túlmenõen ajánlatkérõ az ajánlati felhívásban a fizetési feltételeket illetõen közölte, hogy a kifizetés 30 napon belül nem történhet, elõleget ajánlattevõ nem kérhet.<br>
Ajánlatkérõ részletes felhívási dokumentációt is készített.<br>
Ebben részletezte a szerzõdési feltételeket és a mûszaki elõírásait és az alternatív ajánlatra vonatkozóan is meghatározta a lehetõségeket.<br>
A felhívott ajánlattevõk 2001. október 4-e és 11-e között átvették a dokumentációt, október 18-án pedig helyszíni bejárásra került sor. Az ott felvett emlékeztetõ fõként mûszaki kérdésekkel kapcsolatos. A 37. kérdésre adott válasz az elbírálási szempontokra vonatkozó elõírásokat, közöttük a pontozás mikéntjét is érinti.<br>
Az ajánlatok bontása 2001. november 12-én történt.<br>
A felhívottak mindegyike tett ajánlatot, a kérelmezõ, a HÉROSZ Rt., és a KÉSZ Kft. az alapajánlat mellett alternatív ajánlatot is benyújtott. Az ajánlatokat elõször a megbízott értékelte, majd ajánlatkérõ Bizottsága 2001. november 29-én hozta meg eljárást lezáró döntését. Eszerint a nyertes a BAUCONT Rt. õt követõen a kérelmezõ alapajánlatát jelölték meg.<br>
Az eredményhirdetésre december 4-én került sor, az összegzést és annak részletes kiegészítését az ajánlattevõknek december 10-én megküldték, a Közbeszerzési Értesítõben a tájékoztatót közzétették (megjelent 2002. január 2-án). A vállalkozási szerzõdést 2001. december 13-án megkötötték.<br>
Kérelmezõ 2001. december 11-én benyújtott, majd azt december 17-én kiegészített és a tárgyaláson pontosított kérelmében kérte az ajánlatkérõ eljárást lezáró döntésének megsemmisítését, a jogsértés megállapítását, valamint az ajánlatkérõ költségekben történõ marasztalását.<br>
Kérelmét alapvetõen azzal indokolta, hogy ajánlatkérõ értékelése szubjektív volt, mert a mûszaki teljesítés színvonala részszempontnál adott pontszámok nem tükrözik az ajánlatok valós tartalmát.<br>
Az ár és fizetési feltételek értékelését nem fogadja el, mert az nem tükrözi a kérelmezõ legalacsonyabb árajánlatát. A teljesítési határidõ pontozása is elfogadhatatlan számára, mert a felhívás szerinti határidõre 1 pontot kapott, és ez 100 pontos hátrányt jelentett számára a nyertes ajánlattevõvel szemben. Azt is sérelmezte, hogy az elsõ részszempont értékelése több vonatkozásában nem felel meg az ajánlat valós tartalmának. Álláspontja szerint az összegzés megállapításai tévesek, pl. a mûszaki leírása teljes körû volt és az anyagminõség és típus megjelölés is teljesült, kivéve a személyfelvonót. Elõadta azt is, hogy megvalósulási ütemtervet is csatolt.<br>
Véleménye szerint az alszempontok több esetben értelmezhetetlenek számára, pl. a felhívásból kimaradt tételek a komplettséget biztosító garanciák címszó vonatkozásában.<br>
A tárgyaláson indítványozta, hogy a Döntõbizottság a jogorvoslati eljárás keretében a kérelmezõ alapajánlatát, illetve annak értékelését hasonlítsa össze a nyertesnek kihirdetett ajánlat értékelésével, mert álláspontja szerint az jogsértõ. Nem vitatta azt a tényt, hogy a konzultáción készített anyagokat részére is megküldte ajánlatkérõ, és ennek a 37. pontja, illetve az arra adott válaszban már ajánlatkérõ a kérelmezõ által sem vitatottan rögzítette, hogy 1–100-ig fog pontozni, így errõl már ezen idõponttól tudomással bírt.<br>
Álláspontja szerint ez továbbra sem jelentheti azt, hogy a legjobbnak 100, a leggyengébbnek pedig 1 pontot adhat ajánlatkérõ az értékelés során a részszempontok vizsgálata keretében.<br>
A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ tárgyaláson is fenntartott írásos észrevételében kérte a megalapozatlan jogorvoslati kérelem elutasítását.<br>
Ezt azzal indokolta, hogy az ajánlati felhívásban meghatározott szempontrendszer alapján 1–100 között pontozta az ajánlati elemeket akként, hogy a legjobb ajánlat 100, az utolsó helyen lévõ pedig 1 pontot kapott.<br>
Az ajánlati ár és a teljesítési határidõ értékelése konkrét számadatokon alapult, objektív módon történt. Álláspontja szerint a mûszaki teljesítés színvonala részszempontnál több összetevõ alapján került értékelésre a mûszaki, tartalmi elemek vizsgálatával. Elõadta azt is, hogy itt is, mint a többi részszempontnál a legjobb ajánlat kapta a 100, a leggyengébb pedig az 1 pontot. A közbensõ pontszámok pedig lineáris elosztás szerint kerültek megállapításra.<br>
Azt is nyilatkozta, hogy a dokumentáció VII. fejezet 2.1.1–2.1.4. pontjaiban tett részletes leírásokat a mûszaki tartalomra. Ennek alapján értékelte az összes érvényes (alap és alternatív) ajánlatot:<br>
Az összegzés tartalmazta a fõbb megállapításokat.<br>
Bejelentette azt is, hogy a szerzõdést a nyertessel az ajánlatban szereplõ adatokkal megegyezõen 2001. december 13-án megkötötték.<br>
Az ügyben érdekelt felek közül a HÉROSZ Rt. a tárgyaláson úgy nyilatkozott, hogy a jelen közbeszerzési eljárásban érvényesült az elvárás, hogy az ajánlatkérõ egységes pontozási rendszert alkalmazott. Nem vitatja annak jogszerûségét, viszont álláspontja szerint a másfél hónappal rövidebb vállalási határidõt tartalmazó nyertes ajánlat irreális annak ellenére, hogy ezt a bonyolító mûszaki szakemberei elfogadhatónak találták.<br>
A Döntõbizottság a rendelkezésére álló iratok, dokumentumok, írásos és a tárgyaláson pontosított észrevételek alapján megállapította, hogy a jogorvoslati kérelem megalapozatlan az alábbiak miatt.<br>
A Döntõbizottságnak a jogorvoslati eljárás során a kérelem keretei között maradva elsõdlegesen azt kellett vizsgálnia, hogy ajánlatkérõ az 1. és 3. részszempontnál, nevezetesen a mûszaki teljesítés színvonalának, valamint a vállalt korábbi teljesítési határidõnek az értékelésénél jogszabályszerûen járt-e el. A részszempontokra alapított döntése helytálló-e a nyertes és a kérelmezõ alapajánlata vonatkozásában, valamint azt, hogy ajánlatkérõ jogszerûen pontozta-e a részszempontokat 1 és 100 között minden esetben, és hogy e módszert minden részszempont vonatkozásában egységesen alkalmazta-e.<br>
A Döntõbizottság a becsatolt iratokból kétséget kizáróan megállapította, hogy ajánlatkérõ a felhívásban és a dokumentációban nem tett részletes elõírást a pontozásos értékelés konkrét módjáról, viszont a helyszíni konzultáción felmerült kérdések kapcsán az azokra adott tájékoztatóban a 37. pontban az alábbiakat rögzítette.<br>
"A mûszaki teljesítés színvonala részszempontnál az ajánlat teljeskörûsége és mûszaki színvonala, az alkalmazott anyagok, berendezések, és technológiák korszerûsége kerül értékelésre. A pontozásos minõsítési rendszer alkalmazására, az összesítés utáni lineáris elosztás alapján, az egyes ajánlatok által meghatározott különbségek figyelembevételével, 1–100 pontok alkalmazásával történik. A vállalt jótállási kötelezettség, valamint a kötbér nagysága az ajánlat teljeskörûségének vizsgálatánál kerül figyelembevételre.<br>
A vállalási ár, fizetési feltételek részszempontnál kerülnek értékelésre a fizetési feltételek. A fizetési feltételek körében minden az ajánlatadó által megajánlott és a kiíró számára elõnyt jelentõ feltételeket értékelõ elõnyben részesíti."<br>
A összesített ponttáblázat, azaz az alábbi úgynevezett "összegzés kiegészítés" címû irat a nyertes és a kérelmezõ alapajánlata vonatkozásában az alábbi pontozást tartalmazta:<br>
Részszempont	Súlyszám  Baucont Rt.  Kérelmezõ<br>
<br>
1.	4      88    353   65   260<br>
<br>
2.	3      83    249   99   296<br>
<br>
3.	2     100    200    1     2<br>
Összesen:	803        559<br>
A Döntõbizottság megjegyzése: számítási hiba az összeadásban, valójában: 802, 558.<br>
A pontozás módszerével kapcsolatosan mivel kérelmezõ kifogásolta az 1. részszempontnál az úgynevezett "kétszeres" pontozást és azt, hogy a módszert illetõen nem tett ajánlatkérõ elõírásokat, a Döntõbizottság megállapította, hogy az ajánlatkérõ eljárása nem volt jogsértõ az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2) és (3) bekezdése az alábbi rendelkezéseket tartalmazza:<br>
"(2) Az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.<br>
(3) Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos."<br>
Megállapítható, hogy fenti jogszabályi rendelkezésnek megfelelõ volt az ajánlati felhívásban tett elõírás ajánlatkérõ részérõl.<br>
A hivatkozott rendelkezéseket figyelembe véve nem vitatható, hogy a pontozás konkrét módszerét nem köteles ajánlatkérõ elõzetesen meghatározni, és azt a felhívásában rögzíteni.<br>
Az sem vitatható, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint járt el, az általa alkalmazott pontozás valamennyi részszempont esetében azonos módszeren alapult, mivel a legkedvezõbb ajánlati elem a maximális 100, a legkedvezõtlenebb pedig a minimális 1 pontot kapta.<br>
Az 1. részszempont tartalmilag az alábbiakat jelentette:<br>
Mûszaki teljesítés színvonala:<br>
– A komplettséghez indokoltan tartozó, mûszaki színvonalat emelõ, kiírásban nem szereplõ tételek megadása, vállalása (a továbbiakban: 1/A) 30%-ban.<br>
– A mûszaki leírás és az árazott költségvetés összhangja, a teljeskörûséget és komplettséget biztosító garanciák az ajánlatban (a továbbiakban: 1/B) 30%-ban.<br>
– Az alkalmazott anyagok és berendezések (megfelelõsége és) mûszaki színvonala (a továbbiakban 1/C) 40%-ban.<br>
Az 1/A–1/B-1/C alszempontokat külön-külön 100-ig pontozták az alábbi megfelelõségi skála szerint:<br>
– kiváló	100 pont<br>
– jó	80 pont<br>
– közepes	60 pont<br>
– megfelelõ	40 pont<br>
– még elfogadható	20 pont<br>
Az így nyert pontszámnak vették 30-30-40%-át, és szorozták a 4-es súlyszámmal. Ezután összesítették a 3 alszempontnál kapott pontszámot, amelyek közül a legalacsonyabb a továbbiakban 1 pontot ért, a legmagasabb 100-at, a többi arányosan kiszámított pontszámot ért és alakult ki a fentebb bemutatott táblázat.<br>
A jogorvoslati eljárás során megállapítást nyert, hogy a kérelmezõ nem kifogásolta az alszempontok eltérõ arányait, az tehát tényként elfogadható<br>
A Döntõbizottság álláspontja szerint annak nincs jelentõsége, hogy a pontozás elsõ lépcsõjében az 1–100 közötti tartományban az egyes pontszámok hol helyezkedtek el, ugyanis a végleges pontszámok kiosztásával az egyes ajánlati elemekre adott pontszámarányok nem változtak.<br>
Ajánlatkérõ éppen a pontozás fenti módszerével biztosította azt, hogy az egyes részszempontok jelentõségét kizárólag a súlyszám határozta meg.<br>
Fentiekre tekintettel megállapítható, hogy ajánlatkérõ az értékelés során a pontozási módszert, melyet elõzetesen a konzultációra adott válaszokban közölt az ajánlattevõkkel következetesen betartotta, így az alkalmazott módszer nem jogsértõ, az nem kifogásolható.<br>
Megállapítást nyert az is, hogy a teljesítési határidõ értékelését illetõen ajánlatkérõ döntését az ajánlatban vállalt nyilatkozatokra alapította. Ennek keretében tény, hogy a nyertes vállalta a legkorábbi, tehát legkedvezõbb idõpontot a kérelmezõ pedig a legkésõbbit. Miután a teljesítési határidõ értékelésének igényét a felhívás egyértelmûen tartalmazta, az ajánlattevõk számára nyilvánvaló volt, hogy a korábbi határidõ vállalásával az ajánlat kedvezõségét növelheti, ez pedig a pontszámban kifejezésre kerül.<br>
A Döntõbizottság álláspontja szerint a nyertes vállalásának realitása az ajánlat egészének a vizsgálatából következik. Az ajánlat kötelezõ eleme volt a dokumentáció VII. fejezet 3.1. pontja szerinti megvalósítási ütemterv és a 4.2.4. pontja szerinti részletes mûszaki leírás.<br>
A nyertes ajánlat összességében megalapozta a vállalt határidõ teljesíthetõségét, ezért ajánlatkérõ álláspontját e kérdéskörben a Döntõbizottság osztotta, az nem vitatható.<br>
Mivel az ajánlatkérõ az 1. részszempont elsõ két "összetevõjében" vitatta az ajánlatkérõ értékelését, ezért ezt megvizsgálva a Döntõbizottság az alábbiakat állapította meg.<br>
Az 1/A alszempontban a nyertes a nagyobb számú mûszaki észrevételek miatt kapott magasabb pontszámot. Az 1/B alszempontban a két ajánlat közötti pontkülönbséget a mûszaki leírást kiegészítõ ismertetõ anyagok terjedelmével indokolták. Erre vonatkozó igény a dokumentáció VII. fejezet 4.2.2. pontjából értelmezhetõ.<br>
Tény, hogy a nyertes egy egész kötetnyi ismertetõ anyagot adott, amelyek az általa ajánlott anyagok, szerkezetek részletes meghatározására alkalmasabbak, mint a kérelmezõnél megjelenõ megnevezés, illetve mûszaki leírás.<br>
A részszempont meghatározása ("mûszaki teljesítés színvonala") és annak értelmezésével kapcsolatban a 37. pont alatt adott ajánlatkérõi nyilatkozat arra utalt, hogy az értékelés alapja az árazott költségvetés, illetve a mûszaki leírás lesz arra tekintettel, hogy a kivitelezõi feladatvállalás teljes körû és a mûszaki dokumentációnak mennyiségileg, minõségileg megfelelõ-e.<br>
Ajánlatkérõ a részszempont elsõ "összetevõjeként" a kiegészítõ mûszaki észrevételeket vizsgálta a nyertes esetében ezeket kedvezõbbnek értékelte.<br>
A Döntõbizottság véleménye szerint a kiegészítõ észrevételek a nyertes és a kérelmezõ ajánlatában is tükrözték az alapos, igényes ajánlattételt. Az észrevételekkel kiegészített költségvetés a dokumentáció szerinti létesítmény teljes körû megvalósítását egyformán biztosította. Ez utóbbi tényt ajánlatkérõ sem vitatta az eljárás során. A dokumentáció VII. fejezet 4.2. pontjában tett elõírások alapján az ajánlati árat egy összegben fix árként kellett meghatározni, melynek során a kiadott költségvetési kiírást szükség szerint kellett alapul tekinteni, illetve kiegészíteni.<br>
Ily módon az ajánlati árat mindkét esetben a létesítmény komplett megvalósítása ellenszolgáltatásának kell tekinteni, tehát a költségvetési kiíráshoz fûzött észrevételek száma, összegszerûsége a mûszaki teljesítés színvonalát nem befolyásolja. Az elsõ összetevõ tekintetében értékelhetõ különbség nincs a két ajánlat között a Döntõbizottság vizsgálata alapján.<br>
A második "összetevõ" vizsgálata keretében ajánlatkérõ az ajánlat mindazon elemeit figyelembe vette, amelyek a vállalások egyértelmûségét szolgálta, így a tételes költségvetést, mûszaki leírást, és az ajánlatokhoz csatolt – a nyertes ajánlatában, bõ terjedelemben benyújtott – ismertetõ anyagokat. Itt jegyzi meg a Döntõbizottság, hogy ez utóbbiakra vonatkozó igényt a felhívás tartalmazta, az "összetevõ" tartalmilag a részszempontra illeszkedik, ugyanis a teljesítés során az egyértelmûbben megadott vállalások számonkérése egyszerûbbé teszi a megrendelõ munkáját, a mûszaki teljesítés színvonala pedig az ajánlatban tett vállalások alapján ellenõrizhetõvé válik.<br>
A fent leírtak alapján az 1. részszempont pontozása vonatkozásában a kérelmezõ pontszáma megnõ, az értékelés összefüggésében azonossá válik az 1. részszempontnál megállapított legkedvezõbb ajánlatéval (HÉROSZ Rt. ajánlata), és így ez súlyszámmal is megszorozva 400 pont lesz. E korrekciót figyelembe véve megállapítható, hogy a kérelmezõ összes elért pontszámra 559-rõl 599-re változna. Ez a végsõ sorrendre nincs kihatással a nyertes által elért 803 pontra tekintettel.<br>
A 2. részszempont pontozása kérelmezõ szerint is helytálló volt.<br>
A 3. részszempont értékelése során megállapítható, hogy csak a felhívásban elõírthoz képest korábbi teljesítés (napok száma) volt a pontozás alapja. A nyertes tette a legkorábbi teljesítésre az ajánlatot (2002. június 15.), míg a kérelmezõ csak 1 nappal korábbit vállalt (2002. augusztus 29.). Így az ajánlatkérõ által alkalmazott pontszámok (100 és 1) nem vitathatók.<br>
A kérelmezõ ugyan kifogásolja, hogy miért így pontozott az ajánlatkérõ, de – figyelemmel a többi részszempontnál is alkalmazott ezzel azonos módszerre – a pontozás következetes és kifogástalan volt.<br>
A fent leírt indokok alapján a Döntõbizottság megállapította, hogy a jogorvoslati kérelem megalapozatlan és ajánlatkérõ döntése a nyertesre vonatkozóan helytálló volt annak ellenére, hogy kisebb számítási hibát is vétett a pontozás során, valamint arra is figyelemmel, hogy a korrekciós pontérték alkalmazása esetén sem érte el kérelmezõ összpontszáma a nyertesnek kihirdetett ajánlat pontszámát.<br>
A Döntõbizottság a fenti indokok alapján a Kbt 76. § (1) bekezdésének c) pontjában biztosított jogkörében eljárva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint a megalapozatlan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 16.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>