<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1610)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.780/10/2001.<br>
<br>
Tárgy: a TÁRKI Társadalomkutatási Rt. jogorvoslati kérelme a Magyar Turizmus Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a. TÁRKI Társadalomkutatási Rt. (1112 Budapest, Budaörsi út 45., képviseli: dr. Nagy Norbert ügyvéd, 1027 Budapest, Vitéz u. 5–7. I. em. 2., továbbiakban: kérelmezõ) jogorvoslati kérelmét, amelyet a Magyar Turizmus Rt. (1024 Budapest, Margit krt. 85., képviseli: dr. Tasnádi Gábor ügyvéd, 1111 Budapest, Kende u. 18., a továbbiakban: ajánlatkérõ) "Kvantitatív és kvalitatív – elsõsorban turisztikai tárgyú – kutatásokban való részvétel, az ajánlatkérõ által megadott mindenkori konkrét igényeknek megfelelõen" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. szeptember 12-i, 37. számában (6558) tette közzé nyílt eljárás megindítására felhívását, a rendelkezõ részben meghatározott tárgyban.<br>
Ajánlatkérõ négy kutatási típusban tette lehetõvé ajánlat tételét:<br>
I. – telefonos közvélemény-kutatás,<br>
II. – omnibuszkutatás,<br>
III. – fókuszcsoportos kutatás,<br>
IV. – mélyinterjú készítése.<br>
Részajánlat tételét kutatás típusonként biztosította.<br>
A felhívás 4. pontja szerint a teljesítés határideje, vagy a szerzõdés idõtartama: a szerzõdés aláírásától 2002. december 31-ig terjed.<br>
Ajánlatkérõ a felhívását a Közbeszerzési Értesítõ 2001. szeptember 26-i, 39. számában (7439) részben módosította.<br>
Ajánlatkérõ dokumentációt is összeállított.<br>
A dokumentációban határozta meg részletesen az egyes kutatástípusokkal szemben támasztott követelményeket, továbbá az alábbiak szerint állapította meg az egyes feladatok teljesítés határidejét:<br>
Telefonos közvélemény-kutatás<br>
– 500 fõ szakmai és 1000 fõ lakossági<br>
– expressz	15<br>
– normál	25<br>
Omnibuszkutatás<br>
– 500 fõ szakmai és 1000 fõ lakossági<br>
– expressz	15<br>
– normál	25<br>
Fókuszcsoportos kutatás<br>
– 5–12 fõs szakmai<br>
és 5–12 fõs lakossági csoport	15 munkanap<br>
Mélyinterjúk készítése<br>
– 1–50 fõs megkérdezés	20 munkanap<br>
– 51 fõs és felette megkérdezés	30 munkanap<br>
Az ajánlattételi határidõig 2001. november 6-ig 15 cég nyújtott be ajánlatot, közöttük a kérelmezõ is.<br>
A kérelmezõ ajánlata tartalmazott egy ajánlati nyilatkozatot, és egy részletes ajánlatot. A részletes ajánlatban és az ajánlati nyilatkozat 1. oldalán az alábbi táblázat szerint vállalta a teljesítési határidõket:<br>
Telefonos közvélemény-kutatás<br>
– 500 fõ szakmai és 1000 fõ lakossági<br>
– expressz	12<br>
– normál	22<br>
Omnibuszkutatás<br>
– 500 fõ szakmai és 1000 fõ lakossági<br>
– expressz	12<br>
– normál	20<br>
Fókuszcsoportos kutatás<br>
– 5–12 fõs szakmai<br>
és 5–12 fõs lakossági csoport	10 munkanap<br>
Mélyinterjúk készítése<br>
– 1–50 fõs megkérdezés	20 munkanap<br>
– 51 fõs és felette megkérdezés	30 munkanap<br>
A kérelmezõ ajánlati nyilatkozata 2. oldalán az alábbiakat rögzítette:<br>
"A táblázatban szereplõ vállalási határidõk, minden esetben a megrendelés leadásától számítódnak.<br>
Az egyes részfeladatok vállalási határideje a konkrét megrendelés során a megrendelõ igénye, valamint a feladat konkrét meghatározása alapján változhat."<br>
Ajánlatkérõ 2001. november 20-án hirdette ki az eljárást lezáró döntését. Megállapította, hogy az alábbi alkalmas ajánlattevõk tettek érvényes ajánlatot: FLORENO Kft. IV. részajánlatra, MONITOR Kft. I., III, IV. részajánlatra, M. Á. S. T. Kft. II., III, IV. részajánlatra, és a GFK Hungária Piackutató Kft. a IV. részajánlatra.<br>
Az eljárás nyertese az I. részajánlat vonatkozásában a MONITOR Kft., a II. és III. részajánlat esetén a M. Á. S. T. Kft., míg a IV. részajánlat tekintetében a FLORENO Kft. lett.<br>
A kérelmezõ ajánlatát érvénytelennek minõsítette ajánlatkérõ arra való hivatkozással, hogy nem a felhívásban, illetve a dokumentációban foglaltaknak megfelelõen nyújtotta be. Döntését azzal indokolta, hogy az ajánlatban a kérelmezõ a teljesítési határidõt a konkrét feladattól tette függõvé, azaz nem vállalta a kiírásban meghatározott maximális határidõt.<br>
A kérelmezõ az eljárást lezáró döntés kihirdetésén nem volt jelen.<br>
Ajánlatkérõ elkészítette az írásbeli összegezést és azt valamennyi ajánlattevõ részére kézbesítették.<br>
A kérelmezõ 2001. december 10-én nyújtotta be a jogorvoslati kérelmét, ebben kérte ajánlatkérõ ajánlatát érvénytelenné nyilvánító döntésének megsemmisítését, továbbá ideiglenes intézkedésként a szerzõdéskötés megtiltását.<br>
Jogorvoslati kérelme indokolását a tárgyaláson kiegészítette.<br>
A kérelmezõ álláspontja szerint a releváns idõpont a konkrét ügyben az ajánlatkérõ által meghatározott 2002. december 31. Ezt a határidõt pedig egyértelmûen vállalta, így ajánlata nem érvényteleníthetõ.<br>
Elõadta, hogy kutatástípusonként az ajánlatkérõ által meghatározott a megrendelés leadásától számított határidõket is alapvetõen vállalta, azonban miután nem állapítható meg elõre, hogy ajánlatkérõ milyen mennyiségben, milyen idõpontban ad megrendelést számára ezért tette ajánlati nyilatkozata 2. oldalán azt a kiegészítést, hogy az egyes részfeladatok vállalási határideje a konkrét megrendelések során a megrendelõ igénye, valamint a feladat konkrét meghatározása alapján változhat. Ezalatt a kérelmezõ elõadása szerint azt értette, hogy amennyiben egy idõben, nagyobb mennyiségben kap megrendelést ajánlatkérõtõl, akkor ezeket a határidõket a rendelkezésére álló feltételek mellett nem tudja tartani, és ezekben az esetekben térne el az egyébként ajánlatkérõ által meghatározott, illetve általa vállalt határidõktõl. Megítélése szerint ebben az esetben az ajánlatkérõ és a kérelmezõ megállapodásának függvénye, hogy ilyen nagyobb mennyiségû igény esetén mi lesz a konkrét tényleges teljesítési határidõ.<br>
Ajánlatkérõ kérte a kérelmezõ alaptalan jogorvoslati kérelmének az elutasítását. Tárgyaláson írásbeli észrevételét kiegészítette. Elõadta, hogy a 2002. december 31-i idõpont, a szerzõdés idõtartama és ezen belül határozta meg kötelezõ érvénnyel a dokumentációban az egyes feladatokra a megrendelés leadásától számítva és munkanapokban a feladatok teljesítési határidejét. Elõadta, hogy azért nyilvánította érvénytelenné a kérelmezõ ajánlatát, mert megítélése szerint az ajánlati nyilatkozatban tett – fentiekben idézett – kiegészítése a kérelmezõnek a konkrét részfeladatok teljesítési határideje alóli kibújásra alkalmas. Álláspontja szerint ezt kérelmezõnek tárgyaláson tett nyilatkozata is megerõsíti. Hivatkozott arra is, hogy a dokumentációban meghatározott feltételek mind ajánlattevõkre, mind ajánlatkérõre kötelezõek, ajánlati kötöttség elvébõl eredõen nem változtathatók meg, így más feladat teljesítési határidõben nem állapodhat meg a kérelmezõvel. Így, mivel a kérelmezõ eltért a dokumentációban meghatározott feltételektõl, ajánlatát érvénytelenné kellett nyilvánítania.<br>
Elõadta, hogy az eljárást lezáró szerzõdéseket a nyertesekkel nem kötötte meg.<br>
A Döntõbizottság megállapította, hogy a kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében, érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
A Döntõbizottság ajánlatkérõ dokumentációja alapján megállapította, hogy ajánlatkérõ kötelezõ jelleggel állapította meg a fentiekben idézett teljesítési határidõket az egyes kutatástípusok feladataira vonatkozóan.<br>
A Döntõbizottság a kérelmezõ ajánlati nyilatkozata alapján megállapította, hogy ajánlata nem felel meg a teljesítési határidõk vonatkozásában, az ajánlati dokumentációban támasztott feltételeknek. A kérelmezõ ajánlati nyilatkozata ugyanis az alábbiakat tartalmazza:<br>
"Az egyes részfeladatok vállalási határideje a konkrét megrendelés során a megrendelõ igénye, valamint a feladat konkrét meghatározása alapján változhat."<br>
A Döntõbizottság álláspontja szerint, figyelemmel a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 48–50.</a> §-ában meghatározott ajánlati kötöttség elvére is, az egyes részfeladatok vonatkozásában a dokumentációban meghatározott kötelezõ maximális teljesítési határidõ vállalása nem változtatható, annak vállalása az ajánlattétel érvényességi feltétele, hogy megfelel-e a dokumentációnak. Miután a kérelmezõ ezen a részfeladatok teljesítési határidejét nem vállalta, így ajánlata érvénytelen.<br>
A kérelmezõ tárgyaláson tett nyilatkozata is az ajánlati nyilatkozatának ekkénti értelmezését támasztja alá. Elõadta, hogy épp amiatt került megfogalmazásra részérõl ez a kitétel, mert nagymennyiségû megrendelés esetén, ha azok egy idõben történnek, nem tudja tartani a meghatározott maximális határidõket. Az pedig egyértelmû a felhívás 3. a) pontjából, hogy ajánlatkérõ nem határozta meg elõre a megrendelések ütemezését, mennyiségét, hanem a mindenkori konkrét igényeknek megfelelõen kérte a szerzõdés idõtartama alatt a teljesítést.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott hatáskörében eljárva a fenti indokokra tekintettel megállapította, hogy a kérelmezõ jogorvoslati kérelme alaptalan, ezért a Kbt. 88. § (1) bekezdés a) pontja alapján elutasította. A Döntõbizottság a Kbt. 88. § (1) bekezdés<br>
h) pontja alapján rendelkezett az eljárási költségek viselésérõl.<br>
A Döntõbizottság az eljárása során ideiglenes intézkedést nem hozott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételei nem álltak fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja a bírósági jogorvoslatot.<br>
<br>
Budapest, 2002. január 11.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>