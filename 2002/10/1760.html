<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1760)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.767/16/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Nemzeti Kulturális Örökség Minisztériuma közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Nemzeti Kulturális Örökség Minisztériuma (1077 Budapest, Wesselényi u. 20–22., a továbbiakban: ajánlatkérõ) "Uránia nemzeti filmszínház kb. 600 férõhely mozigépészete hatásvilágítási rendszere, elektroakusztikai és videorendszere, színpadtechnika és színpadi filmtechnika berendezései, belsõ kialakítása" tárgyú közbeszerzési eljárás ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés b) és c) pontját, valamint a Kbt. 70. § (2) bekezdését, ezért ajánlatkérõt 2 000 000 Ft, azaz kettõmillió forint pénzbírság megfizetésére kötelezi.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2000. december 13-án tett közzé a Közbeszerzési Értesítõben részvételi felhívást elõminõsítési eljárás megindítására az Uránia nemzeti filmszínház teljes rekonstrukciós munkáinak elvégzésére. A részvételi felhívás szerint a teljesítési határidõ 2001. szeptember 30-ában került megjelölésre. Ajánlatkérõ a közbeszerzési eljárást lefolytatta és 2001. május 2-án nyertes ajánlattevõként az Architekton Rt.-t hirdette ki, akivel a vállalkozási szerzõdés 794 363 284 Ft összegben megkötésre került. A nyertes ajánlattevõ a szerzõdésében a teljesítési határidõt 2001. december 10-re vállalta. A kivitelezési munkák végzése során a 2000. októberi keltezésû kiviteli terv 2001. június–júliusában módosult, amely a mélyépítési munkálatokat bizonyos mértékig megváltoztatta. A kivitelezési munkák ennek megfelelõen folytatódtak, azonban vízbetörési problémák merültek fel és nem lehetett a tervezett talajvízszint-süllyesztést elérni. Ezen elõzmények után a Geo-Pannon Építõmérnöki és Szakértõi Kft.-vel 2001. szeptember 26-án szerzõdést kötöttek, mely szerint a szakértõi vélemény kiadására kérték fel a mûszaki problémák okainak feltárására és a lehetséges megoldási javaslatok adására. A szakértõi anyag 2001. október 3-án készült el.<br>
Ajánlatkérõ ezen elõzmények után 2001. november 20-án hirdetmény közzététele nélküli tárgyalásos közbeszerzési eljárást indított az Uránia nemzeti filmszínház 600 férõhely mozigépészete hatásvilágítási rendszere, elektroakusztikai és videorendszere, színpadtechnika és színpadi filmtechnika berendezései, belsõ kialakítása tárgyában. Ajánlatkérõ az eljárásfajta választásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontját, valamint a Kbt. 70. § (2) bekezdését jelölte meg. Indoklásként elõadta, hogy a filmszínház szaktechnológiai kivitelezését annak speciális volta miatt csak kisszámú vállalkozó képes kivitelezni, valamint a kivitelezés folyamán egy elõre nem látható vis maior helyzet következett be, nevezetesen agresszív vízbetörés miatt a szerkezetépítésben csúszás állt be, de a használatbavételi idõpont a millenniumi filmszemlére tekintettel nem módosulhat. A filmszínház felújításának 2002. februárjára el kell készülnie a millenniumi év tiszteletére.<br>
Ajánlatkérõ ajánlati felhívást is készített, melyben lehetõvé tette a részajánlattételt a komplett, teljes körû rendszerek vonatkozásában. A teljesítési határidõt 2002. január 25-ében határozta meg. Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az ajánlattevõ alkalmassága elbírálásának szempontját, valamint a szerzõdés teljesítésére alkalmatlanná minõsítés szempontjait is. Az ajánlati felhívás szerint ajánlatkérõ az összességében legelõnyösebb ajánlatot kívánta kiválasztani, melyhez megadta a részszempontok súlyszámát, illetõleg a részszempontok egyes tartalmi elemeire adható pontszám alsó és felsõ határát.<br>
Az ajánlati felhívás szerint az ajánlat benyújtásának idõpontja 2001. november 28-a, az elsõ tárgyalás idõpontja 2001. november 30-a. A szerzõdéskötés idõpontja pedig az eredményhirdetést követõ 5. nap.<br>
Ajánlatkérõ ajánlattételre a következõ 16 céget hívta fel. Lisys Rt.-t, Digiton Kft.-t, Basys Kft.-t, Peye és Társa Kft.-t, Fény-Kontroll Kft.-t, Lege-Sound Kft.-t, InterCom Rt.-t, Szecotech Kft.-t, Stilfa Kft.-t, P.S.Systemy Kft.-t, Vilner Hungária Kft.-t, Színháztechnika Kft.-t, Mikropo Rendszerház Kft.-t, Architekton Rt.-t Appurk Kft.-t, DLW Kft.-t.<br>
A Döntõbizottság elnöke 2001. december 4-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból az ajánlatkérõ által megjelölt jogalapok fennállásának jogszerûsége nem állapítható meg. Ennek alapján indítványozta a közbeszerzési eljárás jogalapjának és az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a hirdetmény közzététele nélküli tárgyalásos közbeszerzési eljárását jogszerûen folytatja.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása jogszerû tekintettel arra, hogy a filmszínház szaktechnológiai kivitelezését, annak speciális technikai volta miatt csak kis számú vállalkozó képes kivitelezni. A szûk piaci szegmens, az elhanyagolható mértékû verseny a piacszereplõk közt véleményük szerint nem tette szükségessé a hirdetmény közzétételét, a szerzõdés teljesítésére képes néhány cég e nélkül is jól körvonalazható volt. A Kbt. 70. § (1) bekezdés c) pontja is fennáll, hiszen a sürgõs eljárást indokoló helyzetet a véletlen folytán bekövetkezett vízbetörés okozta. Az alulról bejövõ víz jetpaplannal történõ kizárása és az emiatt szükséges acéllemez szigetelése a szerkezetépítés csúszását és a belsõ méretek változását, azaz csökkenését eredményezte. A mozitermek és vetítõgépház méretének függvényében lehetett csak meghatározni az alkalmazható mozitechnológiai gépek típusát. A méretek ismeretében lehetett csak meghatározni a férõhelyek számát, a székek, széksorok méretét. A szerkezetépítés csúszása miatt korábbi idõpontban nem lehetett pontosan meghatározni a három moziterembõl kettõnél ezeket a paramétereket. A közbeszerzési eljárás lebonyolítására rendelkezésre álló egyébként is rendkívül rövid idõt ez a körülmény tovább rövidítette és emiatt nem volt lehetõség másfajta eljárás lefolytatására. A vízbetörés nem a mulasztások eredményeként állt elõ, ebben a tekintetben teljesen vétlenek.<br>
Ajánlatkérõ hivatkozott arra, hogy amennyiben hirdetmény közzétételével indította volna meg az eljárását, abban az esetben sem jelentkezett volna több pályázó ajánlattételre, mint amennyit az ajánlati felhívásban felkért.<br>
A Döntõbizottság a teljes körû tényállás feltárásának érdekében szükségesnek ítélte tárgyalás tartását, amelyrõl tájékoztatta ajánlatkérõt. Ajánlatkérõ a tárgyalás tartásáról szóló értesítést átvette, azonban a tárgyaláson nem képviseltette magát. Ezt követõen a Döntõbizottság írásban hívta fel ajánlatkérõt nyilatkozattételre, mely alapján ajánlatkérõ érdemi nyilatkozatát kiegészítette azzal, hogy a mûemléki kivitelezések során, a mûemléki jellegbõl adódóan számos olyan problémával szembesültek a kivitelezés során; amely egy átlagos beruházásnál nem merül fel. Ezeken túlmenõen a betört agresszív termálvíz miatti teljes mélyépítési technológia áttervezése a megtervezett mozitechnológiai, belsõépítészeti, világítástechnikai tervek módosítását is eredményezte. Ezen okok miatt a tervek, mûleírások és a költségvetés 2001. november 5-ig készült el. Az áttervezések is olyan mértékû csúszást eredményeztek, hogy nem volt lehetõség csak a választott közbeszerzési eljárás alkalmazására.<br>
Ajánlatkérõ nyilatkozott, hogy a közbeszerzési eljárást lezárta, a nyertes ajánlattevõkkel a szerzõdést megkötötte. Ennek alapján az ajánlatkérõ a hatásvilágítás megvalósítása tárgyában szerzõdést kötött a Lisys Fényrendszer Rt.-vel 7 765 800 Ft + áfa vállalkozási összegre, az InterCom Nemzetközi Kulturális Szórakoztató Rt.-vel a számítástechnikai rendszerek megvalósítására 13 247 154 Ft + áfa összegû vállalkozási díjra, a Stilfa Kft.-vel a nézõtéri székek legyártása tárgyában 35 722 000 Ft + áfa összegben és a Színháztechnika Kft.-vel a színpadtechnikai berendezésekre vonatkozóan 25 884 895 Ft + áfa összegben.<br>
A Döntõbizottság a közbeszerzési eljárásban keletkezett és rendelkezésre álló iratok alapján megállapította, hogy ajánlatkérõ közbeszerzési eljárás ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjára, illetve a Kbt. 70. § (2) bekezdésére alapította.<br>
Ennek alapján a Döntõbizottság egyenként vizsgálta, hogy ezen megjelölt jogszabályi feltételeknek ajánlatkérõ közbeszerzési eljárása megfelelt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Ajánlatkérõ fenti jogszabályhelyre alapított eljárása jogszabálysértõ, hiszen ajánlatkérõ által sem vitatottan a szaktechnológiai kivitelezés mûszaki technikai sajátosságai miatt csak "kisszámú" vállalkozó képes kivitelezésre. Ebbõl következõen pedig nem egy meghatározott személy képes a teljesítés megvalósítására, holott a jogszabályi elõírás csak abban az esetben alkalmazható, ha kizárólag egy meghatározott személy képes a beszerzés tárgyának teljesítésére. Jelen esetben ez nem áll fenn, ezt támasztja alá ajánlatkérõ által kibocsátott ajánlati felhívás is, mely szerint nem egy meghatározott személyt hívott fel ajánlattételre, hanem az ajánlati felhívását többcég részére is megküldte.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése setén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Kbt. negatív megközelítésben határozza meg a rendkívüli sürgõsség miatt alkalmazható tárgyalásos eljárás feltételeit. Az ajánlatkérõ nem láthatja elõre a sürgõs eljárást indokló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatók. Nem vitathatóan a rendkívüli helyzet bekövetkeztét az ajánlatkérõ által megjelölt agresszív vízbetörés okozta, melynek eredményeként az épület szerkezeti építésében határidõcsúszás következett be. Az sem vitatható tényállás elem, hogy ez az agresszív vízbetörés bekövetkezése nem ajánlatkérõ mulasztására vezethetõ vissza és nem volt elõrelátható. Ajánlatkérõ azonban ezen jogszabályhely azon feltételét nem támasztotta alá, hogy a nyílt vagy meghívásos eljárás lefolytatására miért nem áll elegendõ idõ rendelkezésére. Ajánlatkérõ megjelölte a teljesítés határidejeként 2002. február hónapot arra tekintettel, hogy a millenniumi év tiszteletére a filmszínháznak erre az idõpontra kell elkészülnie. Ajánlatkérõ ezt a határidõt saját maga állapította meg, nem külsõ körülmények kényszerítették ezen határidõ tartására. Ajánlatkérõ nem hivatkozott arra, hogy esetlegesen külsõ szerv döntése alapján lenne szükséges az általa megjelölt határidõ tartására. Ha pedig saját döntésén alapult a teljesítési határidõ, akkor azt saját döntésével módosíthatja is.<br>
A fentiek alapján megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek sem állnak fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A fenti szakaszban megfogalmazott feltételek sem állnak fenn, hiszen a korábban kötött szerzõdés az építéskivitelezési munkákra vonatkozott kizárólag, mely munkák az eredeti szerzõdés alapján teljesíthetõk. Nincs szó kiegészítõ építési, beruházási munkáról, illetõleg kiegészítõ szolgáltatás teljesítésérõl. Jelen esetben arról sincs szó, hogy a korábbi nyertes ajánlattevõvel kívánta volna ajánlatkérõ ezeket a munkákat elvégeztetni, hiszen több ajánlattevõt hívott fel ajánlattételre. Jelen esetben egy új, a korábbi szerzõdéstõl elkülönülõ beszerzési igénye van az ajánlatkérõnek, azaz a felújított épületet kívánja a filmszínház üzemeltetéséhez szükséges eszközökkel, berendezésekkel ellátni jelen eljárás keretén belül, erre a beszerzésre pedig korábban szerzõdést senkivel nem kötött, ily módon nem lehet kiegészítõ szolgáltatásról vagy beruházásról beszélni.<br>
A Döntõbizottság megjegyzi továbbá, hogy jelen szakasz kizárólag építési beruházás, illetõleg szolgáltatás megrendelése esetén alkalmazható, azonban a jelen beszerzés tárgyát túlnyomórészt árubeszerzés képezi, tehát emiatt sem lehetett volna jogszerûen ezen eljárásfajtát választania az ajánlatkérõnek.<br>
A Döntõbizottság a fentiek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontra, valamint a Kbt. 70. § (2) bekezdésre alapított eljárása jogszabálysértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogszabálysértést megállapította, és az f) pont alapján határozott a bírság kiszabásáról.<br>
A bírság összegének megállapításánál figyelemmel volt a beszerzés értékére, melynek nettó összege 82 619 849 Ft, valamint az elkövetett jogsértés súlyára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 17.<br>
<br>
Dr. Engler Magdolna s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>