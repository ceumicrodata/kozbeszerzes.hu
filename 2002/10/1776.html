<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (1776)
</b></h2><FONT size=3><i><u></i></u><br>
<br>
13.K.32.477/2001/6.<br>
<br>
A Fõvárosi Bíróság a dr. Juhász János ügyvéd (6722 Szeged, Kálvária sgt. 19.) által képviselt Csongrád Megyei Közlekedési Felügyelet (6721 Szeged, Berlin krt. 16–18.) felperesnek a dr. Sárkány Izolda által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. szám: D.461/11/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 5000 (ötezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ a Közbeszerzési Értesítõ 2001. május 3-án megjelent 18. számában a közbeszerzésekrõl szóló 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján 2865/2001. szám alatt ajánlati felhívást tett közzé. Eszerint nyílt eljárás keretében építési fõvállalkozási szerzõdésre kért ajánlatot a Szeged, Kereskedõ köz 3–5. szám alatti ingatlanon I–III. ütemben fejlesztésre kerülõ mûszaki vizsgabázis III. ütemében megvalósuló építési beruházási munkákra.<br>
Az ajánlati felhívás 13. a) pontja szerint a felperes az ajánlatokat az összességében legelõnyösebb ajánlat szempontja alapján bírálja el. A 13. b) pontban a felperes meghatározta az ajánlatok elbírálásának részszempontjait és súlyszámait. Eszerint<br>
– vállalkozási díj	40<br>
– mûszaki tartalom	30<br>
– pénzügyi ütemezés	30<br>
Mindegyik részszempont 1-tõl 10-ig terjedõ pontszámokkal volt értékelhetõ.<br>
A felperes ajánlati dokumentációt is az ajánlattevõk rendelkezésére bocsátott, amely tartalmazta az ajánlat benyújtásának tartalmi feltételeit, a vállalkozási szerzõdéstervezetet és a mûszaki dokumentációt.<br>
Az ajánlatkérési dokumentáció IV. fejezetének 1. pontjában a felperes rögzítette, hogy az olyan ajánlat, amely nem az ajánlatkérési dokumentáció utasításaival összhangban készült, nem kerül értékelésre.<br>
A dokumentáció IV. fejezetének 6. pontjában a felperes elõírta, hogy az egyösszegû ajánlati árat a mûszaki dokumentáció mennyiségi kimutatások c. fejezetének, valamint a mûszaki tervek figyelembevételével kell megadni. Elõírta továbbá, hogy az ajánlattétel mellé – többek között – csatolni kell az egyösszegû ajánlati ár szakágankénti részletes bontását (munkanem, anyagköltség, munkadíj stb.).<br>
A mûszaki dokumentációban közzétett "Mennyiségi kimutatások" címû 5. fejezet – egyebek között – részletesen tartalmazta az építési munka munkanemeit.<br>
Az ajánlattételi határidõben az EN & BT Kft., a HPQ Kft. és SZAKÉPSZER '94 Kft. nyújtotta be ajánlatát.<br>
Az ajánlatok értékelésérõl készült 2001. június 18-án kelt jegyzõkönyv tartalmazta, hogy a HPQ Kft. ajánlata érvénytelen, míg a SZAKÉPSZER '94 Kft. és az EN & BT Kft. pályázata a pályázati kiírásban foglaltaknak megfelel.<br>
Az EN & BT Kft. az árajánlatához tételes költségvetést csatolt. A SZAKÉPSZER '94 Kft. árajánlata az épületvillamosság szakágon belül a munkanemeket egyáltalán nem részletezte, a gyengeáramú berendezések szakágon belül kizárólag a behatolást jelzõ rendszert tüntette fel.<br>
Az EN & BT Kft. 31 539 050 Ft-ra, a SZAKÉPSZER '94 Kft. 27 712 140 Ft-ra tett árajánlatot, amelyet a felperes az elõbbi ajánlattevõnél 6,2 (súlyszámmal megszorozva 248), az utóbbinál 10 (súlyszámmal megszorozva 400) ponttal értékelt.<br>
A mûszaki tartalom szempontjánál is mindkét pályázó a pályázati kiírásnak megfelelõen tette meg az ajánlatát, így egyaránt 10 (súlyszámmal megszorozva 300) pontot kaptak. A jegyzõkönyv rögzítette, hogy a SZAKÉPSZER Kft. pályázatában tételes költségvetés nem szerepel.<br>
A kedvezõ pénzügyi feltételek részszempontra az EN & BT Kft. 10 (súlyszámmal megszorozva 300), a SZAKÉPSZER '94 Kft. 8,6 (súlyszámmal megszorozva 258) pontot kapott.<br>
Összegezve az eljárás nyertese 958 ponttal a SZAKÉPSZER '94 Kft. lett a 848 pontot elért EN & BT Kft. elõtt.<br>
A felperes a nyertes ajánlattevõvel a vállalkozási szerzõdést 2001. június 27-én megkötötte.<br>
Az EN & BT Kft. 2001. július 11-én jogorvoslati kérelmet nyújtott be az alpereshez, amelyben a nyertes pályázat érvénytelenségének, valamint társaságuk mint az egyetlen érvényes ajánlattevõ nyertességének megállapítását kérte. Elõadta, hogy a nyertes pályamû a jegyzõkönyv alapján nem felelt meg az ajánlatkérõi dokumentációban meghatározott feltételeknek. E körben hivatkozott a dokumentáció IV. fejezetének 1. pontjára, amely szerint az olyan ajánlat, amely nem az ajánlatkérési dokumentáció utasításaival összhangban készült, nem kerül értékelésre. Hivatkozott továbbá a dokumentáció 6. pontjára is, amely meghatározta, hogy az ajánlattétel mellé csatolni kell az egyösszegû ajánlati ár szakágankénti részletes bontását (munkanem, anyagköltség, munkadíj stb.). Utalt a 2001. június 18-án felvett bontási jegyzõkönyv 2. oldalára, amelyen rögzítésre került, hogy a SZAKÉPSZER Kft. ajánlatában tételes költségvetés nem szerepel. A jogorvoslati kérelem tárgyában tartott tárgyaláson kifejtette, hogy az ajánlatok mûszaki tartalma részletes kidolgozás nélkül nem volt értékelhetõ, és a dokumentáció 10. oldalán 7. b) pontban a mûszaki dokumentáció alapján elkészített árazott költségvetés szerint kellett ajánlatot adnia 6. pontban foglalt tartalmi követelményeknek megfelelõen. A 6. pontban elõírta az ajánlatkérõ, hogy az egyösszegû ajánlati árat szakágankénti részletes bontásban, munkanem, anyagköltség, munkadíj stb. szerint kellett megadni. Álláspontjuk szerint ez azt jelentette, hogy az ajánlattevõknek tételes költségvetést kellett csatolniuk az ajánlathoz, az ajánlatkérõ ezen bírálati szempont körében csak részletes költségvetés mellett tudja összehasonlítani és értékelni az ajánlatok mûszaki tartalmát.<br>
Az alperes a 2001. augusztus 21-én kelt D.461/11/2001. számú határozatával a jogorvoslati kérelemnek helyt adva megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjára tekintettel a Kbt. 53. § (2) bekezdését és a Kbt. 59. § (1) bekezdését, ezért az ajánlatkérõt 1 500 000 Ft pénzbírsággal sújtotta.<br>
A határozat indokolása szerint az ajánlati dokumentáció IV. fejezet 6. pontjában az ajánlatkérõ kötelezõen csak az egyösszegû ajánlati ár szakágankénti részletes bontását munkanem, anyagköltség, munkadíj stb. vonatkozásban írta elõ. A dokumentáció nem tartalmaz olyan elõírást, hogy az ajánlattevõknek kötelezõen tételes költségvetést kell csatolniuk, így ilyen költségvetés hiánya nem eredményezhette az ajánlat érvénytelenségét. Ugyanakkor az alperes észlelte, hogy a SZAKÉPSZER '94 Kft. ajánlata a dokumentációtól eltérõen a szakágakon belül a munkanemenkénti további bontás anyagköltség/munkadíj szerint nem teljes körû, mivel az épületvillamosság szakágon belül nem részletezte a dokumentációban elõírt munkanemeket, és a gyengeáramú berendezések szakágon belül nem tüntetett fel és nem részletezett két munkanemet (anyagköltség/munkadíj szerint). Ennek alapján az alperes megállapította, hogy a nyertes ajánlattevõ ajánlata az ajánlati ár szakágankénti részletes bontása tekintetében nem felelt meg a dokumentációban elõírt feltételeknek, ezért ajánlatát az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelennek kellett volna minõsítenie. Mivel az ajánlatkérõ érvénytelen ajánlatot vont be az értékelésbe és hirdetett ki az összességében legelõnyösebbnek, megsértette a Kbt. 53. § (2) bekezdését és a Kbt. 59. § (1) bekezdését is.<br>
A bírság kiszabásáról az alperes a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján rendelkezett, annak mértékét a szerzõdéskötés tényére, a beszerzés értékére és a jogsértés súlyára figyelemmel állapította meg.<br>
A felperes keresetet terjesztett elõ az alperes határozatának bírósági felülvizsgálata iránt. Elsõdlegesen a határozat megváltoztatásával a jogorvoslati kérelem elutasítását, másodlagosan a pénzbírság mérséklését kérte.<br>
A felperes a keresetét azzal indokolta, hogy az ajánlati ár megjelölésekor elsõsorban egyösszegû fix árra volt szüksége, és a pályázati anyagot az ár tekintetében szakágankénti bontásban kérte. Csak zárójelben jelölte meg a munkanemet, anyagköltséget, munkadíjat stb.-t, amely egy példálózó felsorolást jelentett, és azok megjelölése a pályázat reális elbírálását könnyíthette meg. A gyõztes ajánlattevõ a teljes mûszaki dokumentáció alapján az anyagköltséget és a munkadíjat szakáganként megjelölte, a munkát szinte teljes egészében munkanemenként is felbontotta, ami nem volt ajánlatkérõi elvárás, de pályázatát értékelhetõbbé tette. Hangsúlyozta, hogy a munkanemenkénti bontást a dokumentáció nem írta elõ kötelezõen, a nyertes pályázata szakmai szempontból tökéletesen értékelhetõ volt úgy is, hogy az erõs-, ill. gyengeáram tekintetében a munkanemenkénti bontás nem egyezett meg teljes egészében a dokumentációban megjelölt munkanemenkénti bontással. A munkanemenkénti bontással kapcsolatos alperesi kifogás helyessége esetén is olyan jelentéktelen az eltérés a pályázat és a dokumentáció között, hogy az sem befolyásolta volna a SZAKÉPSZER Kft. pályázatának értékelését.<br>
A felperes elõadta, hogy az EN & BT Kft. a jogorvoslati kérelmében arra hivatkozott, hogy a gyõztes nem csatolt tételes ajánlatot, amely az alperes szerint sem volt elvárás. Az alperes azonban a kérelemtõl eltérõen további szempontokat vizsgált, amit jogi szempontból sem tehetett.<br>
Az alperes – fenntartva a határozatába foglalt álláspontját – a kereset elutasítását kérte. Hangsúlyozta, hogy a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése értelmében az ajánlatkérõ kötve van az ajánlati felhívásban, illetve a dokumentációban meghatározott feltételekhez, így azoktól utóbb nem tekinthet el. Utalt arra, hogy az nyertes ajánlattevõ ajánlatát a jogorvoslati kérelem keretei között vizsgálta, mivel a kérelmezõ azt kifogásolta, hogy a nyertes ajánlata a dokumentáció IV/6. pontjában elõírt feltételeknek nem felelt meg.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak a perben azt a kérdést kellett eldöntenie, hogy az alperes a jogorvoslati kérelem alapján eljárva, helytállóan állapította-e meg a felperes eljárásának jogsértõ voltát és a felperessel szemben kiszabott pénzbírság mértékét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése értelmében az alperes eljárása kérelemre vagy hivatalból indul. A (6) bekezdés szerint ha az alperes a folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, a 86. § (4) bekezdése szerinti határozat meghozatala elõtt ezek vonatkozásában is eljárhat hivatalból. Az újonnan tudomásra jutott jogsértésre vonatkozó tényeket írásban vagy a tárgyaláson a felek és az érdekeltek tudomására kell hozni, és azokkal kapcsolatban is be kell szerezni álláspontjukat.<br>
A becsatolt iratok alapján megállapítható, hogy az EN & BT Kft. 2001. július 11-én benyújtott jogorvoslati kérelme a dokumentáció IV. fejezetének 1. és 6. pontjára hivatkozással sérelmezte a nyertes ajánlattevõ ajánlatának érvényesként való elbírálását. A kérelmezõ a 6. pontban foglaltakat értelmezte úgy, hogy annak alapján az ajánlattevõknek az egyösszegû ajánlati árat szakágankénti részletes bontásban munkanem, anyagköltség, munkadíj stb. szerint kell megadniuk, amely egyben a tételes költségvetés megadását jelenti. Az alperes az eljárása során azt állapította meg, hogy tételes költségvetés csatolását a dokumentáció nem írta elõ, így ilyen költségvetés hiánya miatt a nyertes ajánlata nem érvénytelen, ugyanakkor a dokumentáció IV. fejezet 6. pontjában foglalt részletezésnek a nyertes ajánlata nem felelt meg. Minderre figyelemmel a bíróság álláspontja szerint az alperes a jogorvoslati kérelem keretei között vizsgálta a nyertes ajánlattevõ ajánlatának érvényességét, így a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése szerinti eljárásra nem került sor.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A bíróság rámutat arra, hogy az ajánlati dokumentáció IV. fejezet 1. pontja szerint a felperes nem értékeli az olyan ajánlatot, amely nem az ajánlatkérési dokumentáció utasításaival összhangban készült. Ugyanezen fejezet 6. pontja szerint a felperes az egyösszegû ajánlati ár megadását a mûszaki dokumentáció mennyiségi kimutatások c. fejezetének, valamint a mûszaki tervek figyelembevételével, az egyösszegû ajánlati ár szakágankénti részletes bontásával írta elõ. E körben a felperes zárójelben nevesített olyan tételeket – munkanem, anyagköltség, munkadíj –, amelyek alapján értelemszerûen a szakágankénti részletes bontást az ajánlattevõnek el kell végeznie. Amennyiben a nyertes ajánlata e részletezést nem tartalmazta, úgy ajánlata a dokumentációnak teljeskörûen nem felelt meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A bíróság megállapította, hogy a felperes sem vitatta azt, hogy a nyertes ajánlatából az alperes által megjelölt tételek hiányoznak, így az épületvillamosság szakágon belül nem részletezték a dokumentációban elõírt munkanemeket, és a gyengeáramú berendezések szakágon belül pedig nem tüntettek fel és nem részleteztek két munkanemet. Ennek alapján az alperes helytállóan állapította meg, hogy a nyertes ajánlata nem felelt meg maradéktalanul a dokumentációban közölt tartalmi követelményeknek, így azt a felperesnek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek kellett volna nyilvánítania.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése értelmében az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Mivel a felperes érvénytelen ajánlatot tevõ pályázót hirdetett ki az eljárás nyertesének, ezzel a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is megsértette.<br>
A bíróság a bírság kiszabásával kapcsolatban rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja értelmében az alperes bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben. Az alperes kizárólag a bírság mértékének meghatározásakor élhet mérlegelési jogkörével, amelynek során figyelemmel kell lennie az ügy összes körülményére, a jogsértés súlyára és a reparáció tehetõségére is. Jelen esetben az alperes a bírság mértékének meghatározásakor figyelembe vette a szerzõdéskötés tényét, a beszerzés értékét és a jogsértés súlyát, így a bírság összegének csökkentését a bíróság nem látta indokoltnak.<br>
A kifejtettek alapján a bíróság a felperes keresetét elutasította, és a felperest a Pp. 78. § (1) bekezdése értelmében az alperes költségeinek megfizetésére kötelezte.<br>
A kereseti illeték viselésére vonatkozó rendelkezés a felperes személyes költségmentessége folytán a 6/1986. (VI. 26.) IM rendelet 14. §-án alapul.<br>
<br>
Budapest, 2001. december 13.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>