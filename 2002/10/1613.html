<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1613)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.748/19/2001.<br>
<br>
Tárgy: a Zalai Általános Építési Vállalkozó Rt. jogorvoslati kérelme Tatabánya Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Zalai Általános Építési Vállalkozó Rt. (8901 Zalaegerszeg, Kossuth Lajos út 9–11., továbbiakban: kérelmezõ) jogorvoslati kérelmének, amelyet Tatabánya Megyei Jogú Város Önkormányzata (2800 Tatabánya V., Fõ tér 6., képviseli: dr. Hidas János ügyvéd, 2802 Tatabánya, Pf. 274, a továbbiakban: ajánlatkérõ) "Tatabánya, Dózsakert Réti úton 54 lakás és a hozzá tartozó nem lakás céljára szolgáló helyiség építése, kivitelezése" tárgyú közbeszerzési eljárása ellen nyújtott be helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (8) bekezdése és az 52. § (2) bekezdés a) pontjára tekintettel az 52. § (1) bekezdését, ezért megsemmisíti ajánlatkérõnek a kérelmezõ részvételre jelentkezését érvénytelenítõ döntését és felhívja ajánlatkérõt, hogy a kérelmezõt a közbeszerzési eljárásba vonja be és a határozattal együtt kézbesített sértetlen, zárt részvételre jelentkezését bontsa fel.<br>
A Döntõbizottság kötelezi az ajánlatkérõt, hogy a kérelmezõ részére a határozat kézbesítésétõl számított<br>
15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. október 10-i, 41. számában tette közzé részvételi felhívását nyílt elõminõsítéses eljárás megindítására a rendelkezõ részben meghatározott tárgyban.<br>
Ajánlatkérõ a részvételi felhívása 6. a) pontjában az alábbiak szerint határozta meg a részvételi jelentkezés határidejét: "A részvételi felhívás közzétételének napját követõ elsõ naptól számított 30. nap (ha ez nem munkanap, akkor az ezt követõ elsõ munkanapon) 10.00 óra."<br>
A felhívás 6. b) pontjában pedig az alábbiak szerint rendelkezett a részvételre jelentkezés benyújtásának címérõl: "A részvételi jelentkezés benyújtásának címe: Tatabánya Megyei Jogú Város Önkormányzata Beruházási és Felújítási Iroda, 2800 Tatabánya V., Fõ u. 6. A részvételi jelentkezést zárt borítékban, kívül "Tatabánya, Réti úti tömblakások építése" megjelöléssel 3 példányban kell benyújtani (1 eredeti, 2 másolat)."<br>
Ajánlatkérõ dokumentációt is összeállított és a felhívása 12. pontjának 4. francia bekezdésében rendelkezett arról, hogy: "A dokumentáció kiváltható a részvételi felhívás közzététele napjától a részvételi jelentkezési határidõ lejártáig, munkanapokon 8.00–12.00 óra között. Helye: Tatabánya Megyei Jogú Város Önkormányzata, Beruházási és Felújítási Iroda Tatabánya V., Fõ tér 6., I. emelet 105. szoba."<br>
Ajánlatkérõ a felhívása 12. pontjának 6. francia bekezdésében rendelkezett ismételten a részvételi jelentkezések benyújtásáról az alábbiak szerint: "A részvételi jelentkezéseket 1 eredeti, 2 másolati példányban (ezek megnevezésével) példányonként megbonthatatlan kötésben és valamennyi példányt sértetlen, zárt borítékban, dobozban vagy csomagban kell beadni és ,,Tatabánya Réti úti tömblakások építése" felirattal ellátni, a 6. a) pontban megjelölt határidõig a 6. b) pontban megjelölt helyen."<br>
A részvételre jelentkezés határideje 2001. november 9-e 10.00 óra volt.<br>
A kérelmezõ 2001. november 8-án 16.35 perckor adta át a Magyar Posta Gyorspostaszolgálatának a zárt csomagolásban levõ részvételre jelentkezését. A zárt csomagoláson feltüntette "Tatabánya, Réti úti tömblakások építése" megjelölést, továbbá címzettként, címként az alábbiakat: "Tatabánya Megyei Jogú Város Önkormányzata Beruházási és Felújítási Iroda, Tatabánya V. Fõ tér 6. 2800."<br>
A posta részére kiállított feladóvényen címzett neveként és címeként az alábbiak kerültek feltüntetésre: "Tatabánya M. J. Várós Önkormányzata Beruházási és Fejlesztési I. Tatabánya V. 2800 Fõ tér 6."<br>
A gyorspostaszolgálat a részvételre jelentkezést 2001. november 9-én 7 óra 15 perckor kézbesítette ajánlatkérõ gondnoksági irodáján. A gondnoksági iroda a részvételre jelentkezést szabályszerûen átvette.<br>
Ajánlatkérõ belsõ szervezeti és eljárási rendje szerint a munkaidõn kívül érkezõ postai küldemények átvételére a gondnoksági iroda jogosult és azt a munkaidõ kezdetén 7 óra 30 perckor átadja az iktatóirodának. Az iktatóiroda feladata a postát szortírozni, az érkezett küldeményeket iktatni, majd ezt követõen belsõ kézbesítõ viszi az egyes irodák részére a postát naponta többször is.<br>
2001. november 9-én 10.00 órakor történt meg ajánlatkérõ székhelyén a 3. emeleti tanácsteremben a részvételre jelentkezések bontása. Ajánlatkérõ a bontási eljárás során megállapította, hogy a részvételi felhívásban meghatározott részvételi jelentkezési határidõ lejártáig, azaz 2001. november 9-én 10.00 óráig 5 részvételi jelentkezést nyújtottak be. Ezt követõen ajánlatkérõ az alábbi részvételre jelentkezõk jelentkezését bontotta fel: ÉRT-ÉFSZ Kft., GLOBÁL Építõipari Kivitelezõ Kft., Ipari Projekt Hungária Kft., T-MÁTRIX Kft., és az Alba Régió Építõ Vállalkozó Holding Rt.<br>
2001. november 9-én 11 óra 35 perckor ajánlatkérõ "EMLÉKEZTETÕ"-t vett fel kérelmezõ részvételi jelentkezésével kapcsolatban, és az emlékeztetõben az alábbiakat rögzítették: "2001. november 9-én 7 óra 15-kor ún. gyorspostával 1 db részvételi jelentkezés a polgármesteri hivatal gondnokságára beérkezett. A gondnokság küldemény átvételére jogosult munkatársa a küldeményt átvette, melyet postai nyomtatványon igazolt. Az elõírt hivatali rend szerint a küldeményt iktatásra továbbították, melynek eredményeképpen az illetékes beruházási irodához a borítékbontás meghirdetett idõpontját követõen, 10 óra 30 perckor az iratkezelési iroda munkatársa által kézbesítetten került. A boríték bontatlan, a részvételi felhívás szerint felirattal ellátott."<br>
Ajánlatkérõ közbeszerzési bizottsága 2001. november 13-án hozta meg a 181/2001. számú határozatát, amelyben a kérelmezõ részvételre jelentkezését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontjában foglaltakra tekintettel érvénytelennek minõsítette arra hivatkozással, hogy a részvételre jelentkezés a hivatalos részvételi felhívás 6. a) és b) pontjában megadott részvételi jelentkezési határidõre és benyújtási címre nem érkezett meg.<br>
Ajánlatkérõ a 2001. november 14-én kelt és november 26-án kézbesített levelében tájékoztatta a kérelmezõt arról, hogy a jelentkezését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontja alapján érvénytelennek minõsítette. Ajánlatkérõ a döntését azzal indokolta, hogy a kérelmezõ nem a felhívásban megjelölt helyre és határidõre nyújtotta be a részvételre jelentkezését. Hivatkozott arra, hogy a küldeményt gyorsposta útján 2001. november 9-én 7 óra 15 perckor vette át a gondnoksági iroda és az 10 óra 30 perckor került a felhívásban benyújtás helyeként megjelölt beruházási és felújítási irodára.<br>
A kérelmezõ 2001. november 27-én nyújtotta be jogorvoslati kérelmét.<br>
Kérte, hogy a Döntõbizottság semmisítse meg az ajánlatkérõnek a részvételre jelentkezését érvénytelenné nyilvánító döntését. Álláspontja szerint részvételre jelentkezése határidõben érkezett. Dokumentumokkal igazolható, hogy 2001. november 9-én 7 óra 15 perckor a gondnoksági iroda átvette a részvételre jelentkezését. Az ajánlatkérõ iktatóirodájában a munkaidõ 7 óra 30 perckor kezdõdik, így már ajánlatkérõ késedelmére vezethetõ vissza az, ha ezt a részvételi jelentkezést nem regisztrálta és határidõben nem bontotta fel. Hivatkozott arra is, hogy a részére adott tájékoztatás szerint részvételre jelentkezését 9 óra után felvitték a beruházási és felújítási irodára. Megítélése szerint ajánlatkérõ részvételi felhívásában csak a jelentkezés benyújtásának a címét jelölte meg és nem a benyújtás helyét. A kérelmezõ pedig pontosan akként címezte meg a részvételi jelentkezését, ahogy ajánlatkérõ azt elõírta, és arra a címre is küldte meg ajánlatkérõ részére.<br>
Ajánlatkérõ kérte a kérelmezõ jogorvoslati kérelmének az elutasítását.<br>
Álláspontja szerint a kérelmezõ a részvételre jelentkezését nem a felhívásban meghatározott benyújtási helyre és nem a megadott határidõre nyújtotta be, ezért jogszerûen nyilvánította azt érvénytelenné. Írásbeli és tárgyaláson tett észrevételében azt tényként elismerte, hogy a kérelmezõ részvételre jelentkezését ajánlatkérõ gondnoksági irodája 7 óra 15 perckor szabályszerûen vette át. Elõadta, hogy ajánlatkérõnél a gondnoksági iroda munkaidõn kívül jogosult a postai küldemények átvételére és azt a munkaidõ kezdetekor 7 óra 30 perckor átadja az iktatóirodába. Az iktatóirodában végzik a postai küldemények szortírozását, iktatását, majd ezt követõen belsõ kézbesítõ útján juttatják el az iratokat az egyes irodák részére. Fenntartotta azon állítását, hogy a kérelmezõ részvételre jelentkezését a belsõ kézbesítõ 10 óra 30 perckor vitte a beruházási és felújítási irodára, tehát már a bontás megtörténtét követõen. Hivatkozott arra, hogy a kérelmezõ részvételre jelentkezése elkésettségét saját felróható magatartásával idézte elõ. Elvárható lett volna kérelmezõtõl, hogy korábban juttatja el a részvételre jelentkezését, vagy személyesen hozza be. Az általa választott benyújtási mód mellett számolnia kellett azzal is, hogy esetlegesen elkésve érkezik meg az ajánlatkérõhöz a jelentkezése. A kérelmezõ jelentkezése benyújtásáról nem tájékoztatta ajánlatkérõt telefonon vagy telefaxon, hogy az ajánlattételi határidõ utolsó napján a reggeli órákban várható, hogy részvételre jelentkezése postai úton megérkezik. Megítélése szerint a kérelmezõ magát a kézbesítõt, a postát sem látta el megfelelõ utasításokkal annak érdekében, hogy a részvételi jelentkezése határidõben, tehát 10 óra elõtt a beruházási és felújítási irodára kerüljön. Nem jogszerû a kérelmezõ azon magatartása, hogy a gondnoksági irodára kézbesítette a részvételre jelentkezését, mivel egyértelmûen a beruházási és felújítási iroda került feltüntetésre. Ajánlatkérõ álláspontja szerint nem várható el tõle, hogy az összes szervezeti egységét tájékoztassa arról, hogy amennyibe<br>
n esetlegesen a közbeszerzési ügyekben jelentkezés, ajánlat érkezik, azt haladéktalanul továbbítsák a részletes felhívásban megjelölt címre, irodára. Megítélése szerint a Kbt., rendelkezéseinek értelmezése alapján a 6. b) pontban megjelölt cím az a cím, ahova a jelentkezõknek a jelentkezésüket be kell nyújtani. Ebben a pontban egyértelmûen feltüntették a beruházási és felújítási irodát. A beruházási és felújítási irodának pedig külön postacíme nincsen.<br>
Utalt arra is, hogy a részvételi felhívás tartalmazta egyébként a beruházási és felújítási iroda épületen belüli pontos helyét, a dokumentáció megvásárlásának a feltételeirõl szóló tájékoztatásban. Így azt a kérelmezõ is megismerhette. Hivatkozott továbbá arra, hogy a részvételre jelentkezést feladó postai feladóvényen tévesen tüntette fel a kérelmezõ a címzettet, ugyanis beruházási és fejlesztési i.-t jelölt meg, pedig helyesen a címzett beruházási és felújítási iroda. Ez megítélése szerint félreértésekre adhat okot a részvételi jelentkezés csomagján helyesen feltüntetett címzett mellett. Ajánlatkérõ álláspontja szerint, mivel a kérelmezõ részvételre jelentkezése nem a beruházási és felújítási irodán került benyújtásra, továbbá nem 10.00 óráig, a részvételi jelentkezés határidejéig, így az érvénytelen.<br>
A Döntõbizottság 2001. december 5-én a D.748/11/2001. sz. határozatában ideiglenes intézkedést hozott és ajánlatkérõ közbeszerzési eljárását felfüggesztette.<br>
A Döntõbizottság a kérelmezõ jogorvoslati kérelmét alaposnak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése értelmében kétszakaszos eljárás részvételi szakaszában a Kbt. 52. §-át megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint: "Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontja értelmében érvénytelen a részvételi jelentkezés, ha azt a részvételi felhívásban meghatározott részvételi határidõ lejárta után nyújtották be.<br>
A Döntõbizottság – az alábbi indokok alapján – megállapította, hogy a kérelmezõ részvételi jelentkezését nem a részvételi határidõ lejárta után nyújtotta be.<br>
A Döntõbizottság ajánlatkérõ részvételi felhívásának és dokumentációjának áttekintése alapján megállapította, hogy ajánlatkérõ nem zárta ki azt, hogy a részvételi jelentkezéseket postai úton juttassák el az ajánlatkérõ részére. Így a Döntõbizottság azt vizsgálta, hogy postai úton történõ eljuttatás esetén a kérelmezõ teljesítette-e az ajánlatkérõ által a részvételi felhívásban a benyújtással kapcsolatban meghatározott feltételeket.<br>
A felek egybehangzó elõadása és a csatolt dokumentumok alapján tényként egyértelmûen megállapítható, hogy a kérelmezõ részvételi jelentkezését 2001. november 9-én 7 óra 15 perckor ajánlatkérõ gondnoksági irodája átvette.<br>
A Döntõbizottság álláspontja szerint ez az átvétel jogszerû kézbesítés volt és ennek alapján kell megállapítani azt, hogy a részvételre jelentkezés határidõben – 2001. november 9-én 7 óra 15 perckor – került benyújtásra ajánlatkérõnél.<br>
Maga ajánlatkérõ adta elõ mind írásbeli észrevételében, mind a tárgyaláson tett nyilatkozatában, hogy a munkaidõ kezdete elõtt, – mint a konkrét esetben 7 óra 15 perckor – a gondnoksági iroda alkalmazottai felhatalmazottak arra, hogy minden postai küldeményt átvegyenek és ezek a postai küldemények a munkaidõ kezdetekor 7 óra 30 perckor átkerülnek ajánlatkérõ iktatási irodájába. Az iktatási iroda feladata a szervezeti és mûködési rend alapján az összes beérkezõ postai küldemény iktatása, szortírozása. A Döntõbizottság álláspontja szerint, miután az iktatási irodára – a munkaidõ kezdetekor, 7 óra 30 perckor – átkerült a kérelmezõ részvételre jelentkezése, ajánlatkérõ nem hivatkozhat arra, hogy a részvételi jelentkezés elkésett a 10.00 órai ajánlattételi határidõhöz képest. Ugyanis, minden postai úton érkezõ részvételre jelentkezés az iktatóirodához kerül. Postai úton történõ kézbesítés esetén már magának az ajánlatkérõnek a feladatkörébe tartozik, hogy a hozzá megérkezett, szabályosan kézbesített részvételre jelentkezések a bontás idõpontjában felbontásra is kerüljenek.<br>
A Döntõbizottság megítélése szerint nincs relevanciája a konkrét esetben annak a kérdésnek, hogy elõször a gondnoksági iroda vette át a kérelmezõ részvételre jelentkezését. Ugyanis magának az ajánlatkérõnek az elõadásából volt megállapítható, hogy a gondnoksági iroda erre jogosult és köteles az általa átvett postai küldeményeket a munkaidõ kezdetekor az iktatóiroda részére átadni.<br>
A Döntõbizottság megvizsgálta a kérelmezõ részvételi jelentkezésének a csomagolását. Megállapította, hogy a csomagolás, illetõleg az azon feltüntetettek megfelelnek a részvételi felhívás 6. b) pontjában támasztott követelményeknek. Ugyanazon szöveg került feltüntetésre címzettként, amit az ajánlatkérõ elõírt: "Tatabánya Megyei Jogú Város Önkormányzata Beruházási és Felújítási Iroda, címként pedig 2800 Tatabánya V., Fõ tér 6." Így kérelmezõ teljesítette ajánlatkérõ elõírását a részvételi jelentkezés benyújtásával kapcsolatban. Annak a körülménynek pedig, hogy a részvételi jelentkezést kísérõ csomag postai feladóvényén a "felújítás" szó helyett "fejlesztés" került feltüntetésre – a Döntõbizottság megítélése szerint –, nincs érdemi befolyása az ügy megítélésére.<br>
Épp a postai eljuttatás módjára tekintettel a, Döntõbizottság nem fogadta el ajánlatkérõ azon hivatkozását, hogy konkrétan a beruházási és a felújítási iroda részére kell kézbesíteni a részvételre jelentkezést. Egyrészt maga ajánlatkérõ sem határozta meg a részvételi felhívása 6. b) pontjában a beruházási és felújítási iroda közelebbi, pontosabb megjelölését, pl.: emelet, ajtószám. Ezt nem pótolja az, hogy a felhívásának 12. pontjának 4. francia bekezdésében feltüntette a beruházási és a felújítási iroda pontos helyét. Ez ugyanis a dokumentáció megvásárlására vonatkozott, míg a részvételre jelentkezés benyújtásával kapcsolatos követelményeket a 6. b) pontban határozta meg ajánlatkérõ, továbbá a 12. pont 6. francia bekezdésében is a 6. b) pontban megjelöltekre hivatkozott.<br>
A Döntõbizottság álláspontja szerint, miután ajánlatkérõ a 6. b) pontban feltüntette ugyan a beruházási és felújítási irodát, azonban további elõírásokat nem határozott meg (pl.: kizárólag ott nyújtható be személyesen az ajánlat) és lehetõvé tette a postai úton történõ részvételre jelentkezés eljuttatását is a hivatal címére, nem minõsül érvénytelenségi oknak az, hogy a részvételre jelentkezés ajánlatkérõ központi postai fogadóhelyén az iktatóban kerül iktatásra, illetve azt megelõzõen a gondnoksági irodában átvételre.<br>
A kérelmezõ a felhívásban meghatározott feltételeket teljesítette, ezért vele szemben érvénytelenség nem állapítható meg. Ajánlatkérõnek kell annak a következményeit viselnie, ha a határidõben szabályosan eljuttatott részvételre jelentkezés nem kerül a részvételi jelentkezés határidejében felbontásra.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva megállapította, hogy ajánlatkérõ megsértette a Kbt. 52. § (2) bekezdés a) pontjára figyelemmel a Kbt. 52. § (1) bekezdését, és ezért a Kbt. 88. § (1) bekezdés c) pontja alapján megsemmisítette ajánlatkérõnek a kérelmezõ részvételre jelentkezését érvénytelenné nyilvánító döntését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján hívta fel ajánlatkérõt arra, hogy a kérelmezõt vonja be a közbeszerzési eljárásba a sértetlen zárt csomagolásban lévõ és a határozattal együtt megküldött részvételre jelentkezést bontsa fel.<br>
A Döntõbizottság mellõzte a bírság kiszabását arra tekintettel, hogy a jogsértés reparálható.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. december 20.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>