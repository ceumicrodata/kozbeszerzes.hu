<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1485)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.763/12/2001.<br>
<br>
Tárgy: a Swietelsky-Útvasút Kft. jogorvoslati kérelme a Gyõr Megyei Jogú Város Polgármesteri Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Swietelsky-Útvasút Kft. (2120 Dunakeszi, Székesdûlõ 135., a továbbiakban: kérelmezõ) kérelmét, melyet a Gyõr Megyei Jogú Város Polgármesteri Hivatal (9021 Gyõr, Városház tér 1., a továbbiakban: ajánlatkérõ) "Gyõr–Kismegyer, Õrhely utcai új telekosztások útépítése, csapadékvíz elvezetése, víz- és csatornázása, gázellátás, villamosenergia-ellátás és közvilágítási munkái" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. október 10-én ajánlati felhívást tett közzé a Közbeszerzési Értesítõ 41. számában nyílt eljárás megindítására (7498/2001.) a rendelkezõ részben írt tárgyban.<br>
Az ajánlati felhívás alapján a beszerzés tárgyában 6 részre lehetett ajánlatot tenni. Ennek egy része volt az útépítés 4116 m2 bitumenes útpálya, 1092 m2 bitumenes járda építése, valamint 509 fm csapadékvíz-szikkasztó árok létesítése. A felhívás 3. c) pontja azt tartalmazta, hogy részajánlat tehetõ építményenként. A 4. pont szerint a teljesítési határidõ 2002. május 30-a, melyre vonatkozóan ajánlatkérõ korábbi teljesítést is elfogad. A felhívás 11. pontja tartalmazta az ajánlatkérõ elõírásait az alkalmasság vizsgálata vonatkozásában, míg a 13. pont a) és b) pontjai szerinti elbírálási módot határozott meg ajánlatkérõ oly módon, hogy az összességében legelõnyösebb ajánlat kiválasztására szolgáló részszempontokat is meghatározta az alábbiak szerint:<br>
részszempontok	súlyszámok<br>
– ajánlati ár	60<br>
– a teljesítés ezen felhívásban rögzített idõpontjánál kedvezõbb határidõ	20<br>
– szerzõdéses mellékkötelezettségek minimumértékét meghaladó ajánlattevõi többletvállalások	 20<br>
Az értékelés során az adható pontszám részszempontonként 1–10.<br>
A felhívás 14. pontja szerint többváltozatú ajánlat is adható volt, de annak feltétele az alapajánlat benyújtása.<br>
Az egyéb információkat tartalmazó 16. pontban ajánlatkérõ a 4. bekezdésben meghatározta, hogy az ajánlatokat a részletes feltételek szerinti melléklet általi sorrendben kell összeállítani és fûzött irattartóban kell beadni.<br>
Ajánlatkérõ dokumentációt is készített, melynek része az "Ajánlati feltételek", szerzõdéstervezet és a mûszaki dokumentáció (a Viadukt Kft. terve és költségvetési kiírása). Ajánlatkérõ 2001. október 26-án helyszíni konzultációt is tartott, majd november 5-én bontották fel az ajánlatokat. Kérelmezõ a konzultáción nem képviseltette magát, de ajánlatkérõ a részére is megküldte az ott felmerült kérdéseket és az azokra adott válaszokat írásban. Ajánlatkérõhöz összesen 12 ajánlat érkezett a meghatározott határidõig. A jogorvoslati kérelemmel érintett útépítési részre az alábbi 8 ajánlattevõ tett ajánlatot ezek közül: kérelmezõ, Köz-Víz Kft., Euro-Boltozat Kft., Swietelsky Építõipari Kft., Globál Kft., Strabag Kft., Hoffmann Rt., és az Egút Rt. Ajánlatkérõ hiánypótlást is biztosított, melynek teljesítését követõen az ajánlatkérõ megbízottjaként eljáró GYÕRBER Kft. elkészítette értékelési javaslatát november 13-án. 2001. november 15-én a Javaslattevõ Bizottság bírálta el az ajánlatokat és elõterjesztést készített a döntéshozó polgármester részére, aki ennek alapján 2001. november 19-én a döntéselõkészítõ javaslatot jóváhagyta. Az így kialakított döntést 2001. november 20-án hirdették ki. Ennek során nyilvánosan közölték minden egyes részre vonatkozóan a nyerteseket, ezen belül az útépítés vonatkozásában nyertesként az Euro-Boltozat Kft.-t jelölték meg, míg másodikként a Strabag Kft.-t. Az eredményhirdetésen közölték azt is, hogy kérelmezõ ajánlatát érvénytelenné nyilvánították olyan indokkal, hogy a pályázati ajánlatban nem a kiíró által biztosított költségvetés (tervezõi) került beárazásra. Ajánlatkérõ a törvényben meghatározott tájékoztatási kötelezettségeit teljesítette, az összegzést az eljárásról a felek részére kézbesítette, illetve átadta.<br>
Kérelmezõ 2001. november 30-án jogorvoslati kérelmet nyújtott be a Döntõbizottsághoz. Ebben kérte, hogy a jogsértés megállapítása mellett a Döntõbizottság semmisítse meg az ajánlatkérõ eljárást lezáró döntését, szabjon ki bírságot és marasztalja jogsértõt a költségekben. Kérte továbbá ideiglenes intézkedéssel a szerzõdéskötés megtiltását és az ügyben tárgyalás tartását. Kérelme indokául azt adta elõ, hogy ajánlatát érvénytelenné nyilvánították jogellenesen olyan hivatkozással, hogy nem a tervezõi költségvetési kiírást árazta be. Álláspontja szerint ajánlatkérõ a dokumentációban meghatározta az ajánlat tartalmát és ebben nem kérte a beárazott költségvetést, tehát annak hiánya, vagy formai eltérése nem adhat alapot a kizárásra. Véleménye szerint az egyösszegû ajánlati ára a felhívás és a dokumentáció szerinti teljes mûszaki tartalomra szólt, ezért a kérelmét a tárgyaláson pontosítva elsõdlegesen azt kérte, hogy a Döntõbizottság állapítsa meg ajánlata érvényességét. A tárgyaláson azt is nyilatkozta, hogy amennyiben a Döntõbizottság álláspontja szerint érvényes az ajánlata, abban az esetben másodlagosan kéri ajánlatkérõ értékelésének felülvizsgálatát is. Ezt azzal indokolta, hogy amennyiben ajánlata érvényes, abban az esetben ajánlatkérõ nem adta meg az összegzésben a részszempontok szerinti tartalmi elemeket és a pontozás módszere is ismeretlen számára. Ennek alapján kérte másodlagosan az értékelés felülvizsgálatát. Észrevételezte azt is, hogy az ajánlatok elfogadása miatt a több nyertes által végzendõ munkák sorrendje összekeveredik, a határidõk tekintetében a szerzõdéseket módosítani szükséges. Írásos kérelmét a tárgyaláson kiegészítve azt is nyilatkozta, hogy ajánlatkérõ nem kérte a részletes adatszolgáltatást az ár vonatkozásában, ezért a döntése jogsértõ. Véleménye szerint, amit a felhívásban közölt ajánlatkérõ, az az ajánlat elkészítéséhez szükséges "mankó" volt, így nem volt kötelezõ jellegû. Elõadta azt is, hogy az ajánlat készítése során számítási hibát is észlelt, de ezt már olyan idõpontban, amikor ennek<br>
 jelzésére a törvényben meghatározott határidõk nem adtak lehetõséget. Vitatta azt az ajánlatkérõi nyilatkozatot is, hogy a különbözõ részfeladatok nyertesei az ajánlattételi határidõk eltérése esetén a szerzõdéskötéskor egyeztetést végezhetnek a határidõk vonatkozásában. Nem vitatta viszont azt a ténymegállapítást, hogy csak az útépítés vonatkozásában nyújtott be részajánlatot.<br>
A Döntõbizottság a jogorvoslati eljárás során a kért ideiglenes intézkedést nem alkalmazta, mert annak törvényi feltételei nem álltak fenn.<br>
Ajánlatkérõ írásos észrevételében kérte a jogorvoslati kérelem elutasítását. Ennek indokául elõadta, hogy kérelmezõ és minden ajánlattevõ aláírásával igazolta, hogy az ajánlatkérõ által biztosított "Ajánlati feltételek" minden elõírását kötelezõként elfogadja. A feltételek közül nem egyedül annak "Mellékletében" foglaltakra kellett figyelemmel lenni az ajánlat elkészítésekor, hanem minden pontjára. Eszerint a 8.1. pontban ajánlatkérõ egyértelmû követelményként jelölte meg a beárazott tervezõi költségvetés becsatolását az ajánlaton belül. Azt is nyilatkozta, hogy azért tette ezt az elõírást; mert a mûszaki tartalom azonosságát így kívánta biztosítani. A kérelmezõ által benyújtott költségvetés felépítésében, rendszerezésében, részletezettségében, de még a tételek tartalmát tekintve is eltér a kiadottól, így az ajánlat – annak ellenére, hogy átalányáron készült – nem felel meg a felhívás és a dokumentáció feltételeinek, azaz érvénytelen. Írásban azt is nyilatkozta, hogy a kérelmezõ téved, amikor azt kifogásolja, hogy az ajánlatkérõ az értékelés szempontjából fontos adatokat elõzetesen nem közölt, ugyanis az ajánlati felhívásban a szempontrendszert, a dokumentációban pedig a minimálisan elvárt szerzõdési feltételeket (határidõ, kötbér, garanciális kötelezettség, szavatosság) határozta meg. Az értékelésrõl elkészült az összegzés is. Az egyes részszempontok pontozása úgy történt, hogy a legjobb 10 pontot a többiek pedig lineáris interpolációval meghatározott pontszámot kaptak. Álláspontja szerint az útépítés teljesítési határideje tekintetében a maximum 10 pont azért nem került kiosztásra, mert a részajánlatok értékelése mellett az összes ajánlat szerinti legkedvezõbb 45 napos korábbi teljesítés kapott 10 pontot, ennek alapján az útépítésnél a legkedvezõbb 30 nap már csak 7 pontot ért. A résznyertesekkel kötött szerzõdések összehangolására a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése alapján a szerzõdésekben van mód. Nyilatkozata szerint a munkákat 3 ajánlattevõ nyerte el, a megkötendõ szerzõdésekben az eredeti határidõ betartása érdek<br>
ében az együttmûködés feltételeit meghatározzák. Írásos nyilatkozatát a tárgyaláson változatlanul fenntartva elõadta azt is, hogy 2001. október 26-án volt konzultáció, ahol jegyzõkönyvet is felvettek. Kérelmezõ e konzultáción nem képviseltette magát, de részére a dokumentumot megküldték. Ennek alapján hivatkozott annak több pontjára, így többek között a jegyzõkönyv 3. oldal 2., valamint 2. oldal 4. pontjaira, ahol a tervezõi költségvetéssel kapcsolatos kötelezettségeket pontosították és egyértelmûsítették a felvetett kérdések alapján. Azt is nyilatkozta, hogy kérelmezõ a költségvetését átdolgozta, így nem összehasonlítható az ajánlata a többi ajánlattal, melyek a tervezõi költségvetés szerint kerültek összeállításra. Ennek alátámasztására hivatkozott a tervezõi költségvetésbõl a 11. tételre, ahol a kérelmezõ által átdolgozott költségvetés következtében milliós nagyságrendû eltérés jelentkezett. Álláspontja szerint a kérelmezõ ajánlatát alternatív ajánlatként el lehetett volna fogadni, amennyiben ez megengedett, de ebben az esetben, ha ezt így tekintették volna, akkor alapajánlatra is szükség lett volna. Mivel kérelmezõ ilyet nem csatolt be, ezért az ajánlata alternatív ajánlatnak sem tekinthetõ. Azt is nyilatkozta a tárgyaláson, hogy a kérelmezõ önkényesen átdolgozott költségvetése nem mindenben felel meg a kiírásnak, mert az rövidített, ezért nem hasonlítható össze a többi teljes körû ajánlattal.<br>
Az ügyben érdekelt felek a szabályszerû értesítés ellenére sem írásban, sem a tárgyaláson érdemi észrevételt nem terjesztettek elõ.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem megalapozatlan az alábbiak miatt:<br>
A Döntõbizottságnak elsõdlegesen azt kellett vizsgálnia – tekintettel az erre alapozott kérelemre –, hogy a kérelmezõ ajánlata megfelelt-e a felhívásban, illetõleg a dokumentációban írt feltételeknek, azaz, hogy érvényes volt-e.<br>
Ennek során elsõdlegesen a Döntõbizottság megállapította, hogy kérelmezõ csak az útépítésre tett részajánlatot, tehát ajánlattevõként jogsérelem csak e kérdéskörben érhette és ezért a Döntõbizottságnak a többi részajánlat vonatkozásában vizsgálatot nem kell folytatnia.<br>
A kérelmezõ ajánlatának érvényessége vizsgálatánál a Döntõbizottság osztotta az ajánlatkérõ álláspontját és ennek során tényként állapította meg, hogy az "Ajánlati feltételek" címû dokumentum 8.1. pontja kötelezõen elõírta, hogy az ajánlattevõknek a tervekkel együtt biztosított költségvetési kiírás tételes beárazásával (anyag, díj) munkanemenkénti összesítõkkel, fõösszesítõkkel kellett megadniuk a befejezési határidõre prognosztizált árajánlatukat. Az útépítésre vonatkozó dokumentáció (Viadukt Kft. 4-97-1 munkaszámú terve) a fentiek szerinti rendszerben tartalmazta a költségvetési kiírást, az ajánlat elkészítéséhez ennek kitöltése volt szükséges.<br>
Azt is megállapította a Döntõbizottság, hogy az ajánlati feltételek "melléklete" – amely lényegében az ajánlat tartalomjegyzékének felelt meg – nem nevesítette a beárazott tételes költségvetést, mint önálló ajánlati nyilatkozatot. Nyilvánvalóan feltûnt ez a "hiányosság" a többi ajánlattevõnek, ugyanis a 2001. október 26-i helyszíni konzultáción több kérdést is feltettek e tárgyban. Az itt felvett jegyzõkönyv tanúsága szerint a 2. oldalon az "általános kérdések" között ajánlatkérõ nyilatkozata a következõen szerepel: a beárazatlan költségvetés kitöltése oszloponként (külön-külön) anyag- és díjárak feltüntetésével szükséges (alternatív ajánlat esetében is). Ugyanitt a jegyzõkönyv 2. oldalán a 4. pont alatt is hasonló információt ad ajánlatkérõ, amikor felhívja az ajánlattevõk figyelmét arra, hogy a tervezõi költségvetés kiírás szerinti mennyiségadatait kell figyelembe venni. (Ugyanezt más kérdésre is megválaszolja, pl. a 3. oldalon.) A "Melléklet" ugyanakkor a 7. pont alatt a vállalkozási szerzõdéstervezet benyújtását nevesíti. A kiadott szerzõdéstervezetben pedig a 9.1. pontban az ajánlatkérõ 1–8-ig felsorolja a szerzõdés mellékleteit, közöttük a 2. pont alatt a költségvetéseket. A fenti elõírások együttes értelmezése csakis arra ad következtetést a Döntõbizottság részére, hogy a tervezõi költségvetési kiírást változatlan tételekkel és mennyiségekkel beárazva kellett elkészíteni és az ajánlatban azt be kellett csatolni – helyileg – a szerzõdés mellékleteként.<br>
A Döntõbizottság azt is megállapította, hogy a kérelmezõ ajánlatában a "Melléklet"-nek megfelelõen sorba rakva megtalálhatóak az egyes ajánlati részek, a vállalkozási szerzõdés is, valamint annak mellékleteként a mûszaki ütemterv és a tételes, beárazott költségvetés. Ez utóbbi tartalmilag összevetve a dokumentációban kiadott tervezõi tételes kiírással megállapítható, hogy a kérelmezõi tételek sem tartalmilag, sem a mennyiségi adatokat tekintve nem egyeznek meg a felhívásbeli tételekkel. A fõbb eltérések a következõ munkanemenként a Döntõbizottság vizsgálata szerint:<br>
<br>
1. Építés-elõkészítõ munkák között a felhívás irtás-, föld- és sziklamunkát jelöl 2230 m3 mennyiségben, a kérelmezõ ezen munkanemen közúti jelzõtáblák bontását, elhelyezését költségeli.<br>
<br>
2. Alépítményi munkák között a felhívás meghatározott mennyiségû földmunkákat, talajjavító réteg kialakítását tartalmazza, míg a kérelmezõ ajánlata egyetlen tételnél sem egyezik meg a kiírással. A különbség a tétel leírásában és mennyiségekben is jelentkezik, illetve megállapítható.<br>
<br>
3. A felépítményi munkák között a tételek megfogalmazása minden esetben eltér a kiírástól, valamint a munkák mennyiségi adatai is különböznek az ajánlati felhívástól a tételek nagyobb részében.<br>
<br>
4. Befejezõ munkák körében a tételek tartalmi meghatározása különbözik a kiírástól, az egyes mennyiségileg azonos feladatok mellett a kiírásban nem szereplõ egyéb munkákat is itt költségel a kérelmezõ.<br>
A fentiek alapján az ajánlat érvénytelensége teljes biztonsággal megállapítható, ezért a Döntõbizottság jogszerûnek ítélte ajánlatkérõ kérelmezõ kizárására és ajánlata érvénytelenné nyilvánítására vonatkozó döntését az alábbiak miatt:<br>
A közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Ugyanezen § (2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az 53. § (2) bekezdése azt tartalmazza, hogy az eljárás további szakaszában (értékelésben) nem vehet részt az, aki érvénytelen ajánlatot tett.<br>
Fenti rendelkezéseket figyelembe véve a Döntõbizottság kétséget kizáróan megállapította, hogy kérelmezõ ajánlata nem felelt meg a felhívás, illetve a dokumentáció feltételeinek, ezért érvénytelen volt, így ajánlatkérõ jogszerûen mondta ki ezt a döntését és ennek alapján nem jogsértõ az az ajánlatkérõi magatartás sem, hogy e részfeladat-értékelésbe már a kérelmezõ ajánlatát nem vonta be.<br>
Kérelmezõ a tárgyaláson pontosított kérelmében úgy nyilatkozott, hogy az ajánlatkérõ értékelésre vonatkozott sérelmezett magatartását abban az esetben tartja fenn kérelmi elemként, amennyiben a Döntõbizottság megállapítja, hogy az ajánlata érvényes és annak kizárása a további értékelésbõl jogsértõ ajánlatkérõ részérõl.<br>
Fenti kérelemre tekintettel – mivel a Döntõbizottság álláspontja szerint kérelmezõ ajánlata érvénytelen volt – a Döntõbizottság a további kérelmi elemeket kérelmezõ indítványának megfelelõen már nem vizsgálta, annak az ügy elbírálása szempontjából nincs relevanciája.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 19.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>