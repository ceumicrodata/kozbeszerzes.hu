<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1616)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.629/15/2001.<br>
<br>
Tárgy: az Õrvéd Kft. jogorvoslati kérelme a Budapesti Elektromos Mûvek Rt. közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Bacskó János ügyvéd (1107 Budapest, Kékvirág u. 4.) által képviselt Õrvéd Kft. (2310 Szigetszentmiklós, Rév út 105., továbbiakban: kérelmezõ) jogorvoslati kérelmét – melyet dr. Kalló János Márk ügyvéd (1136 Budapest, Hollán Ernõ u. 4.) által képviselt Budapesti Elektromos Mûvek Rt. (1132 Budapest, Váci út 72–74., továbbiakban: ajánlatkérõ) új bekapcsolás és fogyasztásmérõ-szerelés, csatlakozóvezeték-szerelés, -bõvítés,<br>
-csere, fogyasztásmérõ helyek mûszaki felülvizsgálata, ellenõrzése, ideiglenes jellegû vételezés, kisfeszültségû, közcélú szabadvezetékrõl leágazó csatlakozóberendezések, méretlen fõvezetékek és fogyasztásmérõ helyek üzemzavaraival, káresetekkel és téves hibabejelentéssel kapcsolatos tevékenység ellátása tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2001. augusztus 8-án megjelent számában a rendelkezõ részben megjelölt beszerzés tárgyában. A meghívni kívánt ajánlattevõk keretszámát 15-ben határozta meg.<br>
Részvételi dokumentációt bocsátott a jelentkezõk részére, melynek 3.2. pontjában "A jelentkezések formája" címszó alatt – többek között – elõírta:<br>
"A részvételi jelentkezéseket 1 (egy) eredeti példányban külön zárt borítékban és 8 (nyolc) másolati példányt külön csomagolva egy másik zárt borítékban kell ajánlatkérõhöz benyújtani". "A borítékra rá kell írni az alábbiakat: Részvételi jelentkezés: az "Új bekapcsolás és fogyasztásmérõ-szerelés, csatlakozóvezeték-szerelés, -bõvítés, -csere. Fogyasztásmérõ helyek mûszaki felülvizsgálata, ellenõrzése. Az ideiglenesen a közcélú hálózatról történõ vételezés. Kisfeszültségû, közcélú szabadvezetékrõl leágazó csatlakozóberendezések, méretlen fõvezetékek és fogyasztásmérõ helyek üzemzavaraival, káresetekkel és téves hibabejelentéssel kapcsolatos tevékenység tárgyú közbeszerzési eljáráshoz".<br>
A jelentkezési határidõre, szeptember 3-ra 25 jelentkezés érkezett ajánlatkérõhöz, közöttük a kérelmezõé is. Ajánlatkérõ a jelentkezéseket elbírálta, és október 1-jén kihirdette, hogy 5 jelentkezést érvénytelennek nyilvánított, 5 jelentkezõt pedig alkalmatlannak minõsített a szerzõdés teljesítésére. A kérelmezõ jelentkezését érvénytelennek nyilvánította, arra hivatkozva, hogy a borítékon lévõ szöveg nem egyezett a dokumentáció 3.2. pontjában elõírt szöveggel, abban szerepelt egy olyan feladat is – nevezetesen a tmk-mérõcsere – ami nem volt tárgya a közbeszerzési eljárásnak.<br>
Kérelmezõ október 9-én jogorvoslati kérelmet terjesztett elõ a Döntõbizottsághoz. Sérelmezte jelentkezése érvénytelenné nyilvánítását, illetve annak indokát. Álláspontja szerint a részvételi jelentkezés tartalmából és nem a borítékon lévõ szövegbõl kellett volna ajánlatkérõnek kiindulnia a jelentkezés tárgyának megállapításakor. A jelentkezése 17. oldalán a kiírásban meghatározott munkanemeket sorolta fel, jelentkezése tartalmilag tehát megfelelt a kiírásnak. A jogorvoslati eljárásban tartott tárgyaláson elõadta továbbá, hogy ajánlatkérõ nem tekintheti kiindulási alapnak a dokumentáció 3.2. pontjában meghatározott szöveget, mert az részben eltér a részvételi felhívástól, ugyanis a részvételi felhívás "ideiglenes jellegû vételezéssel" beszerzési tárgy meghatározást, a dokumentáció 3.2. pontja pedig ugyanerre a munkanemre vonatkozóan "ideiglenesen a közcélú hálózatról vételezés" definíciót közölt. Kérte a jogsértés megállapítását és ajánlatkérõ kötelezését a Kbt.-nek megfelelõ eljárásra.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy eljárása minden tekintetben helytálló volt, a kérelmezõ jelentkezését jogszerûen minõsítette érvénytelennek, mert az nem felelt meg a részvételi dokumentáció 2.3. pontjában elõírt formai követelménynek.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére." Az 52. § (1) bekezdés d) pontja alapján érvénytelen az ezen feltételeknek nem megfelelõ ajánlat, mely ajánlatot ajánlatkérõnek az 52. § (1) bekezdése alapján érvénytelenné kell nyilvánítania. A kiírásnak nem megfelelõ ajánlat érvénytelenítése a két szakaszból álló eljárások részvételi szakaszában is kötelezõ a Kbt. 63. § (8) bekezdése értelmében.<br>
A Döntõbizottság megvizsgálta a kérelmezõ jelentkezését és megállapította, hogy a jelentkezést tartalmazó borítékon a dokumentáció 2.3. pontjában elõírtaktól eltérõ szöveg szerepel. Az eltérés abban áll, hogy a dokumentációban megjelölt szöveghez képest többletként szerepel a borítékon a "tmk-mérõcsere" beszerzési tárgy is. A jelentkezés elsõ oldalán lévõ, a beszerzés tárgyára vonatkozó szöveg azonos a borítékon lévõvel. Ajánlatkérõ tehát a boríték felbontása után is a beszerzés tárgyaként nem a kiírás szerinti meghatározást találta, azon szerepelt egy többletmunkára való jelentkezés is. Ugyanakkor kérelmezõ a jelentkezése 17. oldalán a kiírással azonos módon jelölte meg a beszerzés tárgyát.<br>
A Kbt. fent hivatkozott 43. § (1) bekezdése rögzíti, hogy az ajánlatnak (ebbõl következõen a jelentkezésnek is) kifejezett nyilatkozatot kell tartalmaznia a felhívás feltételeire nézve. A felhívás egyik alapvetõ feltétele a beszerzés tárgya. Ha az ajánlattevõ/jelentkezõ a beszerzés tárgyát nem kifejezetten határozza meg, úgy az ajánlat/jelentkezés nem felel meg a Kbt. ezen rendelkezésének. Egy nyilatkozat csak akkor tekinthetõ kifejezett nyilatkozatnak, ha az egyezõ tartalommal jelenik meg az ajánlat/jelentkezés mindegyik részében, nem teszi lehetõvé az ajánlat/jelentkezés többféle értelmezését. A jogvita tárgyát képezõ esetben a borítékon és az ajánlat elsõ oldalán megfogalmazott beszerzési tárgy eltér a jelentkezés 17. oldalán megfogalmazottól, így kétféle értelmezésre ad lehetõséget. A jelentkezõnek az ajánlatban is a jelentkezés szerinti beszerzésre kell ajánlatot tennie, mert jelentkezése arra szólt, annak alapján minõsítette õt az ajánlatkérõ. Nyertessége esetén így vitára adna okot annak eldöntése, hogy ajánlatkérõnek meg kell-e tõle rendelnie a tmk-mérõcseréket vagy nem. A Kbt. 43. § (1) bekezdésének szigorú elõírásai ezt a helyzetet kívánják megelõzni a kifejezett nyilatkozat megkövetelése által.<br>
A Döntõbizottság megállapítja, hogy a kérelmezõ jelentkezése nem felelt meg a részvételi dokumentáció 2.3. pontjában foglalt elõírásnak, ezért azt ajánlatkérõ jogszerûen minõsítette érvénytelennek. Mivel ajánlatkérõ eljárása helytálló volt, a Döntõbizottság a jogorvoslati kérelmet elutasította.<br>
A Döntõbizottság nem adott helyt a kérelmezõ érvelésének, miszerint nem tekinthette kiindulási alapnak ajánlatkérõ a részvételi dokumentációban szereplõ beszerzési tárgy meghatározást, miután az az egyik beszerzési tárgy az ideiglenes jellegû vételezés – vonatkozásában eltért a felhívástól. A Döntõbizottság álláspontja szerint tartalmilag nincs eltérés a felhívás szerinti "ideiglenes jellegû vételezéssel" beszerzési tárgy meghatározás és az "ideiglenesen a közcélú hálózatról történõ vételezés" meghatározás között. A dokumentációban ajánlatkérõ nem megváltoztatta, hanem pontosította a felhívásban szereplõ megfogalmazást.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. november 14.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>