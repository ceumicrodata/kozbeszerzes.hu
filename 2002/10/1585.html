<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1585)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.795/10/2001.<br>
<br>
Tárgy: a Politerm Plusz Kft. jogorvoslati kérelme az Országos Mentõszolgálat közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Politerm Plusz Építõipari, Vállalkozási és Kereskedelmi Kft. (5600 Békéscsaba, Csorvási út 19/3., a továbbiakban: kérelmezõ) jogorvoslati kérelmének, melyet az Országos Mentõszolgálat (1134 Budapest, Róbert Károly krt. 77., a továbbiakban: ajánlatkérõ) "Sarkad mentõállomás kivitelezési munkáinak elvégzése, új épület létesítése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL örvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését. Egyebekben a Döntõbizottság a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. szeptember 26-án ajánlati felhívást tett közzé a Közbeszerzési Értesítõ 39. számában nyílt eljárás megindítására (7003/2001) a rendelkezõ részben írt tárgyban.<br>
A felhívás 13. pontja szerint ajánlatkérõ az összességében legelõnyösebb ajánlatot kívánta kiválasztani az alábbi részszempontok és súlyszámok alapján:<br>
részszempontok	súlyszámok<br>
– szerzõdéses feltételek (vállalkozási, jótállási, kötbér, egyéb feltételek)	35<br>
– mûszaki tartalom (az ajánlott mûszaki tartalom és mûszaki színvonal értékelése)	20<br>
– az alvállalkozók bevonásának mértéke	20<br>
– az ajánlati ár	20<br>
– a megvalósítás ütemezése és vállalási határideje: határidõ az ajánlati kiírásban meghatározott idõponthoz viszonyítottan kerül meghatározásra	5<br>
Az értékelés során az adható pontszám részszempontonként 1–10.<br>
A 15. pont szerint az eredményhirdetés az ajánlatok bontásától számított 30. napon, míg a szerzõdéskötés az eredményhirdetést követõ 11. napon 10 órakor történik. A 16. pont tartalmazta az egyéb információkat, melyek között ajánlatkérõ azt is elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében elõírt igazolások, pénzügyi, gazdasági és mûszaki alkalmassági nyilatkozatok a közbeszerzés értékének 10%-át meghaladó mértékben igénybe venni kívánt alvállalkozókra vonatkozóan is kötelezõen becsatolandó.<br>
Ajánlatkérõ dokumentációt is készített, mely a mûszaki terveket, engedélyeket és költségvetési kiírást, valamint a szerzõdéstervezetet tartalmazta.<br>
Az ajánlattételi határidõig a kérelmezõn túl a BÁÉV Rt. a FERROÉP Rt., a DEBMÚT Rt. és a BETONÚT Rt. nyújtotta be ajánlatát.<br>
A november 15-én biztosított hiánypótlást követõen ajánlatkérõ az ajánlatokat 5 fõs bizottságban értékelte és végezte el a pontozást az egységesen összeállított alszempontok alapján oly módon, hogy az adott és táblázatban rögzített pontszámokat összeadták. Az összegzésben az öt értékelési pontszámot összeadva szerepeltette ajánlatkérõ és így állapította meg az eljárás nyertesét. Az összegzés mellékletét képezõ táblázat szerint a BÁÉV Rt. 4036, a DEBMÚT Rt. 3761, a kérelmezõ 3117, a FERROÉP Rt. 3059,5, míg a BETONÚT Rt. 2625,5 pontot kapott. A 2001. december 5-i nyilvános eredményhirdetésen a fentiek szerint az eljárás nyertesének ajánlatkérõ a BÁÉV Rt.-t hirdette ki, majd mivel csak a nyertesnek kihirdetett ajánlattevõ jelent meg az eredményhirdetésen nem került sor az összegzésben szereplõ adatok ismertetésére. A többi ajánlattevõnek írásban elküldte az összegzést és az annak mellékletét képezõ táblázatot.<br>
Az összegzés 2. a) pontjában ajánlatkérõ csupán azt rögzítette, hogy az elbírálás az összességében legelõnyösebb ajánlat szempontja alapján történt a felhívásban közzétettek szerint. A 2. b) pont az értékelés vonatkozásában azt tartalmazza, hogy az a) pont szerinti ajánlatok értékelése a táblázatba foglalva került kiadásra. A 2. c) pont szerint az értékelési pontszámok indokolását ajánlatkérõ az alábbiak szerint rögzítette: A bírálat alapjául szolgáló szempontokat az ajánlati felhívás is megfelelõ részletességgel tartalmazta. Az ajánlatkérõ által kért határidõhöz képest az elõteljesítés elõnyt jelentett a bírálat során. A vállalási ár pontszáma az arányokat jól tükrözõ összefüggés alapján került megállapításra. Az alvállalkozók bevonásának mértékénél a bevont kivitelezõk által végzett munka %-os mértéke, illetve az alvállalkozók száma volt a bírálat alapja.<br>
Ajánlatkérõ a szerzõdést a nyertesnek kihirdetett ajánlattevõvel 2001. december 17-én megkötötte.<br>
Kérelmezõ 2001. december 17-én jogorvoslati kérelemmel fordult a Döntõbizottsághoz. Ebben kérte a jogorvoslati eljárás során az ajánlatkérõ nyertesre vonatkozó döntésének megsemmisítését és az alkalmazott pontozásos rendszer felülvizsgálatát, valamint ideiglenes intézkedéssel a még meg nem kötött szerzõdés megkötésének megtiltását. Kérte egyben az eljárás során tárgyalás tartását is. Kérelmét négy szempontra alapozta. Ezek közül az elsõben kifogásolta, hogy az ajánlatkérõ felhívása több szubjektív értékelésre lehetõséget kínáló szempontrendszert tartalmazott. A másodikban azt sérelmezte, hogy a december 7-én kézhez vett értékelõ táblázattal nem ért egyet azért, mert a kifogásolt ajánlati felhívás alapján álláspontja szerint ajánlatkérõ a "szerzõdéses feltételeket" és az "alvállalkozók bevonása" címû részszempontot nem megfelelõen értékelte. Harmadszor azt kifogásolta, hogy nem fogadható el ajánlatkérõnek az összegzõ táblázathoz fûzött magyarázata, különösen az alvállalkozók bevonásának értékelésénél. Negyedikként azt sérelmezte, hogy nem tartozik számítás módjára utaló képlet, értékelési módszert bemutató korrekt és egzakt számítási eljárás az ajánlatkérõ táblázatához.<br>
Kérelmét a tárgyaláson változatlanul fenntartva ismételten csak az elsõ és harmadik részszempont értékelését sérelmezte. A jogorvoslati ügy tárgyalásán ismertetett ajánlatkérõi pontozás módszerét megismerve azt tudomásul vette és úgy nyilatkozott, hogy az ajánlatkérõ alvállalkozókra vonatkozó értékelése azért vitatható, mert álláspontja szerint az az elõnyös egy ajánlatkérõ részére, ha minél több helyi alvállalkozót von be a teljesítésbe.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ írásos észrevételében – melyet a tárgyaláson változatlanul fenntartott – kérte a megalapozatlan jogorvoslati kérelem elutasítását. Ennek indokául elõadta, hogy álláspontja szerint a törvényben foglaltak alapján járt el a közbeszerzési eljárása során. Elõadta azt is, hogy az értékelési szempontokat nem tartja ellentétesnek a törvényrendelkezéseivel, azok a közpénzeknek a beruházás során megfelelõ biztonságot jelentõ felhasználását célozzák. Azt is nyilatkozta, hogy az Országos Mentõszolgálat – mint ajánlatkérõ – a közbeszerzési eljárásai során az alvállalkozók alkalmazása esetén azt tartja elõnyösnek, ha minél kevesebb számban von be a fõvállalkozó alvállalkozót, mert ezzel növekedik a teljesítés biztonsága és ez a költségek vonatkozásában is elõnyösebb. Álláspontja szerint – mivel az ajánlati felhívásuk 2001. szeptember 26-án jelent meg a Közbeszerzési Értesítõben – az ajánlatkérõ felhívásával kapcsolatos kérelmezõi kifogások elkéstek különös tekintettel arra, hogy a kérelmezõ az eredményhirdetést követõen – indított jogorvoslati eljárást olyan idõpontban, amikor már a szerzõdést is az elõírás szerint megkötötték. Kifogásolta azt a kérelmezõi magatartást is, hogy olyan – információkat szerzett be kérelmezõ, melyek az ötfõs bírálóbizottságtól származhattak annak ellenére, hogy a bizottság tagjai titoktartási nyilatkozatot tettek az eljárás megkezdésekor. Álláspontja szerint – amennyiben ilyen jogsértés történt kérelmezõ részérõl – az információ a helyi önkormányzat bizottságba bevont képviselõjétõl származhatott csak. Azt is nyilatkozta, hogy a közbeszerzési eljárás során az alvállalkozók értékelésére vonatkozóan egyik ajánlattevõ sem fordult kérdéssel ajánlatkérõhöz és ezt is csak az eredményhirdetést követõen kifogásolta kérelmezõ.<br>
Az ügyben érdekelt felek közül a BÁÉV Rt. írásban és a tárgyaláson úgy nyilatkozott, hogy a jogorvoslati kérelem megalapozatlan, illetve azzal a kérelmezõ elkésett. Elõadta továbbá azt is, hogy ajánlatkérõ az összességében legelõnyösebb ajánlatot választotta ki, így a döntése a nyertesre vonatkozóan helytálló volt.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem részben elkésett, részben megalapozatlan, illetve bizonyos részében megalapozott az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
E rendelkezést figyelembe véve a Döntõbizottság kétséget kizáróan megállapította, hogy kérelmezõ a 15 napos jogvesztõ határidõn túl sérelmezte a 2001. szeptember 26-i ajánlati felhívásban szereplõ értékelési szempontokat, így a jogorvoslati kérelem erre vonatkozó része elutasítandó elkésettség miatt. Ugyanezen indok alapján elkésett, illetve megalapozatlan a jogorvoslati kérelem második része, mely szerint a szerzõdéses feltételek és az alvállalkozók bevonása feltételek szubjektívek, az ajánlatkérõ mindenkori céljának megfelelõen értékelhetõk, hisz megállapítható, hogy kérelmezõ által is elismerten e kérdéskörökkel kapcsolatban az ajánlattevõk nem tettek fel kérdést az ajánlattételi szakaszban ajánlatkérõhöz, így ennek kifogásolása a jogorvoslati eljárás megindításakor már elkésett.<br>
Megalapozatlan az elsõ bírálati részszempont értékelésének kifogásolása is, mivel a Döntõbizottsági tárgyalás során ismertetésre kerültek a részszemponton belül értékelt alszempontok, az azokhoz tartozó tartalmi elemek, valamint az azokra az ajánlatkérõ által adott értékelési alpontok. Ezeket az adatokat kérelmezõ a tárgyaláson tudomásul vette.<br>
Az elsõ részszempont vizsgálatánál – összehasonlítva a kérelmezõ és a nyertes ajánlatát – a Döntõbizottság megállapította, hogy az ajánlatkérõ pontozása e részszempontból nem kifogásolható, mert az értékelési pontszámok meghatározására alkalmazott módszer kellõen tükrözi az ajánlatokban levõ tartalmi elemek eltéréseit.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése azt a rendelkezést tartalmazza, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül megkell küldeni az összes ajánlattevõnek.<br>
E rendelkezésre tekintettel a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletét (összegzés az eljárásról) megvizsgálva megállapítható, hogy a törvény nem írja elõ kötelezõen ajánlatkérõ részére, hogy abban bemutassa a számítás módjára utaló képletet, értékelési módszert és egzakt számítási eljárást, ami az értékelése során alkalmazásra került.<br>
E kérdés, valamint a jogorvoslati kérelem második eleme vizsgálatánál a Döntõbizottság nem fogadta el kérelmezõ azon kifogását, hogy ajánlatkérõnek elõnyben kellett volna részesítenie azon ajánlattevõt, aki több helyi alvállalkozó bevonását is lehetõvé tette ajánlatában. A Döntõbizottság elfogadta ajánlatkérõ nyilatkozatát arra vonatkozóan, hogy számára az eljárásai során ezek nem jelentenek elõnyt. Az ajánlattevõk az ajánlattételi szakban kérdést nem intéztek ajánlatkérõhöz e részszempont vonatkozásában, nevezetesen arra, hogy ezen részszempont értékelésénél mit tekint ajánlatkérõ elõnyösebbnek, a sok, illetve a kevesebb alvállalkozó bevonását, így azt utólag már eredményesen nem kifogásolhatja kérelmezõ sem.<br>
Fentiekre tekintettel megállapította a Döntõbizottság, hogy a jogorvoslati kérelem második eleme részben, a negyedik eleme – mely utóbbi a fenti bemutatásokat hiányolja az összegzésbõl – megalapozatlan.<br>
A jogorvoslati kérelem megalapozott az alábbi vonatkozásban: A fentebb idézett 61. § (1) bekezdése értelmében, figyelemmel az 5. sz. táblázat 2. a) pontjára ajánlatkérõnek az összegzésben a pontozásos táblázaton túlmenõen rögzíteni kellett volna az értékelése során az ajánlatokban levõ vizsgált összes tartalmi elemet, továbbá írásosan is meg kellett volna adnia a vonatkozó tartalmi elemekre adott pontok szöveges indokolását, melybõl megállapítható, hogy ajánlatkérõ az egyes részszempontokra milyen indokok alapján adta a nyertes, illetve a többi ajánlattevõnek az adott pontszámot. Ezt ajánlatkérõ nem tette és a tárgyaláson is úgy nyilatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének 2. pontja szerint az az értelmezés, miszerint részletes szöveges indokolás készítendõ, nem vitatható.<br>
A fent leírt indokok alapján a Döntõbizottság a jogorvoslati eljárás keretében megállapította a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva, hogy a jogorvoslati kérelem négy eleme közül az elsõ és második elkésett, illetve megalapozatlan, a negyedik megalapozatlan, míg a harmadik kérdéskörben a kérelmezõ kérelme helytálló, azaz alapos. Erre tekintettel a Döntõbizottság a jogsértés megállapítása mellett kötelezte ajánlatkérõt az igazgatási szolgáltatási díj megtérítésére is a Kbt. 88. § (1) bekezdésének d) és h) pontjai alapján.<br>
Figyelemmel a megállapított jogsértés súlyára a Döntõbizottság bírság kiszabását nem tartotta indokoltnak ajánlatkérõvel szemben különösen azért, mert a nyertesre vonatkozó döntése ajánlatkérõnek helytálló volt:<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 24.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>