<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1612)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.771/9/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Millenáris Programiroda Kulturális Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Döntõbizottság elnöke) által a Millenáris Programiroda Kulturális Kht. (1024 Budapest, Lövõház u. 39.) megbízásából eljár a Miniszterelnökség Közbeszerzési és Gazdasági Igazgatósága, 1055 Budapest, Kossuth tér 2–4., képviseli dr. Cziffra Csaba jogtanácsos, a továbbiakban: ajánlatkérõ) "a Millenáris Park területén található kiállítás és rendezvényközpont épületkomplexum további 5 hónapra vonatkozó üzemeltetése, valamint az újabb kiállításhoz kapcsolódó kulturális, mûvészeti és tudományos jellegû elõadások, események rendezési, szervezési tevékenységének ellátása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2001. január 24-én a Közbeszerzési Értesítõben hirdetmény közzétételével induló tárgyalásos közbeszerzési eljárást indított, melynek tárgya az alábbi volt: A kiállítás megtervezése, elõkészítése. Tematikájának stratégiai színtû meghatározása. A tematikához szükséges tudományos háttéranyag összeállítása, rendszerezése a szükséges kutatások elvégzése. Intézménytörténeti adattárak feldolgozása. A kiállítandó tárgyak és a hozzájuk kapcsolódó anyagok (különös tekintettel a nyomtatott, valamint a képi és hangzó információhordozókon fellelhetõkre) meghatározása. Mindezek felkutatása, másolása, feldolgozása. A kiállítandó tárgyakhoz, az érintett személyekhez kötõdõ információk összegyûjtése. A kiállítás megvalósítása, a forgatókönyv elkészítése. A kiállításra kerülõ anyagok, tárgyak szállítása, megfelelõ állapotának biztosítása. A kiállítás és kapcsolódó rendezvényei installációjának a kiállítás megvalósításához szükséges zárt, belsõ interaktív informatikai elemeinek meghatározása és beszerzése, valamint a kiállítás világítási rendszerének kiegészítõ és háttéranyagainak megtervezése, kivitelezése és/vagy beszerzése kommunikációs feladatainak ellátása: PR, reklám, média. A kiállítás és rendezvényközpont karbantartási és üzemeltetési feladatainak ellátása. Dekorációs anyagok, másolatok, makettek, modellek, ajándéktárgyak, valamint rendezvények tervezése, kivitelezése. Internetgrafikai nyomdai feladatok, idõszaki nyomdai hangzó és mozgóképes kiadványok tervezése, szerkesztése, kivitelezése, terjesztése. Álló- és mozgóképes dokumentációs és mûsorkészítési feladatok. A mûködtetés során felmerült tervezési, kivitelezési szervezési és egyéb a fentiekhez kapcsolódó feladatok ellátása.<br>
A közbeszerzési eljárásban egy ajánlattevõ nyújtott be ajánlatot, nevezetesen a Millenáris Produkciós Kulturális Szolgáltató Rt.<br>
Ajánlatkérõ a közbeszerzési eljárást lefolytatta és az ajánlatot benyújtó ajánlattevõvel 2001. április 17-én vállalkozási keretszerzõdést kötött a beszerzés tárgyára vonatkozóan. A szerzõdés tartalmazta, hogy jelen keretszerzõdés alapján a felek eseti szerzõdésben rögzítik az egyes konkrét feladatok elvégzésének feltételeit. A szerzõdés szerint a keretszerzõdésben, valamint az eseti szerzõdésekben foglalt feladatok teljesítési határideje a szerzõdések aláírásának idõpontja és 2001. december 31. napja között az eseti szerzõdésekben meghatározott idõpontokban. A felek a szerzõdést 2001. december 31. napjáig tekintették hatályosnak.<br>
Ezen elõzmények után ajánlatkérõ 2001. december 3-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján. Ajánlatkérõ a beszerzés tárgyát az alábbiak szerint jelölte meg: A Millenáris Park területén található kiállítás és rendezvényközpont épületkomplexum további 5 hónapra vonatkozó üzemeltetése, valamint az újabb kiállításhoz kapcsolódó kulturális, mûvészeti és tudományos jellegû elõadások, események rendezési, szervezési tevékenységének ellátása.<br>
Ajánlatkérõ az eljárásfajta választását azzal indokolta, hogy a korábban elvégzett feladatok jellegébõl adódóan az indítandó eljárás tárgyát képezõ kiegészítõ feladatokat a tender nyertesén kívül más megfelelõ színvonalon nem tudja ellátni, és az eddig megvalósított programok teljesítésre kerültek, melynek színvonalával az ajánlatkérõ elégedett volt. A kiegészítõ szolgáltatások értéke nem haladja meg a korábbi beszerzés értékének 50%-át, továbbá mûvészeti és mûszaki indokok miatt a kiegészítõ szolgáltatás nem választható el az eddigi tevékenységtõl, ugyanakkor a program meghosszabbítása miatt a beszerzés feltétlenül szükséges a kitûzött célok megvalósulása érdekében. Ennek alapján ajánlatkérõ ajánlattételre a korábbi nyertes ajánlattevõt a Millenáris Produkciós Kulturális Szolgáltató Rt.-t hívta fel.<br>
Ajánlatkérõ elkészített ajánlati felhívását is mellékelte. E szerint a teljesítés határideje 2002. január 1-jétõl 2002. május 31-ig tart. Az ajánlat benyújtásának határideje a felhívás szerint 2001. december 5-e, mely napon került sor a tárgyalás tartására is, az eredményhirdetés idõpontja pedig 2001. december 6-a.<br>
Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, illetõleg a szerzõdés teljesítésére alkalmatlanná minõsítés szempontjait is.<br>
A Döntõbizottság elnöke 2001. december 5-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása egyértelmûen nem állapítható meg. Ennek alapján indítványozta a kérdéses közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Érdemi észrevételében az eljárásfajta választását pontosította és jogalapként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontját jelölte meg. Álláspontja szerint ezen törvényi hivatkozásra alapított eljárása jogszerû. Indoklásként elõadta, hogy korábban hirdetménnyel induló közbeszerzési eljárást folytatott le, melynek eredményeként a Millenáris Produkciós Kulturális Szolgáltató Rt.-vel 2001. április 17-én vállalkozási keretszerzõdést kötött. A vállalkozási keretszerzõdésben foglaltaknak megfelelõen az egyes feladatokról eseti szerzõdésben rendelkeztek. Ajánlatkérõnek a kiállítási épületeteket (B, C, D) a tervek szerint 2001. májusában kellett volna a beruházó Kisrókus Kft.-tõl átvenni. A kiállítás építési munkálatok ezt követõen 2001. májusától augusztusig tartottak volna, melyet a beépített informatikai prezentációs világítástechnikai, biztonsági és tûzvédelmi, valamint az integrált épületfelügyeleti rendszerek koordinatív próbaüzeme követett volna az év végéig. A próbaüzem célja az volt, hogy az ajánlatkérõ egy a vállalkozó által tervezett, szerelt és kivitelezett, valamint a szerelési munkálatokat végzõ szakemberek által tesztelt üzembiztos komplex rendszert vehessen át a vállalkozótól a kiállítás folyamatos és zavartalanüzemeltetése céljából. Ajánlatkérõ azonban a beruházás késedelme miatt a kiállítási épületeket csak 2001. szeptember 11-e után tudta átvenni, így a kiállítás építési munkálatok is csak ezután kezdõdhettek el. A korábbi terveknek megfelelõen a kiállítás 3 hónap alatt elkészült, és december közepén került átadásra. A tervezett 5 hónapos próbaüzemet ennek alapján 2001-re már nem tudja megvalósítani, ezt tette szükségessé jelen jogorvoslati eljárás tárgyát képezõ közbeszerzési eljárás lefolytatását.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek fennállnak, hiszen a korábbi közbeszerzés értékét a felek eseti szerzõdésben rögzítették, annak mértéke pontosan megállapítható az új eljárás üzemelési áraira vonatkozóan, illetõleg a b) pontban foglalt feltételek is fennállnak, hiszen a korábban kötött szerzõdés teljesítéséhez feltétlenül szükséges ez az 5 hónapos próbaüzem megvalósítása. Az eredeti eljárásban szereplõ feladat, a rendezvény tervezése és kivitelezése, melyek a kiállításhoz kapcsolódnak csak a kiállítás megnyitását követõen realizálhatók, mivel azok a kiállítási tematikához kapcsolódnak. Ezen túlmenõen, a 2002. májusig meghosszabbított mûködésre tekintettel az eredeti szerzõdésben nem szereplõ, de a Millenáris Park mûködésének tematikájához szorosan kapcsolódó rendezvényekkel is bõvíteni kívánják a park programját.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele, illetõleg tárgyaláson tett nyilatkozata alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapított eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
A Döntõbizottság ezt követõen vizsgálta, hogy jelen eljárásban ezen feltételek fennállása megvalósul-e.<br>
A Döntõbizottság tényként állapította meg, hogy ajánlatkérõ 2001. április 17-én vállalkozási szerzõdést kötött a Millenáris Programiroda Kht-vel, melynek tárgya volt a Millenáris Park területén található kiállítás és rendezvényközpontban a kiállítások megtervezése, elkészítése, a kiállítás megvalósítása és az ehhez kapcsolódó rendezvények megszervezése, a kiállítások mûködtetése. Ezen belül a konkrét feladatok esetén szerzõdéssel kerültek meghatározásra, melyek folyamatosan konkretizálódtak, bõvültek.<br>
A felek a szerzõdést 2001. december 31-ig terjedõ határidõre kötötték. Az építési beruházás az elõírt határidõben nem valósult meg, így szükségszerûen késedelmet szenvedett a kiállítások tényleges megvalósulása is, amely elõre nem látható okból állt elõ. Ennek alapján a korábban kötött szerzõdés teljesítése még folyamatban van.<br>
A Döntõbizottság elfogadta ajánlatkérõnek a jogorvoslati eljárás során tett azon pontosítását, hogy nem csupán arról van szó, hogy az építési beruházás késedelme miatt szükségszerû a korábban kötött szerzõdés határidejének meghosszabbítása, hanem arról, hogy a korábban kötött szerzõdés teljesítéséhez az eredeti szerzõdésben nem szereplõ olyan szolgáltatási igények teljesítése is szükséges, amelyet aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl. Ennek alapján szükségszerû a kiállítási anyagok kiegészítése olyan kapcsolódó szolgáltatások megvalósításával, melyek kellõ mélységben reprezentálják az adott kiállításhoz kapcsolódó szakterületet.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b) pontban foglalt feltételek fennállnak, és a rendelkezésre álló iratok alapján megállapítható volt, hogy az a) pontban foglalt feltétel is fennáll, hiszen a beszerzés értéke a korában kötött szerzõdés értékének 50%-át nem éri el.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folyatatott eljárást – ha a megindítására vagy a folytatására okot adó körülmény már nem áll fenn – megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 22.<br>
<br>
Dr. Engler Magdolna s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>