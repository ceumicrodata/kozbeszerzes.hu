<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1680)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.761/7/2001.<br>
<br>
Tárgy: a Magyar Gépjármûimportõrök Egyesülete által kezdeményezett jogorvoslati eljárás a Magyar Köztársaság Alkotmánybírósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Gépjármûimportõrök Egyesülete (1134 Budapest, Dózsa György út 53., a továbbiakban: kérelmezõ) jogorvoslati kérelmét, melyet a Magyar Köztársaság Alkotmánybírósága (1015 Budapest, Donáti u. 35–45., továbbiakban: ajánlatkérõ) "5 db személygépkocsi vétele" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
Ajánlatkérõ a rendelkezõ részben írt beszerzés tárgyában a Közbeszerzési Értesítõ 2001. augusztus 29-én megjelent 35. számában részvételi felhívást tett közzé tárgyalásos eljárás megindítására.<br>
A beszerzés tárgyát és mennyiségét az alábbiak szerint határozta meg:<br>
10 db 1054/2000. (VI. 30.) Korm. határozat mellékletét képezõ F-01-00 sz. állami normatíva szerinti felsõ középkategóriába tartozó személygépkocsi vásárlása, azok garanciális és garancián túli szervizelése, a Magyar Köztársaság Alkotmánybírósága jármûparkjának folyamatos lecserélésével, a használt személygépjármûvek bevizsgálását követõ eladásával.<br>
Ajánlatkérõ ezen részvételi felhívása a Közbeszerzési Értesítõ 37. számában 2001. szeptember 12-én visszavonásra került.<br>
Ajánlatkérõ ezt követõen 2001. november 13-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Ajánlatkérõ a tájékoztatóhoz ajánlati felhívást is csatolt, melyben a beszerzés tárgyát és mennyiségét az alábbiak szerint határozta meg:<br>
"Az 1054/2000. (VI. 30.) Korm. határozat mellékletét képezõ F-01-00 számú állami normatíva szerinti 8. sz. felsõ középkategóriába tartozó 5 db személygépkocsi vétele. A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése alapján lehetõség van a mennyiség +40%-os emelésére."<br>
Ajánlatkérõ ajánlattételre a VOLVO Autó Hungária Kft.-t hívta fel.<br>
Ajánlatkérõ az eljárásfajta választását azzal indokolta, hogy a korábban meghirdetett eljárása az ajánlatkérõ által elõre nem látható ok miatt került visszavonásra, és a gépjármûvek amortizációjára tekintettel a beszerzés az eredeti ütemezésének meghiúsulása miatt rendkívül sürgõssé vált. A korábbi hirdetmény és dokumentáció szöveg olyan megfogalmazást tartalmazott, amely alapján nem volt lehetséges megfelelõ ajánlat adása.<br>
E körülmény nem az ajánlatkérõ tevékenységének következménye volt, emiatt a sürgõsség oka nem az ajánlatkérõ mulasztására vezethetõ vissza.<br>
A beszerzés teljesítésére a felkért cégen kívül más cég nem alkalmas, a rövid teljesítési határidõ és a mûszaki feltételek miatt.<br>
Hivatkozott továbbá arra, hogy az ajánlatkérõ által üzemeltetett gépjármûflottából a beszerzés tárgyában megjelölt mennyiségû gépjármû elérte a 150 000 km nagyságrendû futásteljesítményt, ezért lecserélésük halasztást nem tûrõen sürgõssé vált.<br>
Az ajánlatkérõ felhatalmazással bír a tekintetben, hogy az Alkotmánybíróság személyét és munkakörülményeit érintõ alapvetõ kérdésekben belsõ szabályzatot alkosson. Ezen belsõ szabályzat része a beszerzési szabályzat.<br>
E szabályzat alapján az egységes arculat és megjelenés érdekében flottaüzemeltetésrõl döntöttek.<br>
Ajánlatkérõ nem tartozik a központosított beszerzés rendszerének hatálya alá, ezért a beszerzést a gépjármûflotta tekintetében jogszerûen bonyolíthatja saját hatáskörben.<br>
A beszerzési szabályzat alapján lefolytatott reprezentatív felmérés eredménye, hogy a korábban beszerzett és flottát képezõ jármûtípus lecserélése, és az egységes megjelenés megbontása nem indokolt.<br>
Ennek alapján elõzetesen megkeresték a flottába tartozó gépeket forgalmazó lehetséges két szállítót. Az egyik szállító nyilatkozott, hogy Budapest területén kizárólagos forgalmazói jogosítvánnyal nem rendelkezik, ennek alapján az ajánlatkérõ õt ajánlattételre felhívni nem tudta. A felkért ajánlattevõ rendelkezik Budapest területén kizárólagos forgalmazási jogosítvánnyal, így került sor nevezett cég felkérése ajánlattételre.<br>
A kérelmezõ 2001. november 29-én kezdeményezett jogorvoslati eljárást ajánlatkérõ közbeszerzési eljárása ellen. Kérte az jogsértés megállapítását, ajánlatkérõ felhívását a Kbt. szabályai szerinti eljárásra, ajánlatkérõ kötelezését az eljárási díj és költségei viselésére, valamint ideiglenes intézkedésként az eljárás felfüggesztését, illetve a szerzõdéskötés megtiltását.<br>
Indokolásként elõadta, hogy a Népszava 2001. november 16-i számából értesült, hogy ajánlatkérõ rendkívüli sürgõsségre hivatkozással, közzététel nélküli tárgyalásos közbeszerzési eljárást indított személygépkocsi beszerzésére, mely eljárásban kizárólag a VOLVO Autó Hungária Kft.-t hívta fel ajánlattételre.<br>
Az eljárás teljes egészében kizárja a verseny lehetõségét, így a kedvezményezett cég kivételével súlyosan sérti kérelmezõ tagvállalatai meghatározott körének érdekeit, valamint nem teszi lehetõvé a Kbt. preambulumában megfogalmazott azon elvárás érvényesülését, mely szerint a törvény célja az államháztartás kiadásának ésszerûsítése, a közpénzek felhasználásának átláthatóvá és a széles körû nyilvánosság által ellenõrizhetõvé tétele.<br>
A korábbi hirdetmény visszavonása és a közzététel nélküli tárgyalásos eljárás között eltelt két hónapban ajánlatkérõ kísérletet sem tett a nyilvánosság bevonásával lefolytatható eljárás megindítására, annak ellenére, hogy például a közzétételes gyorsított tárgyalásos eljárás szükséglete ezt lehetõvé tette volna. Ennek alapján nyilvánvaló, hogy a rendkívüli sürgõsségre való hivatkozás megalapozatlan.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû. A korábbi eljárás meghiúsulása, a gépjármûvek fokozott amortizációja olyan objektív körülmény, amelyre ajánlatkérõnek nem volt ráhatása. A rendkívül sürgõsség nem vezethetõ vissza ajánlatkérõi tevékenységre vagy mulasztásra.<br>
Hivatkozott ajánlatkérõ továbbá arra, hogy álláspontja szerint jelen ügyben kérelmezõ ügyfélképességgel nem rendelkezik. Kérelmezõ semmilyen érdeksérelmet nem valószínûsített az eljárásban, ugyanakkor szállítási képességgel nem rendelkezik, így ügyfél sem lehet. Álláspontja szerint jelen ügyben jogorvoslatot csak a szállítási képességgel rendelkezõ cégek tehetnek.<br>
A gépjármû-értékesítési szakmában a beszerzést fokozott figyelemmel kisérték a lehetséges szállítók. Tudomásuk szerint kérelmezõ már korábban is kezdeményezett a Közbeszerzések Tanácsánál eljárást a tárgyi beszerzés ellen, éppen ennek alapján indulta hivatalból kezdeményezett eljárás. Ennek alapján nem helytálló kérelmezõ azon állítása, hogy a Népszava 2001. november 16-i számából értesült az eljárásról.<br>
A VOLVO Kft. érdemi észrevételében közölte, hogy kérelmezõ az õ érdekeit csak közvetve képviseli, jelen esetben azért került sor a kérelmezõ részérõl eljárás indítására, hogy az autópiac áttekinthetõségét védje. Ez valamennyi gépjármûimportõr közös érdeke, még akkor is, ha egyes egyesületi tagcégek közvetlen üzleti érdekei nem egy irányba mutatnak.<br>
A Jaguár Kft. a jogorvoslati kérelem indításával egyetértett és azt támogatta.<br>
A Döntõbizottság a közbeszerzési eljárásban keletkezett iratok, alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a bizottság eljárása kérelemre, vagy hivatalból indul. A Kbt. 79. § (3) bekezdése szerint a kérelmezõ, az ajánlatkérõ, az ajánlattevõ, vagy egyéb olyan érdekelt nyújthatja be, akinek jogát, vagy jogos érdekét az e törvényben ütközõ tevékenység vagy mulasztás sérti, vagy veszélyezteti.<br>
A kérelmezõ fentiek szerint esetlegesen egyéb érdekelti minõségben kezdeményezhet jogorvoslati eljárást.<br>
Jelen esetben a kérelmezõ a Magyar Gépjármûimportõrök Egyesületének alapszabályában rögzített célja. "A Magyarországon mûködõ gyári kizárólagos gépjármûimportõrök érdekeinek feltárása és képviselete az állami szervek és hatóságok elõtt". Mindebbõl az alapszabályi rendelkezésbõl következik, hogy az egyesület nem egyik, vagy másik tagszervezetének a képviselõjeként, meghatalmazottjaként jár el, hanem a saját nevében indíthat jogorvoslati eljárást, amennyiben igazolja, hogy tagszervezetei mindegyikének ugyanazon okból sérti a közbeszerzési eljárás az érdekét.<br>
Ebbõl a szabályból következõen a jogorvoslati kérelem indításakor valamennyi tagszervezet érdekét képviselve kell eljárnia. Nem elfogadható az eljárás, ha csak egyes tagszervezetek érdekeit képviselve indít eljárást úgy, hogy az eljárás indítása sérti egy másik tagszervezet érdekét.<br>
Jelen esetben nyilvánvaló, hogy a tagszervezetek körébe tartozó VOLVO Kft. érdekét sérti a jogorvoslati eljárás indítása, hiszen a VOLVO Kft. az eljárásban ajánlattevõként felhívásra került, számára érdeksérelem nem keletkezett.<br>
A fentiek alapján megállapítható, hogy kérelmezõ jelen ügyben ügyfélképességgel nem rendelkezik, ennek alapján az ügy érdemi vizsgálatának eljárásjogi akadálya van.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 80. § (4) bekezdés, illetve a 88. § (1) bekezdés a) pontja alapján a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 7.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>