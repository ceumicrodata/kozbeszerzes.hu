<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1541)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.5/9/2002.<br>
<br>
Tárgy: a FUJIFILM Kft. jogorvoslati kérelme Miskolc Megyei Jogú Város Önkormányzat Semmelweis Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a FUJIFILM Kereskedelmi Kft.-nek (1134 Budapest, Váci út 19., képviseli: dr. S. Szabó Péter ügyvéd, 1051 Budapest József nádor tér 5–6. továbbiakban: kérelmezõ) Miskolc Megyei Jogú Város Önkormányzat Semmelweis Kórház-Rendelõintézet (3529 Miskolc, Csabai kapu 9–11., képviseli: dr. Kovács Zoltán ügyvéd, 3525 Miskolc, Széchenyi út 58. I/4., továbbiakban: ajánlatkérõ) "reagens, kötszer, varróanyag, varrógép, röntgenfilm, vegyszer, mûlencse, fertõtlenítõszer, élelmiszer és tejtermék beszerzése" tárgyú közbeszerzési eljárása ellen benyújtott jogorvoslati kérelmének helyt ad, megállapítja, hogy ajánlatkérõ megsértette a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és az 59. § (1) bekezdés elsõ fordulatát és ezért megsemmisíti ajánlatkérõnek a 4.369-tõl a 4.376. tételekre vonatkozó eljárást lezáró döntését.<br>
A Döntõbizottság kötelezi ajánlatkérõt, hogy a kérelmezõ részére a határozat kézbesítésétõl számított 15 napon belül 30 000 Ft (azaz harmincezer forint) igazgatási szolgáltatási díjat fizessen meg.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. szeptember 5-i 36. számában (5928) tette közzé ajánlati felhívását nyílt eljárás megindítására rendelkezõ részben megjelölt tárgyban.<br>
Ajánlatkérõ dokumentációt is összeállított és ebben – többek között – tételesen meghatározta a beszerzés tárgyát, részajánlat és többváltozatú ajánlat benyújtását is lehetõvé tette, részajánlattételt a dokumentációban felsorolt tételek vonatkozásában engedte meg.<br>
A röntgenfilmre és vegyszerre az alábbiak szerint határozta meg igényét és a részajánlattétel lehetõségét:<br>
Megnevezés	Kiszerelés	Mennyiség<br>
			(doboz)<br>
<br>
4.369. fixáló		70<br>
<br>
4.370. hívó		45<br>
<br>
4.371. lapfilm	13 × 18	13<br>
<br>
4.372. lapfilm	18 × 24	130<br>
<br>
4.373. lapfilm	20 × 40	130<br>
<br>
4.374. lapfilm	24 × 30	80<br>
<br>
4.375. lapfilm	30 × 40	90<br>
<br>
4.376. lapfilm	35 × 35	170<br>
<br>
4.377. rollfilm	  70 × 30,5	180<br>
<br>
4.378. rollfilm	100 × 45	220<br>
<br>
4.379. rollfilm	110 × 30,5	120<br>
Valamennyi lapfilm zöldérzékeny.<br>
Az ajánlati felhívás 13. a) pontja szerint az ajánlatok elbírálásának szempontja: a legalacsonyabb összegû ellenszolgáltatás.<br>
Az ajánlattételi határidõig, 2001. december 11-ig, a röntgenfilmre és vegyszerre vonatkozó 4.369-tõl 4.376. tételre az AGFA Hungária Kft. és a kérelmezõ nyújtotta be az ajánlatát, az AGFA Hungária Kft. két változatban és ajánlata kiterjedt a 4.377–4379. tételek alatti rollfilmekre is. Az AGFA Hungária Kft. ajánlati árai minden egyes tételnél magasabbak voltak a kérelmezõ által vállalt áraknál.<br>
Ajánlatkérõ 2001. december 19-én hirdette ki az eljárást lezáró döntését. Mindkét ajánlattevõt alkalmasnak és mindkét ajánlatot érvényesnek fogadta el. Az eljárás nyertese az AGFA Hungária Kft. lett az "A" változatú ajánlatával, az általa megajánlott tételek vonatkozásában.<br>
Az ajánlatkérõ elkészítette az írásbeli összegezést, ez tartalmazza mindkét ajánlattevõ által az egyes tételekre megajánlott árat. Ajánlatkérõ az értékelését azzal indokolta, hogy a kérelmezõnél korrekciós költségként figyelembe vette a szükségesen beszerzendõ gépek ellenértékét.<br>
A kérelmezõ 2001. január 3-án nyújtotta be a jogorvoslati kérelmét, ebben kérte ajánlatkérõnek a 4.369–4.376. tételekre hozott eljárást lezáró döntésének a megsemmisítését és ideiglenes intézkedésként a szerzõdéskötés megtiltását.<br>
Álláspontja szerint jogsértõ ajánlatkérõ döntése, mert az elbírálási szempont a legalacsonyabb összegû ellenszolgáltatás volt és a nyertes árai magasabbak voltak, más körülményt pedig döntése meghozatala során nem vehetett volna figyelembe. Hivatkozott arra is, hogy az általa ajánlott röntgenfilmek és vegyszerek alkalmazásához minden feltétel adott ajánlatkérõnél, így korrekcióra alapot adó körülmény nincs.<br>
Ajánlatkérõ a jogorvoslati kérelem elutasítását kérte.<br>
Elõadta, hogy valóban tételenként biztosította a részajánlattételt. Azonban a kérelmezõnek, mint szakcégnek tudnia kellett, hogy valamennyi röntgenfilmre és vegyszerre együttesen kell ajánlatot tenni, ugyanis eltérõ gyártótól származó termékek egyszerre való használata a képalkotás minõségét rontaná. A kérelmezõ pedig a rollfilmre nem tett ajánlatot, így azt mindenképpen a másik ajánlattevõtõl kellett volna beszerezni és ebben az esetben a felhasználáshoz szükséges vegyszert ismételten megvásárolni. Hivatkozott továbbá arra, hogy mivel jelenleg az AGFA márkájú röntgenfilmeket és vegyszereket használják, amennyiben áttérnének FUJI típusra szükségessé válna a kazetta és a fóliapárok cseréje, valamint az elõhívó berendezések teljes körû szervizelése. Ajánlatkérõ ezért ezeket – a több százezer forintos – ráfordításokat az értékelés során a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése alapján korrekcióként, mint õt terhelõ ráfordítást hozzászámította a kérelmezõ ajánlati árához és így állapította meg, hogy nyertes ajánlati árai alacsonyabbak.<br>
Egyéb érdekeltként az AGFA Hungária Kft. a jogorvoslati kérelem elutasítását kérte.<br>
Észrevételében szintén hivatkozott arra, hogy kérelmezõ nem tett ajánlatot a rollfilmekre, így az mindenképpen csak tõle szerezhetõ be. Álláspontja szerint pedig szükséges a radiológiai képalkotás megfelelõ minõsége érdekében a kazetta-fólia-film rendszer, továbbá a kidolgozás vegyszereinek cégazonossága. Utalt arra is, hogy amennyiben ajánlatkérõ FUJI filmekre, illetve vegyszerre térne át szükségessé válna a hívógépek soron kívüli karbantartás jellegû teljes tisztítása, próbafelvételek készítése, amelyeknek jelentõs költségkihatása van.<br>
A Döntõbizottság D.5/8/2002. számú határozatában a kérelmezõ kérelmére ideiglenes intézkedésként a 4.369–4.376-os tételek vonatkozásában az eljárást lezáró szerzõdés megkötését megtiltotta.<br>
A Döntõbizottság a kérelmezõ jogorvoslati kérelmét alaposnak találta és az alábbi indokokra tekintettel megállapította, hogy jogsértõ ajánlatkérõ értékelése 4.369–4.376-os tételek vonatkozásában.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése az alábbiakat mondja ki:<br>
"Az ajánlatkérõ az ajánlatokat a felhívásban meghatározott értékelési szempont alapján bírálja el."<br>
A Döntõbizottság ajánlatkérõ ajánlati felhívása és dokumentációja alapján megállapította, hogy a beszerzés tárgyát röntgenfilmek és vegyszerek képezték, a részajánlattétel mindenegyes tételre – filmre, vegyszerre külön-külön is – megengedett volt. Ajánlatkérõ felhívásában – 13. a) pont – egyértelmûen a legalacsonyabb összegû ellenszolgáltatást jelölte meg az elbírálás szempontjaként.<br>
A benyújtott – fentiekben ismertetett – ajánlatokból egyértelmûen megállapítható, hogy 4.369-4.376-os tételek vonatkozásában a nyertesnek kihirdetett AGFA Hungária Kft. ajánlati árai minden egyes tételnél magasabbak a kérelmezõénél. Így ajánlatkérõ értékelése sérti a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
A Döntõbizottság nem fogadta el ajánlatkérõ azon hivatkozását, hogy korrekciós tényezõként a fentiekben ismertetett körülményeket figyelembe vette.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése lehetõvé teszi azt, hogy ajánlatkérõ az ajánlati felhívásában rendelkezzen arról, hogy az ajánlatokat a legalacsonyabb összegû ellenszolgáltatás vagy az összességében legelõnyösebb ajánlat szempontja alapján bírálja el. Ajánlatkérõ ezen két lehetõség közül a legalacsonyabb összegû ellenszolgáltatás szempontját választotta.<br>
A <a href="http://net.jogtar.hu/jr/gen/getdoc.cgi?docid=99500040.tv#3">Kbt. ezen 3</a>4. § (1) bekezdés a) pontjában meghatározott legalacsonyabb összegû ellenszolgáltatás elbírálási szempont a beszerzés tárgyát képezõ termékekre vonatkozik. A Kbt. hatálya a visszterhes szerzõdések alapján történõ beszerzésekre terjed ki, ennek megfelelõen a Kbt. 34. § (1) bekezdés a) pontja a beszerzés ellenértékét, az ellenszolgáltatást jelöli meg. A konkrét esetben a beszerzett röntgenfilmek és vegyszerek ellenszolgáltatása: azok ára. Így jogsértõ, hogy ajánlatkérõ az értékelése során nemcsak a röntgenfilmek és vegyszerek árát vette figyelembe, különösen azért, mert tételenként lehetett részajánlatot benyújtani.<br>
Valóban az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése kimondja:<br>
"Az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell vennie az õt terhelõ, a közbeszerzéshez kapcsolódó valamennyi ráfordítást."<br>
Ezen rendelkezés azonban szigorú feltételek mellett teszi csak lehetõvé a korrekció alkalmazását, amelyek ajánlatkérõ közbeszerzése esetén nem állnak fenn. Az egyik feltétel, hogy csak a konkrét közbeszerzésével összefüggõ körülményt vehet figyelembe. A beszerzés konkrét tárgyai filmek és vegyszerek voltak. Ezek vonatkozásában pedig ajánlatkérõ sem a felhívásában, sem a dokumentációjában nem jelölt meg olyan mûszaki követelményrendszert, specifikációt, amely miatt a késõbbiek során "ráfordításokra" hivatkozhatna. Épp ellenkezõleg minden tétel vonatkozásában lehetõvé tette a részajánlat benyújtását, így utólag a roll filmekre tett ajánlat hiányát, az ajánlat "nem teljeskörûségét" nem sérelmezheti. Úgyszintén nem adott arról tájékoztatást, hogy jelenleg milyen technológiai rendszert alkalmaz a kórházban és már maga az ajánlatkérés is kifejezte azt – figyelemmel a piaci szereplõkre, a termékeket gyártókra, forgalmazókra –, hogy különbözõ márkájú termékek kerülnek megajánlásra. Erre tekintettel jogsértõ utólag az értékelése során a orvosszakmai, képminõségi szempontokat értékelni az ajánlatok elbírálása során.<br>
A Döntõbizottság álláspontja szerint az ajánlatkérõ által hivatkozott körülmények olyanok, hogy amennyiben azokat az ajánlatkérõ figyelembe kívánja venni, arról elõzetesen az ajánlattevõk részére – tekintettel az esélyegyenlõség alapelvére is – tájékoztatást kellett volna nyújtani és esetlegesen más elbírálási szempontot meghatározni. A legalacsonyabb összegû ellenszolgáltatás szempontja szerinti értékelés során ezen körülmények – szakmai helytállóságuk esetén sem, amelyet a Döntõbizottság nem is vizsgált – már nem vehetõk figyelembe.<br>
Ajánlatkérõ jogsértõ értékelése vezetett ahhoz, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés elsõ fordulatát is.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés elsõ fordulata értelemében: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott szempontok egyike szerint a legkedvezõbb ajánlatot tette."<br>
Az eljárás nyertese pedig a legalacsonyabb összegû ellenszolgáltatás elbírálási szempont esetén nem lehet az, aki a legmagasabb összegû ellenszolgáltatást vállalta a beszerzés tárgyát képezõ tételek esetén.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a fenti indokokra tekintettel a Kbt. 88. § (1) bekezdés d) pontja alapján megállapította, hogy ajánlatkérõ megsértette a Kbt. 55. § (6) bekezdését és az 59. § (1) bekezdés elsõ fordulatát, ezért a Kbt. 88. § (1) bekezdés c) pontja alapján megsemmisítette ajánlatkérõnek a 4.369–4.376-os tételekre vonatkozó eljárást lezáró döntését.<br>
A Döntõbizottság a jogsértés reparálhatóságára tekintettel mellõzte a bírság kiszabását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. január 29.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>