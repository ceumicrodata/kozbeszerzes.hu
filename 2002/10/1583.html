<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1583)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.813/8/2001.<br>
<br>
Tárgy: a SADE Magyarország Mélyépítõ Kft. jogorvoslati kérelme Monor Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SADE Magyarország Mélyépítõ Kft. (1117 Budapest, Budafoki út 72–74. sz., képviseli: dr. Óvári Judit ügyvéd, 6721 Szeged, Vadász u. 8. sz., a továbbiakban: kérelmezõ) kérelmét, melyet a Monor Város Önkormányzata (2200 Monor, Kossuth Lajos u. 78–80. sz., a továbbiakban: ajánlatkérõ) "Monor, Monorierdõ vízellátása (kiviteli tervek készítése – NA 250 KM PVC 1800 fm, NA 200 KM PVC 3234 fm, NA 150 KM PVC 6541 fm, NA 100 KM PVC 25971 fm), valamint a szükséges út, közterület helyreállítások elvégzése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 37. számában 6619/2001 sz. alatt 2001. szeptember hó 12-én a rendelkezõ részben megjelölt tárgyú közbeszerzés tárgyában elõminõsítési eljárás megindítására tett közzé részvételi felhívást. Ennek 2. c) pontjában az ajánlatkérõ elõírta, hogy az ajánlat tárgyát képezõ szerzõdés a Ptk. 389. §-a szerinti fõvállalkozói szerzõdés, a 4. pontban pedig, hogy a teljesítés határideje vagy a szerzõdés idõtartama 2004. április 30., de az ajánlatkérõ ennél korábbi teljesítést is elfogad.<br>
A 2001. október hó 9-i jelentkezési határidõig 8 cég nyújtotta be a részvételi jelentkezést. A részvételi szakasz eredményhirdetésén mind a 8 jelentkezõt alkalmasnak minõsítették és az ajánlati felhívást részükre 2001. október 29-én írásban megküldték.<br>
Az ajánlati felhívás 8. pontjában az ajánlatkérõ megjelölte, hogy az ajánlatokat az összességében legkedvezõbb ajánlat szempontja alapján fogja elbírálni. A bírálati részszempontok meghatározásra kerültek a súlyszámokkal a következõk szerint:<br>
részszempontok	súlyszámok<br>
– pénzügyi ütemezési és fizetési feltételek (figyelemmel az ajánlati dokumentációban megadott évenkénti forrásütemezésre)	4<br>
– kötbér felelõsség mértéke	3<br>
– ajánlati ár	2<br>
– teljesítési határidõ (figyelemmel az elõteljesítés lehetõségére)	1<br>
A részszempontok értékelése során a tartalmi elemenként adható pontszám 1–100 pont.<br>
Az ajánlatkérõ a felhívás 10. pontjában megjelölte az eredményhirdetés idõpontját 2001. december hó 20. 10.00 órában, míg a 11. pontban szerzõdéskötési idõpontként 2001. december 28. 10.00 órát jelölte meg.<br>
Az ajánlatkérõ pályázati feltételek címû dokumentációt bocsátott az ajánlattevõk rendelkezésére, melyben meghatározta a részletes ajánlati feltételeket. Ennek 8.4. pontjában meghatározta, hogy az ajánlatokhoz pénzügyi-mûszaki ütemtervet kell készíteni, melyben igazodni kell ahhoz, hogy az ajánlatkérõnek 2002-ben 47%, 2003-ban 25%, 2004-ben 28% pénzügyi fedezet áll rendelkezésére.<br>
A pályázati feltételek, illetve dokumentáció 8.6. pontjában a kötbérfeltételeket határozta meg az ajánlattevõ. Késedelmes teljesítés esetén ajánlattevõ minimálisan az elsõ 30 nap folyamán napi 0.1%, a következõ 30 nap folyamán napi 0.2%, az ezt meghaladó késedelem esetén napi 0.3%, de legfeljebb 4% kötbérfelelõsséget tartozik vállalni. Hibás teljesítés esetén a minimum kötbér felelõsség 2%, míg a lehetetlenülés és meghiúsulás esetén a minimum kötbér felelõsség 4%. A kötbér vetítési alapja az érintett mûszaki tartalomra vonatkozó nettó vállalási ár.<br>
Az ajánlattevõk ezeknél a feltételeknél kedvezõbb feltételek vállalására is ajánlatot tehettek ezen pont szerint.<br>
Helyszíni konzultációra is sor került, melyen a kérelmezõ is részt vett, megbízottja kérdéseket is tett fel, melynek jegyzõkönyvét minden ajánlattevõ megkapta, az írásban feltett kérdésekre is válaszolt ajánlattevõ.<br>
Az ajánlattételi határidõre 2001. december 10-ére 6 ajánlat érkezett, nevezetesen a DIAMIT Rt., INNOTERV Rt., KÖTIVIÉP B Kft., INFRA-SERVICE Kft., INFRA-START Kft., valamint a kérelmezõ részérõl.<br>
A bírálati szakban az INFRA-SERVICE Kft. és a KÖTIVIÉP B Kft.-tõl magyarázatot kértek a kirívóan alacsony vállalási árra.<br>
Az ajánlatokat bizottság értékelte a közbeszerzés bonyolítója a KZ Horizontál Kft. elõkészítõ értékelése alapján, majd a döntést a képviselõtestület hozta, mely szerint valamennyi ajánlat érvényes és az összességében legkedvezõbb ajánlatot az INFRA-START Kft. tette.<br>
Az eredményhirdetésre 2001. december hó 20-án került sor, amelyen a fenti döntésnek megfelelõ eredményt kihirdették és ismertették az összegzés tartalmát.<br>
Kérelmezõ 2001. december hó 22-én nyújtotta be jogorvoslati kérelmét, melynek elsõ kérelmi eleme szerint a nyertes ajánlatának pénzügyi ütemezése nem felelt meg a pályázati feltételek 8.4. pontja szerinti feltételeknek, mely szerint a vállalkozási díj 28%-ának 2004. évre kell esnie. Az összegzés adatait figyelembe véve ezen feltételnek a nyertes ajánlattevõ ajánlata azért nem felelt meg, mert az INFRA-START Kft. teljesítési határideje 2002. december 31., az átutalási idõ 120 nap, tehát a fizetési határidõ 2003. április 30. Ekként a nyertes ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. A második kérelmi elem szerint a nyertes ajánlattevõ késedelmi kötbér vállalása túlzott mértékû (napi 10%), adott esetben bírósági úton mérsékelhetõ lenne, a Ptk. 247. §-a alapján. A késedelmi kötbérvállalás továbbá nem felel meg a pályázati feltételek 8.6. pontjának, tekintettel arra, hogy a vállalt késedelmi kötbér csak az elsõ 10 napra szól, ezért a Kbt. 52. § (2) bekezdés d) pontja szerint szintén érvénytelen. A harmadik kérelmi elem szerint az ajánlatkérõ a Kbt. 62. § (2) bekezdésébe ütközõ módon határozta meg a szerzõdéskötés idõpontjaként 2001. december 28-át, azonban ezzel kapcsolatban a kérelmezõ a tárgyaláson a kérelmét visszavonta.<br>
A Döntõbizottság a 813/3/2001. számú határozatában 2001. december hó 27-én ideiglenes intézkedésként a szerzõdéskötést megtiltotta a rendelkezésre álló adatok alapján.<br>
Ajánlatkérõ érdemi észrevételében kérte a jogorvoslati kérelem elutasítását. Álláspontja szerint valamennyi ajánlattevõ pénzügyi ütemezése megfelelt a pályázati feltételek 8.4. pontjának. Az ajánlatkérõ az ajánlattevõ kötbérvállalását nem mérsékelheti, az ajánlat tartalmi elemeit nem vizsgálhatja felül.<br>
Az INFRA-START Kft. érdemi észrevételében kérte a jogorvoslati kérelem elutasítását, alaptalanságra hivatkozva, tekintettel arra, hogy ajánlata mindenben megfelel az ajánlati felhívás és a dokumentáció feltételeinek. A szerzõdés tervezetük 1. számú melléklete szerint (mûszaki-pénzügyi ütemezési táblázat) a sikeres próbaüzem befejezését követõen 2004. januárban kívánják csak végszámlájukat benyújtani.<br>
A kötbérvállalásuk is megfelel a dokumentáció feltételeinek, mert a kötbér maximumát határozták meg, (4%), nem pedig a napok számát. A késedelmi kötbér valamint a hibás teljesítési és meghiúsulási kötbér vállalásuk az eddigi referencia teljesítményük alapján reális, a késedelmi kötbér mértéke nem a jegyzett tõke, hanem a saját tõke (2 milliárd Ft) volumenéhez képest vizsgálandó. A kötbér csökkentése esetén is az õ ajánlatuk lenne a legkedvezõbb. Végül kérte, hogy a Döntõbizottság vizsgálja meg, hogy a kérelmezõ eleget tett-e a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(9) bekezdésben foglaltaknak, azonban erre vonatkozóan a Kbt. 80. § (1)–(2) bekezdése szerinti alakszerû jogorvoslati kérelmet nem terjesztett elõ.<br>
A Döntõbizottság a felek által becsatolt nyilatkozatok, dokumentumok, a felek tárgyaláson tett nyilatkozatai alapján megállapította, hogy a jogorvoslati kérelem alaptalan.<br>
Az INFRA-START. Kft. által benyújtott generál építési szerzõdés 7. pont 1. és 2. bekezdése szerint a vállalkozó a mûszaki teljesítést követõen próbaüzem lefolytatására köteles 12 hónap idõtartamban. Ekként a szerzõdés teljesítésének véghatárideje a 2002. december hó 31-i teljesítési határidõhöz képest 1 évvel meghosszabbodik. Ugyanezen pont 4. bekezdése tartalmazza azt, hogy a végszámla benyújtásának feltétele a sikeres próbaüzem. A szerzõdés mellékletét képezõ pénzügyi-mûszaki ütemezés szerint 2004. januárban, azaz a sikeres próbaüzemet követõen kerül sor bruttó 156 240 000 Ft összegû végszámla benyújtására, mely az INFRA-START Kft. bruttó vállalási árának 28%-a.<br>
A dokumentáció 8.6. pontjában foglalt, a késedelmi kötbérre vonatkozó feltételek valóban 4% kötbérmaximumot írtak elõ, azonban e pont utolsó rendelkezése szerint az ajánlattevõk az e pontban rögzített feltételeknél kedvezõbb feltételek vállalására ajánlatot tehetnek. Maga a kérelmezõ is ajánlatában (vállalkozási szerzõdés tervezet 11.4. pont) szintén e lehetõséggel élve az elsõ 30 napra napi 1%, az ezt követõ 30 napra napi 2%, ezt követõen napi 3% késedelmi kötbért vállalt, tehát a 4%-os maximumot 1 héten belül elérte, ezt követõen kedvezõbb feltételeket vállalt a megadott kötbérhatárhoz képest.<br>
A kötbér, a szerzõdés biztosítéka, tehát a megrendelõnek érdekében áll, hogy a lehetõ legmagasabb mértékû ajánlatot kapja erre a szerzõdési feltételre. A dokumentációban foglalt ajánlatkérõi kötbér feltételek összefüggõ rendszert alkotnak, és az ajánlatkérõ az összességében minél kedvezõbb kötbér feltételekben érdekelt. Ajánlatkérõ megengedte az általa meghatározott kötbérfeltételeknél kedvezõbb feltételek vállalását, ezért az ilyen ajánlatok nem lehetnek érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
Az INFRA-START Kft. ajánlata a fenti jogszabályi feltételnek mind a pénzügyi, mûszaki ütemezés, mind pedig a kötbérfeltételek vonatkozásában megfelelt.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában jogkörében eljárva a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy a jogsértés nem került meghatározásra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 21.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>