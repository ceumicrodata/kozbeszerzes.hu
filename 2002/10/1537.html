<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1537)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.804/9/2001.<br>
<br>
Tárgy: a Magyar Egészségügyi Mosodák Kft. jogorvoslati kérelme a Szabolcs-Szatmár-Bereg Megyei Önkormányzat Nyíregyháza, Jósa András Megyei Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Egészségügyi Mosodák Kft. (1087 Budapest, Asztalos Sándor u. 8–12., képviseli: dr. Kimlei Zsuzsanna ügyvéd, 1064 Budapest, Rózsa u. 64., a továbbiakban: kérelmezõ) jogorvoslati kérelmének, melyet a Szabolcs-Szatmár-Bereg Megyei Önkormányzat Nyíregyháza, Jósa András Megyei Kórház (4400 Nyíregyháza, Szent István u. 68, a továbbiakban: ajánlatkérõ) "Jósa András Megyei Kórház kezelésében álló mosoda üzemeltetése, a bértextília biztosítása. A meglevõ tárgyi feltételek javítása, fejlesztése a leendõ szolgáltató részérõl tõkebefektetéssel" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (1) bekezdését és erre tekintettel Kbt. 24. § (2) bekezdését, ezért az ajánlati felhívást megsemmisíti.<br>
Ezt meghaladóan a kérelmezõ jogorvoslati kérelmét elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, a kérelmezõ részére 30 000 Ft, azaz harmincezer forint igazgatásszolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg.<br>
Ajánlatkérõ a rendelkezõ részben meghatározott beszerzés tárgyában nyílt eljárás keretében, szállítási szerzõdés formájában kért ajánlatot a Közbeszerzési Értesítõ 2001. november 14-ei 46. számában a 8195/2001. számon megjelent felhívásában.<br>
A dokumentációt kérelmezõn kívül még a Miskolci Patyolat Rt. és a Nyírségi Patyolat Rt. vásárolta meg.<br>
Helyszíni bejárásra és a konzultációra 2001. december 12-én került sor, melyen a jelenléti ív szerint mindegyik pályázó képviseltette magát.<br>
Kérelmezõ 2001. december 19-én jogorvoslati kérelmet terjesztett elõ a Döntõbizottsághoz, melyben sérelmezte, hogy az ajánlati felhívási dokumentációban elõírtak nem felelnek meg az ajánlati felhívásnak és sértik a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdésben foglaltakat, miszerint ajánlatkérõ köteles biztosítani a verseny tisztaságát, valamint az esélyegyenlõséget.<br>
Álláspontja alátámasztásaként elõször kifejti, hogy a dokumentáció II/5. pontjában ajánlatkérõ elõírta, hogy az energetikai rekonstrukció megvalósításához – az elkészült kiviteli tervek alapján – az ajánlatkérõ által beszerzendõ 2 db 1 tonnás gyorsgõzfejlesztõt ajánlattevõnek, illetve a leendõ szolgáltatónak kell megfinanszíroznia 20–30 M Ft értékben. Továbbá ajánlatkérõ a 2001. december 12-i helyszíni bejáráson és konzultáción készült jegyzõkönyv 6. pontjában elõírta, hogy a gyorsgõzfejlesztõ beszerzéséhez szükséges tõkebefektetés 2002. március hónapban egy összegben esedékes, amennyiben a szerzõdéskötés 2002. február 1-jén jön létre. Kérelmezõ jogi álláspontja szerint a pályázati kiírási tárgyban "Ajánlatkérõ energetikai rekonstrukciójának (gyorsgõzfejlesztõ berendezése) finanszírozása nem felel meg a beszerzés tárgyának (mosoda üzemeltetése, bértextília biztosítása)".<br>
Kérelmezõ jogorvoslatának második kérelmi elemében sérelmezi, hogy a konkurens szolgáltatók textíliáinak szerzõdéskötés feltételeként elõírt megvételét az ajánlati felhívás nem tartalmazza, viszont az ajánlatkérõ a dokumentáció II/4. pontjában meghatározta, hogy: "Az ellátotti textília jelenleg részben kórházi tulajdonú, részben külsõ (Tetravent Kereskedelmi és Szolgáltató Kft. 3527 Miskolc, Sajószigeti út 5.) szolgáltató által biztosított bérelt textília formájában van biztosítva." Továbbá ajánlatkérõ az üzemeltetési szerzõdés megkötésének feltételeként elõírta, hogy a leendõ szolgáltatónak a külsõ szolgáltatók által biztosított, és az 5. számú mellékletben részletezett textíliákat 20 745 959 Ft értékben meg kell vásárolnia.<br>
Kérelmezõ a helyszíni bejárás és konzultáció alkalmával megállapította, hogy a szerzõdés megkötésének feltételeként kötelezõen elõírt textíliák részben a jelenlegi szolgáltató Tetravent Kft. nevével és emblémájával, részben az egyik ajánlattevõ (Miskolci Patyolat Szolgáltató Rt., 3527 Miskolc, Sajósziget út 5.) "Miskolc Bértextília 2000." illetve "Miskolc Bértextília 2001." kimoshatatlan jelöléssel vannak ellátva.<br>
Kérelmezõ kérte a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdés e) pontja szerinti ideiglenes intézkedés alkalmazását és a Kbt. 82. § (2) bekezdés a) pontja alapján a közbeszerzési eljárás felfüggesztését. Amennyiben kérelme megalapozottnak bizonyul, kérte a Kbt. 88. § (1) bekezdés b) pontja alapján hívja fel a jogsértés okozóját, az ajánlatkérõt a törvény szabályainak megfelelõ eljárására, illetve ajánlatkérõ döntésének megsemmisítését a c) pont szerint és az (1) bekezdés h) pontja szerinti költségtérítést.<br>
A Döntõbizottság a fenti elõzmények után a D.804/3/2001. számú határozatával a közbeszerzési eljárás felfüggesztését rendelte el 2001. december 21-én, majd 2001. december 22-i keltezéssel 2002. január 10-re tárgyalást tûzött ki.<br>
Kérelmezõ jogorvoslati kérelmét a tárgyaláson fenntartotta, illetve kiegészítette azzal, hogy ajánlatkérõ nem csak a Kbt. vonatkozó paragrafusait sértette meg, hanem a tisztességtelen piaci magatartás tilalmáról szóló 1996. évi LVII. törvényt is, mivel álláspontja szerint a mosodai szolgáltatást nem lehet tõkebefektetéstõl függõvé tenni, azzal összekapcsolni.<br>
Sérelmezte, hogy ajánlatkérõ meghatározta azt, hogy a korábbi szolgáltató kimoshatatlan jelzésével ellátott textíliát ajánlattevõk kitõl vásárolják meg és milyen áron. Állítása szerint más forrásból olcsóbban be tudja szerezni a textíliát, illetve az a rendelkezésére is áll, és használt textíliát nem kíván vásárolni.<br>
Sérelmezte továbbá, hogy az ajánlati felhívás nem tartalmazta az 5 millió Ft letétének kötelezettségét sem.<br>
Ajánlatkérõ írásbeli észrevételében, illetve a tárgyaláson elõadottak szerint eljárását jogszerûnek tartja, egyben a jogorvoslati kérelem elutasítását kéri.<br>
Indokolása szerint az ajánlati felhívás 3. a) pontjában szereplõ megfogalmazás: "A meglévõ tárgyi feltételek javítása, fejlesztése a leendõ szolgáltató részérõl tõkebefektetéssel" fedi a dokumentáció II/5. pontjában részletesen kifejtett tõkebefektetést.<br>
Álláspontja szerint a gyorsgõzfejlesztõk ugyanolyan tárgyi eszközei a mosoda mûködtetésének, mint pl. a mosógép, szárítóberendezések, vasalógépek.<br>
Ajánlatkérõ egyértelmû szándéka volt – a kórházban folyó energetikai rekonstrukció keretében – tõkebefektetéssel, illetve az ebbõl megvalósítandó eszközök beszerzésével a mosoda önálló üzemvitelének biztosítása.<br>
Ajánlatkérõ a jogorvoslati kérelem "mosoda üzemeltetése, bértextília biztosítása" tárgykörében elõadta, hogy az ajánlati felhívásban és a dokumentáció II/4. pontjában egyértelmûen megfogalmazta a bértextília-szolgáltatás elvárt feltételeit. A kórház 1996. szeptember 20-án kötött 5 évre szóló üzemeltetési szerzõdést a Tetravent Kereskedelmi és Szolgáltató Kft.-vel. Ezen üzemeltetési szerzõdés egy 1999. szeptember 5-én kelt – majd többször módosított – textilbérleti szerzõdéssel egészült ki. Ezen szerzõdés 6. pontja elõvételi jogot biztosít a kórház részére a bérbe adott textíliák megvásárlására. A bértextília szolgáltatására irányuló szerzõdés 2001. október 8-i határidõvel felmondásra került, és a kórház a textíliákat meg kívánja vásárolni. A kórház a megvásárolt bértextília-mennyiséget ugyanazon értéken adja át nyertes ajánlattevõnek, ezzel látják biztosítva a kórház folyamatos textilellátását. Az esélyegyenlõség elve sem sérül, hiszen mindegyik ajánlattevõnek, nyertessége esetén, ugyanazt a mennyiséget, ugyanazon az értéken kell megvásárolnia.<br>
Egyéb érdekeltként a Miskolci Patyolat Rt. írásbeli észrevételében és a tárgyaláson szóban is jogszerûnek tartotta tárgyi közbeszerzési eljárását és kérte a jogorvoslati kérelem elutasítását.<br>
Nyírségi Patyolat Rt. egyéb érdekelt a "bértextília szolgáltatás" jogorvoslati körben a kérelmezõ álláspontjával értett egyet.<br>
A Döntõbizottság a rendelkezésre álló iratok, és a tárgyaláson elhangzottak alapján, megállapította, hogy kérelmezõ kérelme részben megalapozott az alábbiak szerint.<br>
Kérelmezõ tárgyaláson elhangzott jogi felvetését, miszerint ajánlatkérõ az 1996. LVII. évi törvényt is megsértette, érdemben nem vizsgálta, mivel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>a szerint erre hatáskörrel nem rendelkezik.<br>
Kérelmezõ jogorvoslati kérelmét a tárgyaláson kiterjesztette a dokumentáció II/1.10. pontjában meghatározott letéti díjra is, abban a vonatkozásban, hogy az nem szerepel az ajánlati felhívásban.<br>
A Döntõbizottság megállapítja, hogy ez nem jogellenes, mivel a Ptk.-ban meghatározott szerzõdéskötési mellékkötelezettségnek minõsül, amit nem kötelezõ a Kbt. szerint az ajánlati felhívásban megjelölni. A letét a dokumentáció II/1.9. pontban meghatározott ajánlatkérõ tulajdonában lévõ és átadásra kerülõ tárgyi eszközök, épületrészek kárbiztosítására szolgál, mely összeget ajánlatkérõ visszafizeti, amint az átvett tárgyi eszközöket az üzemeltetõ visszaszolgáltatja. A letét mindegyik ajánlattevõre vonatkozó kötelezettség, ezért a Kbt. 24. § (1)–(2) bekezdését sem sérti.<br>
A Döntõbizottság a továbbiakban a kérelmezõ <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdésére alapított esélyegyenlõséget sértõ magatartás megállapítása iránti kérelmét vizsgálta, annak figyelembevételével, hogy az ajánlati felhívás 3. a) pontjában meghatározott és a dokumentációban foglalt közbeszerzés tárgya megfelel-e egymásnak.<br>
A jogorvoslati kérelem azon elemét, amely az ajánlati felhívás 3. a) pontja második mondatának jogsértõ voltának megállapítására irányul, a Döntõbizottság elutasítja és megállapítja, hogy az ajánlatkérõ ebben a körben nem sértette meg a Kbt. rendelkezéseit.<br>
A Döntõbizottság álláspontja szerint az ajánlati felhívásban meghatározott "A meglévõ tárgyi feltételek javítása, fejlesztése a leendõ szolgáltató részérõl tõkebefektetéssel" beszerzési tárgy meghatározás fogalmi körét az ajánlati dokumentáció II/5. pontjában kifejtettek – miszerint ez alatt 2 db 1 tonnás gyorsgõzfejlesztõ beszerzését is meg kell finanszíroznia a leendõ szolgáltatónak – nem haladja meg, azt csak pontosítja, részletezi. Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdését sem sértette meg, mivel ezen feltétel mindegyik ajánlatkérõre egyezõen vonatkozik.<br>
A jogorvoslati kérelem harmadik eleme, amely az ajánlati felhívás 3. a) pontjának elsõ mondatában meghatározott "...bértextília biztosítása" beszerzési tárgy meghatározás, és az ajánlati dokumentáció II/4. pontjában kifejtett "bértextília szolgáltatás" egymásnak ellentmondó meghatározására vonatkozik helyt ad és megállapítja, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését, amely a felhívás elkészítésének elvét tartalmazza, miszerint "Az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek".<br>
A Döntõbizottság álláspontja szerint, ajánlatkérõnek a felhívásban meg kell határoznia minden olyan lényeges szerzõdéses feltételt, körülményt, ami a majdan megkötendõ szerzõdésben szerepelni fog. Az eljárást megindító Közbeszerzési Értesítõben megjelenõ hirdetményben meg kell határozni a beszerzés lényeges feltételeit. A lehetséges ajánlattevõk az ajánlati felhívás nyilvános közzététele útján értesülnek a közbeszerzésrõl, annak tárgyáról, a szerzõdés lényeges feltételeirõl. Az ajánlati felhívásban közölt információkban bízva döntenek ajánlatkérõk, hogy részt kívánnak-e venni az eljárásban, hogy alkalmasnak tartják-e magukat a pályázaton való esélyes részvételre. Ezen feltételek tudatában vásárolják meg az ajánlati felhívásban meghatározott összegért az ajánlati dokumentációt.<br>
A jelen eljárásban ajánlatkérõ a beszerzés tárgyaként nem határozhatta meg azt a feltételt, hogy a nyertes ajánlattevõnek textília megvásárlása is feladata, mert a bértextíliák biztosítása során ajánlatkérõ nem beszerezni, hanem eladni akart, tehát a beszerzés tárgya körében szerepeltetni nem tudta. Ezért ajánlatkérõnek ezen szerzõdéskötési feltételre a 16. (Egyéb információk) pontban ajánlattevõk figyelmét fel kellett volna hívnia.<br>
A Döntõbizottság megállapította, hogy ajánlatkérõ az ajánlati felhívástól eltérõen határozta meg a dokumentációban a szerzõdéskötés lényeges feltételeit, azt egy új elemmel, szerzõdési feltétellel bõvítette ki.<br>
Minderre tekintettel a Döntõbizottság megállapította, hogy az ajánlatkérõ az ajánlati felhívás és a dokumentáció elkészítése során megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését is, mert az ajánlati felhívás, illetve a dokumentáció elkészítésekor nem lehetett kizárni azt, hogy a jelenlegi szolgáltató az eljárásban részt fog-e venni. Részvétele esetén az általa szolgáltatott és jelzésével ellátott textília eladása, illetve visszavásárlása számára elõnyt jelent a többi ajánlattevõvel szemben. Nyertessége esetén elõnyt élvezne arra tekintettel, hogy a textíliák megvásárlása számára valódi pénzmozgással nem járna, míg a többi ajánlattevõnek konkrét beruházást kell eszközölnie.<br>
Döntõbizottság nem foglal állást – hatáskör hiányában – a tekintetben, hogy reklám és verseny elõnyt jelent-e a konkurens szolgáltatók kimoshatatlan jelzésû textíliáinak további biztosítása más szolgáltató által.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében c) pontjánál biztosított jogkörében eljárva a Kbt. 88. § (1) bekezdésének d) pontja szerint a jogsértést megállapította és a c) pontja szerint döntött a felhívás megsemmisítésérõl, és a Kbt. 88. § (1) bekezdés h) pontja alapján rendelkezett a költségekrõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 21.<br>
<br>
Dr. Szaller Ottó s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>