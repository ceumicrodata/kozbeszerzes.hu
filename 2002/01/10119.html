<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10119)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.642/14/2001.<br>
<br>
Tárgy: a Középületépítõ Rt. és társa jogorvoslati kérelme a Pécsi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Középületépítõ Rt. (1056 Budapest, Molnár u. 19.) és a KÉSZ Kft. (6721 Szeged, Szilágyi út 2.), képviseli: dr. Bihary Tibor ügyvéd (1026 Budapest, Pasaréti út 59., a továbbiakban: kérelmezõ) által a Pécsi Tudományegyetem (7633 Pécs, Szántó Kovács János u. 1/B, képviseli: Számít Szövetkezet, 1025 Budapest, Törökvész út 95-97., a továbbiakban: ajánlatkérõ) "a Pécsi Tudományegyetem jogi-közgazdasági épület építészeti rekonstrukciója" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonása miatt - megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. augusztus 29-én megjelent 35. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában.<br>
A jelentkezés határidejéig 2001. szeptember 24-ig az alábbi cégek nyújtották be jelentkezésüket: Bau-Cont Rt., Strabag Kft., ZÁÉV Rt., Vegyépszer Rt., Magyar Építõ Rt., Hérosz Rt., Maszer Rt., Bayer Center Kft. és kérelmezõ, aki a KÉSZ Kft.-vel és a Kipszer Rt.-vel közösen nyújtotta be jelentkezését.<br>
Ajánlatkérõ a bontási eljárás során tényként rögzítette, hogy a kérelmezõ által benyújtott részvételi jelentkezésben a Középületépítõ Rt. és a KÉSZ Kft. által csatolt banki igazolás a felhívás ellenére nem szól arról, hogy a banknak van-e tudomása csõd-, illetõleg felszámolási eljárásról. A részvételi jelentkezések érdemi elbírálása megtörtént, és a nyilvános eredményhirdetésre 2001. szeptember 28-án került sor.<br>
Ajánlatkérõ döntése alapján a Bayer Center Kft. nem igazolta az alkalmasságát, a kérelmezõi közös részvételi jelentkezés pedig érvénytelen arra tekintettel, hogy a becsatolt banki igazolások nem feleltek meg a részvételi felhívásban foglaltaknak. Ajánlatkérõ az alkalmasnak minõsített részvételi jelentkezõket 2001. szeptember 28-án ajánlattételre felhívta.<br>
Kérelmezõ 2001. október 15-én nyújtott be jogorvoslati kérelmet ajánlatkérõ részvételi jelentkezésének érvénytelenné nyilvánító döntése ellen. Jogorvoslati kérelmében kérte, hogy a Döntõbizottság semmisítse meg ajánlatkérõnek a kérelmezõ részvételi jelentkezését érvénytelenné minõsítõ döntését, kötelezze ajánlatkérõt a költségek viselésére, és ideiglenes intézkedésként a közbeszerzési eljárást függessze fel. Indoklásként elõadta, hogy az ajánlatkérõ érvénytelenné nyilvánító döntése jogsértõ volt. Ajánlatkérõ elõírta, hogy a pénzintézeti igazolásban a bank nyilatkozzon arról, hogy van-e tudomása a részvételi jelentkezõvel szemben indított csõd- vagy felszámolási eljárásról. A közös jelentkezõk közül a kérelmezõnek és a KÉSZ Kft.-nek a pénzintézettõl beszerzett nyilatkozata szó szerint a fentieket nem tartalmazza, de tartalmilag teljes mértékben igazolja a jelentkezõk stabil pénzügyi helyzetét, hitelképességét, azt, hogy nincs tartozásuk. A csõd- és felszámolási eljárás egyébként is nyilvános adat, ez közzétételre kerül, így a banki nyilatkozat alapja tehát csak az lehet, ha a bank tekint be a hivatalos lapban, amelyet egyébként ajánlatkérõ is megtehet. A banki igazolás pontos szövegét nem tudják az ajánlattételre készülõ szervezetek meghatározni, a szöveg utólagos korrekciója pedig idõigényes. Egy esetleges hiánypótlás keretében lehetséges lett volna megfelelõ szövegû igazolás csatolása.<br>
Ajánlatkérõ a jogorvoslati kérelem elutasítását kérte. Álláspontja szerint a döntése jogszerû volt, a csatolt igazolás nem felelt meg az ajánlati felhívás elõírásának.<br>
A Döntõbizottság a jogorvoslati eljárást megindította, az eljárást lezáró döntését meghozta, melyben megállapította, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) bekezdését, ezért ajánlatkérõnek a részvételi szakaszban hozott eljárást lezáró döntését megsemmisítette. A határozat postázására 2001. november 12-én került sor.<br>
Kérelmezõ még ugyanezen a napon a késõ délutáni órákban fax útján bejelentette a Döntõbizottságnak, hogy a benyújtott jogorvoslati kérelmét visszavonja, és kérte a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni. Az Áe. 14. § (1) bekezdése így rendelkezik: az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárás folytatja.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 19.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
