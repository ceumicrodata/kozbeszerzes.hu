<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBES
</b></h2><FONT size=3><i><u></i></u>ZERZÉSI DÖNTÕBIZOTTSÁG (10114)<br>
<br>
1024 Budapest, Margit krt. 85.<br>
Ikt.sz.: D.726/7/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban Döntõbizottság elnöke) a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2-4., képviseli dr. Cziffra Csaba jogtanácsos, továbbiakban: ajánlatkérõ) "A Sándor-palota rekonstrukciós munkáin belül a történeti terek és egyéb hagyományos irodai funkciójú helyiségek berendezése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ 2001. november 9-én tájékoztatta a Döntõbizottság elnökét arról, hogy a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontja alapján hirdetmény közzététele nélküli tárgyalásos közbeszerzési eljárást indít a rendelkezõ részben megjelölt tárgyban.<br>
Tájékoztatója mellékleteként megküldte ajánlati felhívását, közölte az ajánlattételre felhívottak nevét és címét.<br>
A Döntõbizottság elnöke 2001. november 16-án jogorvoslati eljárást kezdeményezett ajánlatkérõ közbeszerzési eljárása ellen.<br>
A kezdeményezés indokolása szerint a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése az alábbiakat mondja ki: "A tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a Kbt. 70. § (1) bekezdése a) és e), valamint a (3) bekezdés a) pontja szerinti esetekben kell - a 9. számú mellékletben meghatározott minta szerinti - hirdetménnyel az ajánlattevõket részvételre felhívnia."<br>
Ajánlatkérõ 2001. november 21-én bejelentette, hogy ajánlati felhívását visszavonja, és erre tekintettel kérte a jogorvoslati eljárás megszüntetését.<br>
A Döntõbizottság ennek alapján megállapította, hogy az ajánlatkérõ részérõl közbeszerzési eljárás nincs folyamatban a beszerzés tárgyára vonatkozóan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. tv. (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A Döntõbizottság megállapította, hogy folytatásra okot adó körülmény - figyelemmel arra, hogy közbeszerzési eljárás már nincs folyamatban - nem áll fenn, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2001. november 22.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
