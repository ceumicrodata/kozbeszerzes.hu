<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10117)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.631/14/2001.<br>
<br>
Tárgy: az ÕRVÉD Kft. jogorvoslati kérelme az Észak-magyarországi Áramszolgáltató Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ÕRVÉD Vagyonõrzõ és Vagyonvédõ Szolgáltató Kft. (2310 Szigetszentmiklós, Rév út 105., képviseli: dr. Bacskó János ügyvéd, 1107 Budapest, Kékvirág u. 4., a továbbiakban kérelmezõ) jogorvoslati kérelmének, melyet az Észak-magyarországi Áramszolgáltató Rt. (3525 Miskolc, Dózsa György út 13., képviseli dr. Kalló János Márk ügyvéd, 1136 Budapest, Hollán Ernõ u. 4., a továbbiakban ajánlatkérõ) "új bekapcsolás és fogyasztásmérõ-szerelés, csatlakozóvezeték-szerelés, bõvítéses csere, TMK-mérõcsere, fogyasztásmérõ helyek mûszaki felülvizsgálata, ellenõrzése, tartozás miatti ki- és visszakapcsolás, az ideiglenesen a közcélú hálózatról történõ vételezés, kisfeszültségû, közcélú szabadvezetékrõl leágazó csatlakozóberendezések, méretlen fõvezetékek és fogyasztásmérõ helyek üzemzavaraival, káresetekkel és téves hibabejelentéssel kapcsolatos tevékenység" tárgyú közbeszerzési eljárás ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló többször módosított 1995. XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését és a Kbt. 52. § (2) bekezdés d) pontjára tekintettel a Kbt. 53. § (2) bekezdését, ezért ajánlatkérõ elõminõsítési szakaszt lezáró döntését megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki, a továbbiakban a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a kérelmezõ részére 30 000 Ft igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. augusztus 8-i számában részvételi felhívás közzétételével a rendelkezõ részben meghatározott tárgyú tárgyalásos közbeszerzési eljárást kezdeményezett:<br>
Ajánlatkérõ a részvételi felhívás 8. pontjában a mûszaki alkalmasság igazolására kért adatok között az alábbiakat írta elõ:<br>
"- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja alapján a teljesítésbe bevonni kívánt szakemberek - külön megjelölve a vezetõket - bemutatását, feltüntetve a nevüket, végzettségüket (mellékelve az ezt tanúsító okiratot) és szakmai gyakorlatukat, szerelõpárok bemutatását,"<br>
A felhívás 9. a) pontjában ajánlatkérõ a részvételre jelentkezõk alkalmassága elbírálásának szempontjai között a következõket határozta meg:<br>
"- a teljesítésbe bevonandó szakembereinek szakmai gyakorlata és végzettsége (saját magáé vagy alvállalkozójáé),<br>
- szerelõpáronként (saját magáé vagy alvállalkozójáé) egy szakképzett (villanyszerelõ), és egy kioktatott segítõ személy rendelkezésére bocsátása."<br>
A felhívás 9. b) pontjában ajánlatkérõ a szerzõdés teljesítésére alkalmatlanná minõsítés szempontjai között meghatározta, hogy:<br>
"- szerelõpáronként (saját vagy alvállalkozója) egy szakképzett (villanyszerelõ) és egy kioktatott segítõ személyt nem képes rendelkezésre bocsátani."<br>
Az ajánlatkérõ a meghívni kívánt ajánlattevõk keretszámát 15 cégben határozta meg.<br>
Az ajánlatkérõ a részvételi jelentkezõk számára dokumentációt is készített, amelynek 2.1.5. pontjában meghatározta a személyi feltételeket, a végrehajtásban közremûködõkkel szembeni követelményeket is.<br>
A részvételi jelentkezések benyújtásának határideje és azok felbontásának idõpontja 2001. szeptember 3-a volt. Eddig az idõpontig a kérelmezõvel együtt 19 jelentkezõ nyújtott be részvételi jelentkezést.<br>
Az ajánlatkérõ 2001. október 1-jén tartotta a részvételi jelentkezésekkel kapcsolatos eredményhirdetést, amelyen a K-EL Trend Kft.-t ajánlattételre alkalmatlannak, a kérelmezõ, a Kelemen Komplex Kft., a Forgó Erõsáramú Centrum Kft., és a VIKOH Bt. jelentkezését érvénytelennek, míg a GENERÁL ECO Kft., a GA Magyarország Kft., a VHSZ TITÁSZ Villamos Hálózatszerelési Kft., az EL-MÛ SZOLG Kft., az ESCORT Kft., az ELSÕ MAGYAR VAGYONVÉDELMI EGYESÜLÉS, az EM-AN Kft., a TESSAG Hungária Kft., a JUKO Kft., a BanKonzult Kft., a ZSG Hungária Kft., a FABRICOM Electrical-PVV Kft., a KABEL TEAM Kft. és az ABB Energir Kft. jelentkezését ajánlattételre alkalmasnak minõsítette, és az azokat benyújtó ajánlattevõket ajánlattételre felhívta.<br>
Kérelmezõ részvételi jelentkezésének érvénytelenségét az ajánlatkérõ azzal indokolta, hogy a részvételi felhívás 8. pontjában a mûszaki alkalmasság igazolására elõírtak szerint nem mutatta be külön megjelölve a teljesítésbe bevonni kívánt vezetõket.<br>
Kérelmezõ a Döntõbizottsághoz 2001. október 9-én nyújtott be jogorvoslati kérelmet, amelyben ajánlata érvénytelenné minõsítésének jogszerûségét vitatta. Kérte ideiglenes intézkedésként az eljárás felfüggesztését, valamint az ajánlatkérõnek a Kbt. szabályai szerinti eljárásra felhívását, az igazgatási szolgáltatási díj és a felmerült költségek viselésére kötelezését, az elõminõsítési szakaszt lezáró döntés megsemmisítését és a jogsértés megállapítását.<br>
Kérelmének indokaként írásbeli kérelmében és a tárgyaláson tett nyilatkozatában elõadta, hogy az ajánlatkérõ annak ellenére nyilvánította érvénytelenné részvételi jelentkezését, hogy az tartalmazta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja szerint a vezetõk megjelölését a szakemberek felsorolásában, ezzel megsértette az ajánlattevõk egyenlõ elbírálására vonatkozó törvényi elõírást és a felhíváshoz kötöttség szabályát. Sérelmezte, hogy ajánlatkérõ az általa a Kbt. 71/A. § (1) és (2) bekezdése szerint a felhívásban megjelölt 15 ajánlattevõnél kevesebbet hívott fel ajánlattételre és ezzel megsértette a Kbt.-nek a verseny nyilvánosságára vonatkozó rendelkezését. Sérelmezte továbbá azt, hogy ajánlatkérõ nem készített a részvételi jelentkezéshez szükséges megfelelõ dokumentációt.<br>
Ajánlatkérõ írásos észrevételében és a tárgyaláson tett nyilatkozatában elõadta, hogy a kérelmezõ részvételi jelentkezési anyagának 19-20. oldalán csak a szerelõket (szerelõpárokat) mutatta be, de nem jelölte meg szakembereit, és ezen belül sem ismertette külön a teljesítésbe bevonni kívánt vezetõket. Ennek hiányában a dokumentáció 2.1.5 pontjában elõírt követelmények teljesülése nincs biztosítva. Hiánypótlást nem rendelt el, ezért kérelmezõ jelentkezését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenné nyilvánította. A két szakaszból álló eljárást a Kbt. 63. § (8) bekezdésében elõírtak figyelembevételével folytatta le, amelyben a kérelmezõ által hivatkozott Kbt. 26. § (6) bekezdésére tekintettel a Kbt. 40. § (2) bekezdése és a 26. § (2) bekezdését nem sértette meg. Az eljárás során biztosította az esélyegyenlõséget, a verseny tisztaságát és nyilvánosságát, és dokumentációt is készített; ezekre tekintettel nem sértette meg a Kbt. 24. § (1)-(2) bekezdését és a Kbt. 37. § (1) bekezdését sem. Az alkalmasnak minõsített jelentkezõk száma nem érte el a 15-öt, ezért csak az alkalmasakat hívhatta fel ajánlattételre, ezért nem sértette meg a Kbt. 71/A. § (1) és (2) bekezdését sem. Az általa elõadottak alapján kérte a jogorvoslati kérelem alaptalanság miatti elutasítását.<br>
Egyéb érdekeltek érdemi észrevételt nem tettek.<br>
A Döntõbizottság D.631/8/2001. sz. határozatával a közbeszerzési eljárást ideiglenes intézkedéssel felfüggesztette 2001. október 20-án.<br>
A Döntõbizottság a rendelkezésére álló iratokból és a tárgyaláson tett nyilatkozatok alapján a következõket állapította meg.<br>
A Döntõbizottság elsõdlegesen a kérelmezõ részvételi jelentkezésének érvénytelenségét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A részvételi felhívás a teljesítésbe bevonni kívánt szakemberek - külön megjelölve a vezetõket - bemutatását (név, végzettség, az ezt igazoló okirat; szakmai gyakorlat) szerelõpárok ismertetését írta elõ.<br>
A dokumentáció 2.1.5. pontja elõírta a személyi feltételek között a szerelõpárokra, és szerelõkre vonatkozó követelményeket.<br>
A kérelmezõ jelentkezési anyagának 18. oldalán számszerûen bemutatta, hogy jelenleg 2 fõ FAM felelõssel, 6 fõ FAM üzemviteli vezetõvel, 47 fõ KIF 2 FAM és 14 fõ KIF 1 FAM végzettségû szerelõvel rendelkezik.<br>
A kérelmezõ jelentkezési anyagának 19. és 20. oldalán a következõk szerint mutatta be szakembereit:<br>
"Az alábbi szerelõinkkel (természetesen kioktatott kísérõikkel együtt) tudjuk a munkát megkezdeni:"<br>
Az összesen 40 fõ név szerint felsorolt villanyszerelõ és technikus képesítésû, 2-40 év gyakorlati idõvel rendelkezõ személyek közül, külön megjegyzésben volt megjelölve a területi vezetõ. A szakképzettséget (iskolai végzettséget) tanúsító okiratokat a kérelmezõ csatolta a jelentkezéséhez.<br>
A területi vezetõnek jelölt 6 fõ közül, a csatolt iskolai végzettséget és szakmai képesítést igazoló okmányok szerint, 4 fõ több villamos szakirányú szakmai, továbbá villamosenergia-ipari, villamosgép- és -berendezés-technikusi képesítéssel, 2 fõ villanyszerelõ mestervizsgával rendelkezik.<br>
A részvételi felhívás 9. a) pontja szerelõpáronként egy szakképzett és egy kioktatott segítõszemély rendelkezésre bocsátását írta elõ.<br>
A dokumentáció 2.1.5. pontjának 4. és 5. bekezdése az elõzõek szerinti szerelõpár kiállítását a fogyasztásmérõ helyeken végzett tevékenységre írta elõ azzal, hogy a szerelõpár egyik tagja minimum KIF2 FAM feljogosítással rendelkezõ szerelõ legyen. A dokumentáció 2.1.5 pontjának 6. bekezdése a csatlakozó vezeték be- és felszerelésére elõírta, hogy a szerelõ-pár mindkét tagja FAM-, közülük az egyik minimum KIF2 feljogosítással rendelkezõ szerelõ kell hogy legyen.<br>
A jelentkezési anyag 18. oldalán kérelmezõ bemutatta, hogy 47 fõ KIF2 FAM és 14 fõ KIF 1 FAM képesítésû szerelõvel rendelkezik.<br>
A Döntõbizottság álláspontja szerint tévedett az ajánlatkérõ, amikor a szerelõket bemutató névsorból azt a következtetést vonta le, hogy nem mutatta be vezetõ szakembereit, valamint hogy az kizárólag a szerelõpárok bemutatására vonatkozott, mivel mind a 40 személy szakképzett, akik közül bizonyos elõírt feladatokra (pl. csatlakozó vezeték) szerelõpárok alakulhatnak, továbbá kioktatott segítõkkel további szerelõ-párok jönnek létre.<br>
Ajánlatkérõ lehetõvé tette a dokumentáció 2.1.5. pontja szerint, hogy a szerelõpár másik tagja szakképesítés nélküli, de megfelelõen kioktatott, a részvételi jelentkezõvel nem feltétlenül munkaviszonyban álló munkavállaló is lehet. Értelemszerûen ezen személyek felsorolását az ajánlatkérõ nem igényelte.<br>
A felhívás 8. pontja többek között elõírta, hogy a teljesítésbe bevonni kívánt szakemberek közül, külön meg kell jelölni a vezetõket: A dokumentáció 2.1.1. pontja a tevékenységek végzése során a szerzõdéskötés idõpontjában érvényes szabványok és a Magyar Köztársaságban érvényes jogszabályok betartását írtvelõ.<br>
A villamos berendezések üzemeltetését szabályozó MSz EN 50110-1 szabvány 3.2.1. pontja a Munkavezetõ fogalmat úgy határozza meg, hogy az a munkavégzés irányításával megbízott és azért közvetlen felelõsséggel tartozó személy. Ezen felelõsségi kör egyes részei szükség esetén más személyekre átruházhatóak.<br>
A Villamosmû Mûszaki- Biztonsági Követelményei Szabályzat hatályba léptetésérõl szóló 8/2001. (II. 30.) GM rendelet mellékletének 2.35. pontja a Munkavezetõ fogalmára a szabvány szövegét a feljogosítottsággal egészíti ki. A 2.11. pont szerint feljogosított személy az olyan személy, aki személyre szóló, helyhez, idõhöz és feladatkörhöz kötött írásbeli megbízással (felhatalmazással) rendelkezik egy bizonyos munkafolyamat elvégzésére, irányítására, ellenõrzésére. Meghatározott körben önálló döntési és irányítási jogkörrel rendelkezik.<br>
A Döntõbizottság megállapította, hogy a kérelmezõ külön megjelölte a teljesítésbe bevont vezetõit, a részvételi felhívásban elõírt adatokat szolgáltatta. A vezetõk képzettségük és szakmai gyakorlati idejük (5-37 év) alapján alkalmasak a dokumentációban elõírtak elvégzésére. A Döntõbizottság álláspontja szerint nem következik a kérelmezõ azon nyilatkozatából, hogy a névsorban felsoroltakkal tudja a munkát megkezdeni, az, hogy az általa területi vezetõknek nevezett szakemberek a konkrét, különféle szerelési munkát ténylegesen is végezni fogják.<br>
A szabványban és a miniszteri rendelet szerinti szabályzatban munkavezetõnek meghatározott szakemberekre munkaköri leírásukra, feljogosítottságukra az ajánlatkérõ nem írt elõ követelményt. A felhívás és a dokumentáció is csak vezetõ kifejezést alkalmazott, továbbá nem határozta meg, hogy a vezetõ bemutatásán - a név, a végzettség és a szakmai gyakorlat ismertetésén túl - mit értett.<br>
Nem írta elõ ajánlatkérõ azt sem, hogy a külön megjelölést milyen formában kívánja, továbbá, hogy a vezetõket elkülönült szervezetként kellett volna bemutatni. Ezek alapján a vezetõk bemutatásának hiányát az ajánlatkérõ hiányosságként nem állapíthatta volna meg.<br>
A dokumentáció 2.2.5. pontja meghatározta a részvételi jelentkezõk feladatait: munkavédelmi oktatás, munkavédelmi feltételek biztosítása, egészségügyi alkalmasságra vonatkozó igazolás megszerzése, kisegítõ személyzet oktatása.<br>
A Döntõbizottság álláspontja szerint nem hivatkozhatott joggal az ajánlatkérõ arra sem, hogy a személyi feltételek között a jelentkezõk feladatává tette a munkavédelmi oktatást, a munkavédelmi feltételek biztosítását, és egészségügyi alkalmasságra vonatkozó igazolás megszerzését, a kisegítõ személyzet oktatását és ennek megfelelõ biztosítottságát a kérelmezõ nem bizonyította.<br>
Az indokolás elõzõ részében hivatkozott szabályzat 4.1. pontja az alapvetõ személyi feltételeire elõírja, hogy a villamosmû engedélyese üzemi munkára kizárólag csak olyan munkavállalót alkalmazhat, aki<br>
a) egészségileg alkalmas,<br>
b) rendelkezik az ellátandó feladatkörhöz szükséges szakmai ismeretekkel (alap-, közép- és felsõfokú végzettség, villamosmûvi speciális képesítések, helyismeret),<br>
c) rendelkezik tûzvédelmi, munkavédelmi, környezetvédelmi és elsõsegélynyújtási ismeretekkel,<br>
d) ha nem magyar anyanyelvû személy, akkor bizonyítottan érti a magyar nyelvet, és magyar nyelven a szakkifejezéseket (ennek megítélése az õt alkalmazó üzemviteli vezetõ feladata).<br>
A szabályzat 4.3. pontja a szakképzettségre többek között a következõ elõírást tartalmazza:<br>
"4.3.2. A villamosmû engedélyesének a mindenkor hatályos vonatkozó jogszabályi elõírások alapján részletesen ki kell dolgoznia és belsõ szabályzatban elõ kell írnia a szakképzettségi követelményeket, a szakmai oktatási és továbbképzési, illetve a munkavédelmi oktatási rendszerét."<br>
Az ajánlatkérõ, a villamosmû engedélyese a közbeszerzés tárgyát vállalkozásba kívánja adni, és a feladatokat a szabályzat 2.20. pontjában meghatározott idegen vállalkozóra, jelen esetben a jelentkezõre kívánja bízni.<br>
A kérelmezõ részvételi jelentkezésében úgy nyilatkozott, hogy valamennyi munkatársa elvégezte azokat a tanfolyamokat, továbbképzéseket, melyeket az üzleti partnerek elõírtak. Ezeken túlmenõen rendszeresen tart munkavédelmi, baleset-megelõzési oktatásokat, elsõsegélynyújtási képzéseket.<br>
A felhívás és dokumentáció - az ajánlatkérõ által is elismerten - nem tartalmazott a vezetõk létszámára vagy a szakképzettségre vonatkozóan követelményeket.<br>
A Döntõbizottság álláspontja szerint a kérelmezõ a szabályzatban és a dokumentációban elõírt személyi feltételek biztosítására nyilatkozott, amelynek alapján ajánlatkérõnek nem volt oka kétségbe vonni, hogy ezeket vezetõire bízva meg tudja oldani.<br>
A Döntõbizottság megállapította, hogy az ajánlatkérõ a felhívásban és a dokumentációban nem írt elõ sem a vezetõk létszámára, vagy szakmai képzettségükre vonatkozó, sem a vezetõket kiemelten - külön listán - történõ ismertetésre vonatkozó feltételt, amelynek alapján a kérelmezõ részvételi jelentkezését - e szempont alapján jogszerûen érvénytelenné nyilváníthatta volna. A Döntõbizottság megállapította, hogy a jogorvoslati kérelem e része megalapozott.<br>
A Döntõbizottság ezt követõen a Kbt. alapelveivel [Kbt. 24. § (1) és (2) bekezdés] kapcsolatban tekintette át az ajánlatkérõ eljárását.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
Az ajánlatkérõ nyilatkozata szerint az érvényes jelentkezések mindegyikében a vezetõk bemutatása elkülönítve volt megadva, illetve a hivatkozott jogszabályok alapján mindegyikben azonosíthatók a vezetõk és a hozzájuk tartozó jogkörök, míg ez a kérelmezõ ajánlatában, ahol a "területi vezetõ'' megjegyzéssel jelölte meg vezetõ munkatársait nem volt értelmezhetõ.<br>
Az érvényes és alkalmas jelentkezési anyagokat a Döntõbizottság megvizsgálta és megállapította, hogy azok között volt olyan jelentkezés (pl. az EL-MÛ Szolg Kft. részvételi jelentkezése) amely a vezetõket úgy sorolta fel, hogy azok bemutatása nem elkülönítve történt. A Döntõbizottság ezzel kapcsolatban megállapította, hogy a hivatkozott jogszabály és szabvány nem ad általánosan használandó megjelölést a vezetõ beosztású munkavállalókra.<br>
A Döntõbizottság álláspontja szerint azáltal; hogy kérelmezõ jelentkezését olyan okból nyilvánította érvénytelenné az ajánlatkérõ, amelyet más jelentkezõnél nem kifogásolt és ezzel kapcsolatban nem állapított meg érvénytelenséget. megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését. A jogorvoslati kérelem ezen része a fentiekre tekintettel szintén megalapozott.<br>
A jogorvoslati kérelem a további részeiben az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartania verseny tisztaságát, illetve nyilvánosságát.<br>
Ajánlatkérõ a kérelmezõ jelentkezésének érvénytelenségét kimondó döntését a közbeszerzési eljárás részvételi szakaszának nyilvános eredményhirdetésekor közölte és meghatározta e döntésnek az indokát is, amely cselekménnyel biztosította az eljárás nyíltságát.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése alapján, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlati felhívásban az ajánlatkérõ köteles megadni a dokumentáció rendelkezésre bocsátásának módját, határidejét, annak beszerzési helyét és pénzügyi feltételeit is.<br>
A Döntõbizottság az ajánlatkérõ közbeszerzési eljárásának iratanyagát áttekintve megállapította, hogy mind a részvételi szakaszra, mind az ajánlati szakaszra készített az ajánlatkérõ részletes dokumentációt és azt a részvételre jelentkezõk, illetve az ajánlattételre felhívottak számára hozzáférhetõvé tette és annak módját a felhívásokban meghatározta, így ajánlatkérõ a Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdésében meghatározott kötelezettségét nem sértette meg. Ennek alapján a jogorvoslati kérelem e része megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/A. </a>§ (1) és (2) bekezdése úgy rendelkezik, hogy a hirdetmény közzétételével induló tárgyalásos eljárásban az ajánlatkérõ már a hirdetményben megjelölheti azokat, akiket az eljárásban való részvételre meg kíván hívni, és a megjelöltek számát meghaladó keretszámot elõírva meghatározhatja a tárgyalásra meghívottak létszámát is. A keretszám nm lehet kisebb háromnál.<br>
(2) A hirdetményben megjelölteken kívül az eljárásban való részvételre mindazok jelentkezhetnek a hirdetmény alapján, akik alkalmasak a szerzõdés teljesítésére. A tárgyalásra az elõírt keretszámnak megfelelõ számú - a részvételi felhívásban meghatározott alkalmassági szempontok alapján kiválasztott - ajánlattevõt kell egyidejûleg. közvetlenül, írásban meghívni, amennyiben ezt az alkalmasnak minõsített ajánlattevõk száma lehetõvé teszi.<br>
A Döntõbizottság álláspontja szerint a fent idézett <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/A. </a>§ (1) bekezdése csak lehetõséget ad a tárgyalásra meghívható létszám meghatározására, ez azonban nem kötelezõ. Jelen közbeszerzési eljárásban az ajánlatkérõ 15 db ajánlattevõben határozta meg a tárgyalásra meghívottak létszámát, vagyis élt a tárgyaláson résztvevõk számának elõzetes megjelölésének lehetõségével.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/A. </a>§ (2) bekezdés alapján akkor kell a hirdetményben meghatározott számít alkalmas ajánlattevõt a tárgyalásra meghívni, ha ezt az alkalmasnak minõsített ajánlattevõk száma lehetõvé teszi. Az ajánlatkérõ által a részvételi szakaszban alkalmasnak minõsített ajánlattevõk száma nem érte el a az elõzetesen meghatározott 15 db-ot. Ajánlatkérõ csak az általa alkalmasnak minõsített ajánlattevõket hívta meg a tárgyalásra, de ez az eljárása a Döntõbizottság álláspontja szerint a Kbt. 71/A. § (2) bekezdés harmadik mondat, utolsó tagmondat rendelkezése alapján jogszerû volt. A meghatározott létszám betartása ugyanis csak megfelelõ létszámú alkalmas ajánlattevõ esetén alkalmazható. A jogorvoslati kérelem ezen része a fentiekre tekintettel nem megalapozott.<br>
A Kbt: 88. § (1) bekezdés f) pontjának rendelkezése nem korlátozza a bírságnak más jogkövetkezménnyel<br>
való együttes alkalmazását és bírságot bármely jogsértés esetében ki lehet szabni. A bírság minimális mértékét az adott év költségvetési törvénye határozza meg, mely igazodik az eljárások volumenéhez.<br>
Mivel a szerzõdés megkötésére nem került sor, a Döntõbizottság az ajánlatkérõ elõminõsítési szakaszt lezáró döntését megsemmisítette, így a jogsértés reparációjára lehetõség nyílt. A Döntõbizottság rámutat azonban arra, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését a közbeszerzési eljárások egyik alapelvi szabályát - az ajánlattevõk esélyegyenlõségét - sértette meg. Az esélyegyenlõség megsértése olyan kiemelkedõ súlyú jogsértés, amely még reparálás esetén is megalapozza a bírság alkalmazását. Erre tekintettel a Döntõbizottság ajánlatkérõvel szemben az általa elkövetett jogsértés miatt bírságot alkalmazott és a bírság mértékének megállapításakor az összes körülményt mérlegelve arra a következtetésre jutott, hogy az megfelelõ mértékû az elkövetett jogsértések súlyára tekintettel, hiszen a megállapított bírság mértéke a törvény által meghatározott minimális összegben került kiszabásra.<br>
A Döntõbizottság felhívja a figyelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti lehetõségre, mely szerint ha a Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc napon belül új döntést hozni.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének c), d), f) és h) pontjai szerinti jogkövetkezményeket alkalmazta ajánlatkérõvel szemben, míg a jogorvoslati kérelem megalapozatlan részét a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 19.<br>
<br>
Dr. Nagy László Gábor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
