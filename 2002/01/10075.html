<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10075)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.665-682/12/2001.<br>
<br>
Tárgy: a Kipszer Rt. és a KÉSZ Kft. egyesített jogorvoslati kérelme Szegedi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KIPSZER Fõvállalkozási és Tervezõ Rt. (1106 Budapest, Jászberényi út 24-36., képviseli: dr. Tasnádi Zoltán ügyvéd, 1111 Budapest, Kende u. 18., a továbbiakban: I. r. kérelmezõ) és a KÉSZ Kft. (6721 Szeged, Szilágyi u. 2., képviseli: dr. Balázs Péter ügyvéd, 6721 Szeged, Szilágyi u. 2., a továbbiakban: II. r. kérelmezõ) jogorvoslati kérelmét, melyet a Szegedi Tudományegyetem (6725 Szeged, Tisza L. krt. 170., képviseli: dr. Csók Balázs ügyvéd, 1132 Budapest, Visegrádi u. 38/B., a továbbiakban: ajánlatkérõ) "a Szegedi Tudományegyetem Tanulmányi és Információs Központ megvalósításához tartozóan az épületegyüttes kivitelezése (22 000 m2)" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. augusztus 22-én a Közbeszerzési Értesítõ 2001. évi 34. számában részvételi felhívást jelentetett meg a rendelkezõ részben meghatározott tárgyú elõminõsítéses közbeszerzési eljárás lefolytatására.<br>
A részvételi felhívás 9. pontjában ajánlatkérõ meghatározta a résztvevõk pénzügyi, gazdasági és mûszaki alkalmassága igazolására kért adatok és tények körét. Ezen belül a 9. a) pontban az 1998, 1999. és 2000. évi mérleg és eredménykimutatás becsatolását írta elõ.<br>
Ajánlatkérõ a részvételi felhívás 10. b) pont elsõ francia bekezdés második alpontjában a részvételre jelentkezõnek a szerzõdés teljesítésére alkalmatlanná minõsítésének a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (4) bekezdése szerinti szempontjai között az alábbiakat is meghatározta:<br>
"- saját tõke kevesebb, mint a jegyzett tõke (1998, 1999., 2000. évek valamelyikében)"<br>
Ajánlatkérõ részvételi dokumentációt bocsátott ajánlattevõk rendelkezésére, amely pontosan meghatározta a jelentkezések tartalmi és formai követelményeit.<br>
2001. szeptember 17-ig a részvételi jelentkezési határidõig részvételre jelentkezett a MASZER Rt., a Magyar Építõ Rt., a STRABAG Kft., a BAUCONT Rt., a BAUSYSTEM Kft., a ZÁÉV Rt. és közös jelentkezést nyújtott be az I. r. kérelmezõ, a II. r. kérelmezõ és a KÖZÉV Rt.<br>
Ajánlatkérõ 2001. október 17-én tartotta az elõminõsítési szakasz eredményhirdetését. Ennek során az I. r. kérelmezõ, a II. r. kérelmezõ és a KÖZÉV Rt. közös jelentkezését, továbbá a BAU-SYSTEM Kft., és a ZÁÉV Rt. jelentkezését alkalmatlannak minõsítette. Az I. r. kérelmezõ, a II. r. kérelmezõ és a KÖZÉV Rt. által benyújtott közös jelentkezés alkalmatlanná nyilvánításának indoka az alábbi volt:<br>
"Jelentkezõ a részvételi felhívás 10. b) pontja, elsõ francia bekezdésében meghatározottak szerint alkalmatlan, mivel 1998-ban a KIPSZER Rt. jegyzett tõkéjének nagysága meghaladta a saját tõke nagyságát."<br>
I. r. kérelmezõ 2001. október 24-én, míg II. r. kérelmezõ 2001. október 30-án nyújtott be önálló jogorvoslati kérelmet. A Döntõbizottság az I. r. kérelmezõ és a II. r. kérelmezõ önálló jogorvoslati kérelmei alapján megindított jogorvoslati eljárásokat az azonos sérelmezett közbeszerzési eljárásra tekintettel D.665/2001. számon egyesítette.<br>
I. r. kérelmezõ írásbeli kérelmében és a tárgyaláson tett nyilatkozatában kérte a Döntõbizottságtól a részvételi szakaszt lezáró döntés megsemmisítését. Kérelmének indokolására elõadta, hogy ajánlatkérõ döntése, mellyel I. r. kérelmezõt alkalmatlannak nyilvánította, megalapozatlan, mert a jegyzett tõke összege csak a két üzleti évet érintõ tõkeemelés következtében lett kisebb a saját tõkénél. Elõadta továbbá, hogy ha az I. r. kérelmezõ alkalmatlan lenne, az akkor sem hatna ki a II. r. kérelmezõ és a KÖZÉV Rt. jelentkezésének alkalmasságára.<br>
II. r. kérelmezõ írásbeli kérelmében és a tárgyaláson tett nyilatkozatában I. r. kérelmezõvel egyezõen kérte a Döntõbizottságtól az eljárást lezáró döntés megsemmisítését, ezen túlmenõen ideiglenes intézkedésként kérte az ajánlattevõ kötelezését II. r. kérelmezõnek a közbeszerzési eljárásba való bevonására. Kérelme indokaként elõadta, hogy I. r. kérelmezõ alkalmatlanná minõsítése megalapozatlan és a II. r. kérelmezõ és a KÖZÉV Rt. részvételi jelentkezése alkalmas volt, ezért e két jelentkezõt mindenképpen alkalmasnak kellett volna minõsíteni.<br>
Ajánlatkérõ a jogorvoslati kérelmekre tett írásos észrevételében és a tárgyaláson tett nyilatkozatában elõadta, hogy jogszerûen minõsítette alkalmatlanná mind az I. r. kérelmezõ, mind pedig a közös jelentkezõk részvételi jelentkezését.<br>
Elõadta, hogy a felhívásban meghatározott adat objektív számadatokon alapul, és irreleváns, hogy az milyen okból származik. Elõadta továbbá, hogy a közös jelentkezõk többi tagjának alkalmasságára vonatkozó döntése jogszerû, mert közös jelentkezés esetén ajánlatkérõnek nincs módja a közös jelentkezést megosztani, azt egy egységnek kell tekintenie. Amennyiben a II. r. kérelmezõ önállóan is kívánt volna jelentkezni, ezt megtehette volna, de önálló részvételi jelentkezést II. r. kérelmezõ nem nyújtott be. Ajánlatkérõ ezért II. kérelmezõ alkalmasságát nem is vizsgálta, illetve minõsítette külön, mert amikor az I. r. kérelmezõ alkalmatlanságát megállapította, a közös jelentkezés alkalmatlanságáról döntött. Kérte az alaptalan jogorvoslati kérelmek elutasítását.<br>
A Döntõbizottság a D.665/10/2001. számú határozatával ideiglenes intézkedésként a közbeszerzési eljárást felfüggesztette.<br>
A Döntõbizottság a rendelkezésére álló iratok és a tárgyaláson tett nyilatkozatok alapján megállapította, hogy a jogorvoslati kérelmek megalapozatlanok.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése úgy rendelkezik, hogy a részvételi szakaszt megindító részvételi felhívásban a 44. § (1)-(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A Döntõbizottság elõször az I. r. kérelmezõ alkalmatlanságára vonatkozó ajánlatkérõi döntést vizsgálta meg.<br>
Ajánlatkérõ a felhívásban konkrétan meghatározta, hogy alkalmatlan az az ajánlattevõ, akinek az 1998., 1999., 2000. évek valamelyikében kevesebb a saját tõkéje a jegyzett tõkéjénél.<br>
I. r. kérelmezõ jelentkezése 44. oldalán az 1998-as évre vonatkozóan az alábbiak szerepelnek:<br>
"Saját tõke:	307 886 E Ft<br>
Jegyzett tõke:	412 950 E Ft"<br>
I. r. kérelmezõnek a jelentkezéséhez csatolt magyarázata szerint 1998-ban tõkeemelést hajtott végre. Ennek során a gazdasági társaságokról szóló 1997. évi CXLIV. törvény (továbbiakban: Gt.) adta lehetõséget kihasználva a tõkeemelés egy részének a következõ üzleti évben való befizetését határozta el. Ez okozta, hogy 1998-ban a saját tõke kevesebb a jegyzett tõkénél. Kérelmezõ ezt dokumentálta a benyújtott részvételi jelentkezésben, és a tõkeemelésrõl döntõ közgyûlés jegyzõkönyvét is ajánlatkérõ rendelkezésére bocsátotta.<br>
A Döntõbizottság nem fogadta el az I. r. kérelmezõ azon álláspontját, hogy õt alkalmasnak kellett volna minõsíteni, mert 1998-ban a jegyzett tõke és saját tõke aránya nem a nem megfelelõ gazdálkodásából adódott, hanem abból, hogy 1998. évben tõkeemelést hajtott végre. Ha nem rendelkezett volna tõkeemelésrõl, akkor a saját tõke magasabb lett volna a jegyzett tõkénél, illetve a tõkeemelés összege az I. r. kérelmezõ arra vonatkozó döntésének megfelelõen a következõ évben befizetésre került. Fizetõképessége a dokumentumokból megállapítható, tehát ajánlatkérõnek erre figyelemmel kellett volna alkalmasságát elbírálnia.<br>
A Döntõbizottság megállapította, hogy I. r. kérelmezõ 1998-ban az alaptõke emelését határozta el, és a megemelés összegének csak egy részét fizette be - egyébként jogszerûen - 1998-ban, míg a többi rész befizetésére 1999-ben került sor. Ennek következtében az 1998. december 31-i mérlegben a saját tõke 307 886 E Ft, míg a jegyzett tõke 412 950 E Ft nagyságú. A jegyzett tõke - saját tõke aránya egy olyan objektív adat - állapotjelzõ - az adott vállalkozás éves beszámolójában, ami az annak fordulónapján fennálló tényleges helyzetet mutatja be. Ezen nem változtat az sem, hogy a jegyzett tõke be nem fizetett részét egy külön sorban a mérlegben fel kell tüntetni. A számvitelrõl szóló 2000. évi C. törvény rendelkezései alapján annak, hogy a jegyzett tõke be nem fizetett részét a fordulónapot követõ elõre elhatározott idõpontban befizetik, nincs hatása a mérleg fordulónapjának adataira.<br>
Az I. r. kérelmezõ a jegyzett tõkéjének emelésekor az általa választott módszerrel élt a Gt. által biztosított azon lehetõséggel, hogy a jegyzett tõkét megemelõ összeget két üzleti évben is be lehet fizetni. Ez a döntés a Gt. szabályainak megfelelt, ám azzal a következménnyel járt, hogy jegyzett tõkéjének az 1998. évi mérlegben szereplõ összege a még be nem fizetett összeg miatt kevesebb lett, mint a saját tõke összege. Ajánlatkérõ a felhívásában az alkalmatlanná nyilvánítás egyik feltételeként határozta meg azt, ha a jelentkezõk jegyzett tõkéje az 1998., 1999., 2000. évek valamelyikében kisebb, mint a saját tõke összege.<br>
Tekintettel arra, hogy I. r. kérelmezõ 1998. évi mérlegében a saját tõke összege magasabb, mint a jegyzett tõke összege, ezért a Döntõbizottság álláspontja szerint az ajánlatkérõ jogszerûen minõsítette az I. r. kérelmezõ jelentkezését alkalmatlannak.<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdése úgy rendelkezik, hogy több ajánlattevõ közösen is tehet ajánlatot. Az ajánlatkérõ az ajánlat megtételét nem kötheti gazdasági társaság létrehozásához, a közös ajánlatot tevõ nyertesektõl azonban ezt megkövetelheti, ha az a szerzõdés teljesítése érdekében indokolt. Erre az ajánlati felhívásban fel kell hívni az ajánlattevõk figyelmét.<br>
A Döntõbizottság megállapította, hogy az I. r. kérelmezõ, a II. r. kérelmezõ és a KÖZÉP Rt. részvételi jelentkezéseiket közös részvételi jelentkezésként nyújtották be, egy közös dossziéba összefûzve és egy borítékba csomagolva. A bontási eljárás során részvételre jelentkezõként a II. r. kérelmezõt vette nyilvántartásba ajánlatkérõ, mely ellen a bontási jegyzõkönyv tanúsága szerint sem I. r. kérelmezõ, sem pedig a II. r. kérelmezõ nem emelt kifogást.<br>
A benyújtott részvételi jelentkezések része egy olyan szándéknyilatkozat is, hogy a 3 jelentkezõ közös ajánlatot kíván benyújtani.<br>
II. r. kérelmezõ részvételi jelentkezése tartalmaz egy olyan nyilatkozatot, mely szerint a II. r. kérelmezõ a másik két jelentkezõ nevében is jogosult nyilatkozni.<br>
A 3 jelentkezõ részvételi jelentkezésében nem volt arra vonatkozó nyilatkozat, hogy külön-külön is jelentkezni kívánnak, illetve külön jelentkezést egyik cég sem nyújtott be. A II. r. kérelmezõ jelentkezésének 2. oldalán található nyilatkozat tartalmazza az alábbiakat is:<br>
"cégeink tevékenysége teljes körû, a tervezési munkától a kulcsrakész kivitelezésig terjed."<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdés rendelkezésének a bíróság által is elfogadott értelmezése szerint a közös ajánlattevõknek, a részvételi szakban, az elõminõsítési eljárásban rendelkezniük kell külön-külön is a pénzügyi, gazdasági, mûszaki alkalmasságuk igazolására szolgáló iratokkal, adatokkal és nyilatkozatokkal, vagyis nemcsak együttesen, hanem önállóan is alkalmasaknak kell lenniük. Ez azonban azt is jelenti, hogy a közös jelentkezés minden tagjának alkalmassága is szükséges a közös jelentkezõk alkalmasságához, hiszen a közösen jelentkezõk egy tagjának kiesésével a közös jelentkezés többi tagja is alkalmatlanná válik.<br>
A Döntõbizottság álláspontja szerint helyesen járt el ajánlatkérõ, amikor a közös jelentkezést benyújtó három cég jelentkezését egy jelentkezésként értékelte, mert ajánlatkérõ csak a ténylegesen benyújtott részvételi jelentkezéseket vehette figyelembe, és a három cég csak közös jelentkezést nyújtott be. Ezt támasztja alá a benyújtás módja - közös csomagolás -, a közös fellépésre irányuló szándéknyilatkozat és a nyilatkozatban a cégekkel kapcsolatban használt többes szám is.<br>
A társulás másik 2 tagjának alkalmasságával kapcsolatban ajánlatkérõnek nem áll módjában a közös jelentkezést megosztani, azt egy egységnek kell tekintenie. Az ajánlatkérõ csak a jelentkezést benyújtókat tekinthette jelentkezõnek, és csak az õ alkalmasságukat illetõen hozhatott döntést. A közös jelentkezés tagjai külön-külön önálló jelentkezést nem nyújtottak be, így ajánlatkérõ csak a közös jelentkezésnek megfelelõen vizsgálhatta alkalmasságukat.<br>
A Döntõbizottság álláspontja szerint ajánlatkérõ csak a részvételi jelentkezésekben lévõ információkat vehette figyelembe, amelyek azt tartalmazták, hogy 3 cég közösen kíván egy ajánlatot benyújtani. Ajánlatkérõ számára ez a részvételi jelentkezés nem volt alkalmas, mert az egyik tagja nem teljesítette az elõírt feltételeket, ezért hozott olyan döntést, hogy a közös jelentkezés a szerzõdés teljesítésére nem alkalmas. A Döntõbizottság álláspontja szerint az ajánlatkérõnek az alkalmatlanságot megállapító döntése megfelel a Kbt. rendelkezéseinek.<br>
Mindezekre tekintettel a Döntõbizottság a jogorvoslati kérelmeket a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján utasította el.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 27.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
