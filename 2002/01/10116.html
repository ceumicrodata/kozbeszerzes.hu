<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10116)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.630/12/2001.<br>
<br>
Tárgy: az Õrvéd Kft. jogorvoslati kérelme a Budapesti Elektromos Mûvek Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Bacskó János ügyvéd (1107 Budapest, Kékvirág u. 4.) által képviselt Õrvéd Kft. (2310 Szigetszentmiklós, Rév út 105., továbbiakban: kérelmezõ) jogorvoslati kérelmét - melyet a dr. Kalló János Márk ügyvéd (1136 Budapest, Hollán Ernõ u. 4.) által képviselt Budapesti Elektromos Mûvek Rt. (1132 Budapest, Váci út 72-74., továbbiakban: ajánlatkérõ) kötelezõ hitelesítésû mérõeszközök körébe vont, közvetlen csatlakozású villamosfogyasztás-mérõk és tartozékaik; korszerûsítési, idõszakos újrahitelesítési cseréje, hibaelhárítási cseréje, szerelvénykészítés tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni: A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2001.<br>
augusztus 8-án megjelent számában a rendelkezõ részben megjelölt beszerzés tárgyában. A meghívni kívánt ajánlattevõk keretszámát tizenötben határozta meg.<br>
A felhívás 13. pontja második "-" bekezdése negyedik pontjában elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontjaira vonatkozó nyilatkozat csatolását. Ezen elvárását a dokumentáció 3.1. pontjában is megismételte és közölte, hogy érvénytelennek nyilvánítja a kiírástól eltérõ tartalmú jelentkezéseket.<br>
A szeptember 3-i jelentkezési határidõre 18 jelentkezés került benyújtásra. Az október 1-jén tartott eredményhirdetésen ajánlatkérõ közölte, hogy 2 jelentkezõt alkalmatlannak minõsített a szerzõdés teljesítésére, 1 jelentkezõt kizárt a közbeszerzési eljárásban való részvételtõl, 2 jelentkezést - a kérelmezõét is - érvénytelennek nyilvánított.<br>
Kérelmezõ jelentkezésének érvénytelenné nyilvánítását azzal indokolta, hogy nem csatolta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontjaira vonatkozó nyilatkozatot.<br>
Kérelmezõ jogorvoslati kérelmében kérte a jelentkezése érvénytelenségére vonatkozó döntés megsemmisítését. Kérelmében és a jogorvoslati eljárásban tartott tárgyaláson elõadta, hogy a jelentkezése tartalmi - és nem formai szempontból vizsgálva - tartalmazta az ajánlatkérõ által elõírt nyilatkozatokat. A jelentkezésében 91. sorszám alatt lévõ cégkivonatból megállapítható a kért nyilatkozatnak megfelelõ helyzet. Álláspontja szerint tartalmilag ezen kérdésekre nyilatkozott a jelentkezése 3. oldalának második bekezdésében, a 15. oldalon az e) pontban és a 16. oldal utolsó bekezdésében is.<br>
Ajánlatkérõ észrevételében kérte a jogorvoslati kérelem elutasítását, fenntartva az érvénytelenné nyilvánítás indoka helytállóságát.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére." Az 52. § (1) bekezdés d) pontja alapján érvénytelen az ezen feltételeknek nem megfelelõ ajánlat, mely ajánlatot ajánlatkérõnek az 52. § (1) bekezdése alapján érvénytelenné kell nyilvánítania. A kiírásnak nem megfelelõ ajánlat érvénytelenítése a két szakaszból álló eljárások részvételi szakaszában is kötelezõ a Kbt. 63. § (8) bekezdése értelmében.<br>
A Döntõbizottság megvizsgálta a kérelmezõ ajánlatát és megállapította, hogy a jelentkezés nem tartalmazza a Kbt: 46. § (1) bekezdés a) és c) pontjaira vonatkozó nyilatkozatokat.<br>
A Kbt. hivatkozott 43. § (1) bekezdése a felhívás feltételeire nézve kifejezett nyilatkozatot kíván meg. A felhívás egyik érvényességi feltétele volt a jelentkezõ nyilatkozata a csõd-, felszámolási és végelszámolási eljárásra, valamint a hamis adatszolgáltatás miatti kizárásra nézve. Ezen feltételekre vonatkozóan tehát a jelentkezõnek kifejezett, egyértelmû nyilatkozatot kellett csatolnia. Ezért a Döntõbizottság nem fogadta el kérelmezõ érvelését, miszerint a nyilatkozat megléte a jelentkezés tartalmából megállapítható.<br>
Kérelmezõ érvelése azért sem helytálló, mert a nyilatkozatok megtétele a jelentkezés tartalmából sem állapítható meg.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) pontja alapján a jelentkezõnek arra kellett nyilatkoznia, hogy nem áll végelszámolás alatt, ellene csõd-, illetve felszámolási eljárás nincs folyamatban. A c) pont szerint a 3 évnél korábban lezárult közbeszerzési eljárásban hamis adatszolgáltatás miatti kizárás hiányára kellett a jelentkezõnek nyilatkoznia.<br>
A cégnyilvántartásról, a cégnyilvánosságról és a bírósági cégeljárásról szóló 1997. évi CXLV. törvény 12. § (3) bekezdés a)-c) pontja szerint a cégjegyzékben fel kell tüntetni a csõdeljárás, illetve a felszámolás valamint a végelszámolás kezdõ idõpontját és befejezését. (A cégkivonat a cégjegyzék adatait tartalmazza.) A felhívás szerint 3 hónapnál nem régebbi cégkivonatot kellett tartalmaznia a jelentkezésnek. Kérelmezõ 2001. augusztus 21-i keltezésû cégkivonatot csatolt. Augusztus 21-tõl a szeptember 3-i jelentkezési határidõig eltelt idõtartamban indulhatott a kérelmezõ ellen bármelyik eljárás; ezt a csatolt cégkivonat már nem tartalmazhatja. Ajánlatkérõ tehát az elõírt nyilatkozat hiányában nem gyõzõdhetett meg arról, hogy ezen kizáró tényezõk a kérelmezõ részérõl nem állnak fenn. Arról meg végképp nem volt módja kifejezett nyilatkozat hiányában meggyõzõdni, hogy kérelmezõt nem zárták-e ki hamis adatszolgáltatás miatt a közbeszerzési eljárásban való részvételtõl, ugyanis a cégjegyzékben erre vonatkozó adatot nem kell feltüntetni.<br>
Kérelmezõ hivatkozott a nyilatkozatok megléte tekintetében a jelentkezés más részeire is.<br>
A Döntõbizottság megállapította, hogy a jelentkezés 3. oldalának második bekezdése az elõzõ 3 évi, a jelen közbeszerzési eljáráshoz tárgyával azonos szolgáltatásokat ismertette; a 15. oldal e) pontjában és a 16. oldal utolsó bekezdésében a munka végzés módjáról van szó.<br>
A Döntõbizottság megállapította, hogy a kérelmezõ jelentkezése nem felelt meg a felhívás 13. pontja második "-" bekezdése negyedik pontjának és a dokumentáció 3.1. pontjának, így azt ajánlatkérõ jogszerûen minõsítette érvénytelennek. Mivel ajánlatkérõ eljárása helytálló volt, a Döntõbizottság a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2001. november 14.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
