<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10122)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.705/6/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás a Légiforgalmi és Repülõtéri Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: a Bizottság elnöke) által a Légiforgalmi és Repülõtéri Igazgatóság (1675 Budapest, Ferihegy, Pf. 53, a továbbiakban: ajánlatkérõ) "20 db 12 férõhelyes Ford Tranzit típusú minibusz beszerzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26 § (</a>1) bekezdés második fordulatára tekintettel a Kbt. 70. § (3) bekezdés b) pontját, ezért ajánlatkérõnek a közbeszerzési eljárás során hozott valamennyi döntését az ajánlati felhívásra vonatkozó döntésére is kiterjedõen - megsemmisíti.<br>
Az ajánlatkérõ az eljárás során felmerült költségét maga viseli.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ 2001. október 24-én hirdetmény közzététele nélküli tárgyalásos közbeszerzési eljárást indított a rendelkezõ részben megjelölt beszerzés tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján.<br>
Ajánlatkérõ a hirdetmény közzététele nélküli tárgyalásos eljárás indításáról tájékoztatta a Döntõbizottság elnökét is. Az eljárásfajta választását ajánlatkérõ azzal indokolta, hogy a Ferihegyi repülõtér utaskiszolgálási rendszerének részeként mintegy 110 db Ford Tranzit minibuszt üzemeltet. A folyamatos elhasználódás miatt szükséges a meglévõ jármûpark részbeni kiegészítése. A korábban beszerzett Ford Tranzitok más típusú jármûvel történõ helyettesítése azzal a következménnyel járna, hogy az eltérõ és nem illeszkedõ mûszaki technikai jellegû jármûvek üzemeltetése, tartalékalkatrész-ellátása jelentõs költségtöbbletet okozna ajánlatkérõnek, ezért a korábbi közbeszerzési eljárások nyertesével, a Jakon Autó Kft.-vel kíván tárgyalni.<br>
Ajánlatkérõ ajánlati felhívást is készített, mely szerint az ajánlattételi határidõ 2001. november 7-e 10 óra, a teljesítés határideje legkésõbb 2002. március 1. Az ajánlati felhívás tartalmazta az ajánlattevõtõl a pénzügyi-, gazdasági-, mûszaki alkalmassága igazolására kért adatokat és tényeket, az ajánlattevõ szerzõdés teljesítésére alkalmatlanná minõsítésének szempontját. Ajánlatkérõ elbírálási szempontként a legalacsonyabb összegû ellenszolgáltatást jelölte meg.<br>
A Döntõbizottság elnöke 2001. november 7-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt feltételek fennállása egyértelmûen nem állapítható meg, ezért indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapított eljárása jogszerû. Indoklásként elõadta, hogy a korábban lefolytatott közbeszerzési eljárás eredményeként ez idáig összesen 100 db Ford Tranzit mikrobusz került beszerzésre. A kocsik reptéri járatként üzemelnek az utasok megrendelései alapján, az utasok kiszállítását taxiszolgáltatáshoz hasonlóan látják el. Ajánlatkérõ a gazdaságos és zökkenõmentes üzemeltetés érdekében a jármûvek javítására egy 12 állásos javítóbázist hozott létre. Ez a javítóbázis kifejezetten ezen típusok javítására került kialakításra. A jármûvek javítására történõ felkészülést az emelõk célszerû elhelyezése, célszámok beszerzése és a szakemberek kiképzése jelentette. Álláspontjuk szerint jelen esetben a dolog semmi esetre sem jelenthet 1 db gépkocsit, hiszen a jármûvek üzemeltetése egy komplex rendszer. A korábbi beszerzés egy egységet képez, és egy dolog alatt csak és kizárólag a jármû és az üzemeltetéséhez létrehozott logisztikai rendszert együtt lehet érteni. A jármû beszerzését követõen a jármûvet üzemeltetni kell, amelynek költsége üzemanyag nélkül is nagyságrendileg meghaladja a beszerzés értékét. Amennyiben ajánlatkérõnek más jármû üzemeltetése mellett kellene döntenie, úgy a beszerzés értékét meghaladó költségei merülhetnek fel. Ajánlatkérõ a közbeszerzési eljárást lefolytatta és nyilatkozott, hogy a Döntõbizottság érdemi határozatának meghozataláig a szerzõdést nem köti meg.<br>
A Döntõbizottság a közbeszerzési eljárásban keletkezett iratok ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza. Ajánlatkérõ a közbeszerzési eljárását a Kbt. 70. § (3) bekezdés b) pontjára alapítja, mely szerint ajánlatkérõ tárgyalásos eljárást alkalmazhat árubeszerzés esetén, ha<br>
a) a korábban beszerzett dolog részbeni kicserélése vagy bõvítése során<br>
b) a korábbi nyertes ajánlattevõnek másikkal történõ helyettesítése azzal a következménnyel járna, hogy<br>
c) eltérõ és nem illeszkedõ mûszaki, technikai jellemzõjû dolgokat kellene beszerezni, vagy<br>
d) az ilyen beszerzés aránytalan mûszaki, technikai nehézséget eredményezne a mûködtetésben és a karbantartásban,<br>
e) az ilyen - egy alkalommal a korábbi nyertes ajánlattevõvel kötött szerzõdés idõtartama azonban nem haladhatja meg a 3 évet.<br>
A fenti rendelkezés értelmezése alapján megállapítható, hogy az a) és b) pontokban foglalt feltételeknek együttesen kell fennállniuk, ezen együttes feltételekhez pedig csatlakoznia kell a c) és d) pontokban foglalt valamelyikének vagylagosan. Akár az a) + b) + c), akár az a) + b) + d) pontokban foglaltak teljesülnek, az e) pontban foglaltakat mindenképpen alkalmazni kell.<br>
A Döntõbizottságnak az eljárása során elsõsorban abban a kérdésben kellett állást foglalnia, hogy a korábban beszerzett gépkocsikkal azonos típusú, újabb gépkocsik beszerzése a korábban beszerzett dolog részbeni kicserélését vagy bõvítését jelenti-e.<br>
A <a href="http://net.jogtar.hu/jr/gen/getdoc.cgi?docid=99500040.tv#7">Kbt. 7. § (</a>1) bekezdése szerint árubeszerzés az a visszterhes szerzõdés alapján megvalósuló tevékenység, mely a forgalomképes birtokba vehetõ dolog tulajdonjogának vagy pedig használatára, hasznosításra vonatkozó jognak határozott vagy határozatlan idõre történõ megszerzésére irányul.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének b) pontja a "korábban beszerzett dolog" kifejezést használja, és nem a korábbi beszerzés tárgyáról beszél. Tekintettel arra, hogy a Kbt. a dolog, illetõleg annak részbeni kicserélése vagy bõvítése fogalmát nem határozza meg, valamint figyelemmel a Kbt. fent idézett 7. § (1) bekezdésében foglaltakra, mögöttes jogszabályként a polgári törvénykönyvrõl szóló 1959. évi IV. törvény (a továbbiakban: Ptk.) rendelkezéseit kell alkalmazni. A Ptk. 94. § (1) bekezdése szerint minden birtokba vehetõ dolog tulajdonjog tárgya lehet. A tulajdonjog kiterjed mindarra, ami a dologgal olyképpen van tartósan egyesítve, hogy az elválasztással a dolog vagy az elválasztott része elpusztulna, illetve az elválasztással értéke vagy használhatósága számottevõen csökkenne (alkotórész) [Ptk. 95. § (1) bekezdése]. A tulajdonjog kétsége esetén kiterjed arra is, ami nem alkotórész ugyan, de a dolog rendeltetésszerû használatához vagy az épségben tartásához rendszerint szükséges, vagy azt elõsegíti (tartozék) [Ptk. 95. § (2) bekezdés].<br>
A fenti rendelkezéseket jelen közbeszerzés tárgyára vonatkoztatva megállapítható, hogy (a korábban beszerzett) dolog a korábbi beszerzés során beszerzett 1-1 db gépkocsit jelenti, míg a korábban beszerzett gépkocsik összessége (dologösszesség) jelenti a korábbi beszerzés tárgyát. A (korábban) beszerzett gépkocsik ugyanis egyenként, egymástól elkülönülten is használhatók, egymástól való elválasztásukkal nem pusztulnak el, értékük, használhatóságuk nem csökken. Egy gépkocsi rendeltetésszerû használatához, épségben tartásához pedig nincs szükség egy másik gépkocsira. Így egymáshoz való jogi viszonyuk nem lehet a dolog és alkotórész, illetve dolog és tartozék kapcsolata, így tehát a tulajdonjognak önálló tárgyai, azaz elkülönült dolgok.<br>
A Ptk. fenti szabályai alapján a dolog részbeni kicserélésén, a gépkocsi (egy vagy több) alkotórészének (pl. fõdarabok, egyéb alkatrészek, szélvédõ üveg, ülések stb.) kicserélését kell érteni, bõvítésen pedig valamilyen tartozék (pl. klímaberendezés, tetõcsomagtartó, rádiós magnó, katalizátor, fordulatszámmérõ stb.) beépítését.<br>
A fentiek alapján megállapítható, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapított közbeszerzési eljárása jogsértõ, miután jelen közbeszerzési eljárás nem a korábban beszerzett dolog (gépkocsi) részbeni kicserélésére vagy bõvítésére irányul, hanem új dolog beszerzésére.<br>
A Döntõbizottság megjegyzi, hogy amennyiben jelen közbeszerzés valóban a régebben beszerzett gépkocsik részbeni kicserélésére vagy bõvítésére irányult volna, ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdésének b) pontjára hivatkozása akkor sem lenne helytálló, ugyanis az adott típusú gépkocsi kiskereskedelmével több cég foglalkozik. A korábbi nyertes ajánlattevõ másikkal történõ helyettesítése pedig nem járhat eltérõ és nem illeszkedõ mûszaki, technikai jellemzõjû dolgok beszerzésével vagy aránytalan mûszaki, technikai nehézséggel a mûködtetésben és a karbantartásban, miután ugyanolyan típusú eszközök beszerzése valósulna meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a c) pont alapján határozott a közbeszerzési eljárásban hozott döntéseknek az ajánlati felhívásra is kiterjedõen történõ megsemmisítésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 22.<br>
<br>
Dr. Engler Magdolna s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
