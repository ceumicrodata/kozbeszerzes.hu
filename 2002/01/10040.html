<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10040)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.703/7/2001.<br>
<br>
Tárgy: a Data Contact Kft. jogorvoslati kérelme Budapest-Csepel Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Data Contact Kft. (1221 Budapest; Arany János út 100., továbbiakban: kérelmezõ) kérelmét, melyet Budapest-Csepel Önkormányzat (1211 Budapest, Szent Imre tér 10., a továbbiakban: ajánlatkérõ) "Számítástechnikai eszközök szállítása, üzembe helyezése, garanciális szervizelése, szoftvereszközök installálása és licencjogosultságok átadása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõben 6050/2001. sz. alatt 2001. szeptember 5-én közzétett ajánlati felhívással nyílt közbeszerzési eljárást indított számítástechnikai eszközök szállítására; üzembe helyezésére, garanciális szervizelésére, szoftvereszközök installálására, valamint licencjogosultságok átadása tárgyában.<br>
Az ajánlatkérõ az ajánlati felhívásának 11. a) pontjában a mûszaki alkalmasság körében elõírta:<br>
1. Az elõzõ 3 év legjelentõsebb szállításainak, szolgáltatásainak ismertetése [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont] legalább az ellenszolgáltatás összege, a teljesítés ideje és a szerzõdést kötõ másik fél megnevezése.<br>
2. A munka teljesítéséhez szükséges mûszaki-technikai felszereltség bemutatása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pont].<br>
3. A termék leírása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pont].<br>
4. A saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsítása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pont].<br>
5. A garanciális szolgáltatást végzõ szervezeti egység és az abban részt vevõ, illetõleg felelõs személyek megnevezése, bemutatása, képzettségük ismertetése [Kbt: 44. § (2) bekezdés c) pont].<br>
A 11. b) pontban a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdés alapján elõírta az ajánlattevõ alkalmatlanná minõsítésének szempontjait:<br>
1. Az ajánlattevõ nem rendelkezik legalább 3 referenciával a számítástechnikai eszközök szállítására, üzembe helyezésére, garanciális szervizelésére, szoftvereszközök installálására vonatkozóan.<br>
2. Nem tett pontosan eleget fizetési kötelezettségeinek.<br>
3. Mérlegbeszámolója alapján a gazdálkodás veszteséges.<br>
Ajánlatkérõ dokumentációt is készített; melynek 2.1. pontja a becsatolandó dokumentumokat tartalmazza. A 3. pont a szakmai specifikációt adja meg. Ezen belül a 3.4. pont a jótállásra, szavatosságra ad eligazítást. A 6. pont az ajánlat felépítését írja elõ, valamint egyéb elõírásokat, illetve követelményeket tartalmaz.<br>
Az ajánlattételi határidõig 12 ajánlattevõ nyújtotta be ajánlatát, nevezetesen: kérelmezõ, Bovito Computers Kft., Kventa Kft., Lachris Kft., MÁV Informatika Kft., Minor Rendszerház Rt., Nádor Rendszerház Kft., Qwerty Computer Kft., Radiant Rt., Robohardware Kft., Szinva Net Kft. és Woss Ker. Kft.<br>
Az ajánlatok felbontása a felhívás szerint 2001. október 16-án megtörtént. Még ezen a napon a Bíráló Bizottság az eljárást eredménytelenné nyilvánítására tett javaslatot, mivel az ajánlatok nem feleltek meg az ajánlati felhívásban, illetve a dokumentációban meghatározott feltételeknek. A javaslat alapján a döntéshozó az eljárást eredménytelenné nyilvánította 2001. október 29-én. A kérelmezõ ajánlatát azért nyilvánította az ajánlatkérõ érvénytelennek, mert a megkívánt, 3 garanciális szervizelést is magában foglaló referencia helyett csak 2 referencia került megjelölésre a kérelmezõ ajánlatában.<br>
Fenti döntést a 2001. október 31-i nyilvános eredményhirdetésen közölték ajánlattevõvel, átadva, illetve postázva részükre az összegzést az eljárásról.<br>
Kérelmezõ a 2001. november 6-án kelt és 2001. november 7-én benyújtott jogorvoslati kérelmében kérte az ajánlatkérõ döntésének a megsemmisítését a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján. A jogsértés ténye tudomására jutásának idõpontjaként az eredményhirdetést, azaz 2001. október 31-ét jelölte meg. Kérelme indokaként elõadta, hogy a számítástechnikai eszközök vonatkozásában jogszabályi elõírás van a garanciális szerviz és alkatrész-utánpótlás biztosítására ezért álláspontja szerint szükségtelen volt az ajánlati felhívás 11. b) pontjában foglaltakra elfogadó nyilatkozatot adni.<br>
Véleménye szerint az ajánlatában közölt számítástechnikai eszközök szállítására vonatkozó 5 db referencia-megjelölés önmagában igazolja az ajánlati felhívásban foglalt és a garanciális szervizre vonatkozó követelményeket.<br>
Ajánlatkérõ írásos észrevételében kérte a jogorvoslati kérelem elutasítását. Nyilatkozatában kifejtette, hogy a vonatkozó jogszabályi rendelkezések az egyes tartós fogyasztási cikkek kötelezõ jótállásával kapcsolatosan [117/1991. (IX. 10.) Korm. rendelet] valóban kiterjednek a számítógépre (BTO kód: 3002000000). Ez azonban nem teszi lehetõvé az ajánlattevõ számára, hogy - a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltakat figyelembe véve - az ajánlati felhívásban, illetve dokumentációban meghatározott tartalmi és formai követelményekre ne nyilatkozzon; hiszen az ajánlatban az ajánlati felhívás feltételeire kifejezett elfogadó nyilatkozatot kellett tenni.<br>
Az ajánlatkérõ a továbbiakban elõadta azt is, hogy a kérelmezõ ajánlatának 44. oldalán csak két szállítás vonatkozásában jelölt meg karbantartási kötelezettségvállalást, de ez nem jelent egyúttal garanciális szervizszolgáltatást. Kifogásolta továbbá, hogy a kérelmezõ ajánlatában nem említett a Linux rendszer felügyelet kivételével, szoftvereszközökkel kapcsolatos tevékenységet, illetve referenciát, valamint szoftvereszközök installálását. Az ajánlatkérõ kifejtette, hogy az egyes tartós fogyasztási cikkek kötelezõ jótállására vonatkozó 117/1991. (IX. 10.) Korm. rendelet 8. § (1) bekezdése meghatározza a kereskedõ jótállási kötelezettsége mellett a javítószolgálat, szerviz intézményét. Az ajánlatkérõ észrevételében elõadta azt is, hogy a kérelmezõ ajánlatában nem jelölte meg az általa "nagyobb javításokra" megbízott szerviztevékenységre vállalkozó nagykereskedõ, márkaszerviz partnereit.<br>
Az egyéb érdekeltek közül a Robotrade Kft. nyújtott be érdemi észrevételt írásban. Ebben sérelmezte az ajánlatkérõ érvénytelenítõ döntését a megadott alkalmatlansági kritériumok alapján.<br>
A Döntõbizottság a felek által becsatolt írásbeli nyilatkozatok, dokumentumok alapján megállapította, hogy a jogorvoslati kérelem az alábbiak szerint alaptalan:<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Érdemben nem helytálló kérelmezõ kifogása, tekintettel arra, hogy az ajánlati felhívás 11. b) pontjában megjelölt és a garanciális szervizelésre vonatkozó 3 referencia helyett csak 2 referenciát jelölt (Kérelmezõi ajánlat 44. oldal, 19. Referenciák fejezet, Carnation Consulting Kft., Personal Select Kft.) meg, "Karbantartás" kifejezéssel, melybõl nem derül ki, hogy ez garanciális szervizelés vállalása volt-e. Ekként ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen; mivel nem felel meg az ajánlati felhívásban elõírtaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint:<br>
"Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
Az egyes tartós fogyasztási cikkek kötelezõ jótállásával kapcsolatos jogszabályi rendelkezésektõl függetlenül az ajánlattevõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltakra figyelemmel köteles ajánlatát elkészíteni az ajánlati felhívásban, illetve dokumentációban meghatározott tartalmi és formai követelményeknek megfelelõen:<br>
A Döntõbizottság a kérelmezõ ajánlatát megvizsgálva megállapította, hogy a 11. a) pont "Mûszaki alkalmasság igazolása" 4. francia bekezdésében elõírt minõségbiztosítási rendszer abban nincs feltüntetve. Az 5. francia bekezdésben elõírt garanciaszolgáltatást végzõ személyek megnevezése, bemutatása, képzettségük ismertetése sem található meg abban, és a 2. francia bekezdésben elõírt mûszaki-technikai felszereltség bemutatása sem megfelelõ.<br>
E megállapításokra tekintettel a kérelmezõ ajánlattételre alkalmatlanná nyilvánítása is jogszerûen megállapítható.<br>
Fentiekre tekintettel megállapítható, hogy az ajánlatkérõ nem követett el jogsértést, amikor a kérelmezõ ajánlatát érvénytelennek nyilvánította, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva, a Kbt. 88. § (1) bekezdés a) pontja alapján a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 21.<br>
<br>
Dr. Csanádi Péter s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
