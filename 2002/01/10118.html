<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10118)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.641/15/2001.<br>
<br>
Tárgy: az ORAKO Rt. jogorvoslati kérelme Budapest Hegyvidék XII. Kerületi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ORAKO Komplex Építõipari, Belsõépítészeti, Lakberendezési Fõvállalkozó és Kereskedelmi Rt. (1223 Budapest, Kápolna u. 10-26., képviseli: dr. Vajk Kálmán ügyvéd, 1114 Budapest, Bukarest u. 9., a továbbiakban: kérelmezõ) kérelmének, melyet a Budapest Hegyvidék XII. Ker. Önkormányzat (1126 Budapest, Böszörményi út 23-25., képviseli: dr. Gajdos Róbert ügyvéd, 1134 Budapest, Klapka u. 11., a továbbiakban: ajánlatkérõ) "Bp. XII. ker., Ugocsa u. 10. sz. alatti Fõvárosi Szabó Ervin Könyvtár kerületi fiókkönyvtárának kivitelezése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#38">Kbt.) 38. §</a> (2) bekezdését.<br>
Egyebekben a Döntõbizottság a jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. március 28-án a Közbeszerzési Értesítõ 13. számában elõzetes összesített tájékoztatót tett közzé a 2001. évben tervezett építési beruházások közbeszerzési eljárásai között a rendelkezõ részben foglalt beruházás tárgyban is: Ezt követõen 2001. szeptember 19-én tette közzé ajánlati felhívását a Közbeszerzési Értesítõ 38. számában. A felhívás 5. pontja tartalmazta a dokumentáció rendelkezésre bocsátásának körülményeit és feltételeit. Ennek során ajánlatkérõ a b) pontban elõírta, hogy az ajánlati felhívás a Közbeszerzési Értesítõben való megjelenése napjától az azt követõ 15. napig vehetõ át a dokumentáció. A 6. a) pont azt tartalmazta, hogy az ajánlattételi határidõ, mely azonos az ajánlatok felbontásának idõpontjával a közzététel napját követõ elsõ naptól számított 24. napot követõ elsõ munkanap 14.00 óra.<br>
A 16. pont tartalmazta az Egyéb információkat, melynek utolsó bekezdése szerint az ajánlatkérõ az ajánlati dokumentációt megvásároló ajánlattevõk részére az ajánlati felhívás közzétételének napját követõ elsõ naptól számított 15 napot követõ elsõ munkanapon 14.00 órakor helyszíni bejárással egybekötött konzultációt tart. Itt azt is közölte ajánlatkérõ, hogy a konzultáció jegyzõkönyvét minden ajánlattevõnek 7 napon belül megküldi. A 17. pont tartalmazta a hivatkozást az elõzetes összesített tájékoztatóra, mely szerint az 2001. március 28-án jelent meg a Közbeszerzési Értesítõ 13. számában.<br>
Az ajánlati dokumentációt 2001. szeptember 19-e és október 4-e között 17 ajánlattevõ vásárolta meg.<br>
2001. október 5-én (pénteken) 14.00 órakor tartott helyszíni bejáráson 13 ajánlattevõ - közöttük kérelmezõ - vett részt. Ennek során ajánlatkérõ tájékoztatta a jelen lévõ feleket, hogy kérdéseiket írásban, faxon továbbítva 2001. október 8-án (hétfõn) 10.00 óráig tehetik fel, melyekre a választ faxon 2001. október 10-én 10.00 óráig küldi meg valamennyi ajánlattevõ részére.<br>
E lehetõséget a konzultáció alkalmával - az arról felvett jegyzõkönyv tanúsága szerint - a jelen lévõ felek nem sérelmezték és nem kifogásolták, hogy október 8-ig tehetik fel írásban kérdéseiket a bejáráson tapasztaltak alapján.<br>
Ajánlatkérõ az október 8-án hozzá érkezõ kérdéseket részben megválaszolva, illetve azokat részben az érintett tervezõknek továbbítva a tõlük kapott választ is figyelembe véve elkészítette az ajánlattevõk részére küldendõ iratokat, majd azokat a 2001. október 10-i munkakezdést követõen folyamatosan faxon továbbította (1-1 faxküldemény 6-9 perc) az érintettek részére.<br>
Kérelmezõ részére e küldeményt ajánlatkérõ október 10-én 10 óra 35 perckor továbbította.<br>
Az ajánlattételi és egyben bontási határidõig 10 ajánlat érkezett ajánlatkérõhöz. Kérelmezõ ajánlatot nem nyújtott be a megjelölt határidõig.<br>
Kérelmezõ 2001. október 12-én jogorvoslati kérelemmel fordult a Döntõbizottsághoz. Kérelmét a tárgyaláson pontosítva kérte a jogsértés megállapítását, a jogsértésért felelõs személlyel szemben bírság kiszabását és ideiglenes intézkedéssel a közbeszerzési eljárás felfüggesztését: Kérelme elõterjesztésének indokaként azt jelölte meg, hogy a közpénzek felhasználhatóságának, átláthatóságának és széles körû nyilvános ellenõrzésének megteremtése, továbbá a közbeszerzés során a verseny tisztaságának, valamint az esélyegyenlõség biztosításának érdeke kívánja azt meg. Kérelmében sérelmezte azt is, hogy ajánlatkérõ a 2001. október 5-én tartott helyszíni bejárásról jegyzõkönyvet nem készített. Ennek során azt is nyilatkozta, hogy a bejárás keretében ajánlatkérõ szóban tájékoztatást adott, miszerint az ajánlattevõk folyó hó 8-án 10.00 óráig tehetik fel kérdéseiket, melyre folyó hó 10-ig meghatározott idõben vállalta a válaszok megadását. Álláspontja szerint, mivel az ajánlattételi határidõ 2001. október 15-e, ezért ajánlatkérõ sem a kérdések feltételére, sem pedig a válaszadásra törvényben meghatározott határidõket nem tartotta be. Ezért álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) és (2) bekezdésében írtakat is, mivel a 38. § (2) bekezdése szerint az ajánlatkérõ a válaszát az ajánlattételi határidõ lejárta elõtt legkésõbb 6 nappal köteles megadni. Álláspontja szerint a fenti jogsértések a törvényben meghatározott határidõkre tekintettel megállapíthatóak ajánlatkérõ terhére, ezért ezekre alapítva indítványozta a kért jogkövetkezmények alkalmazását. A tárgyaláson azt is nyilatkozta, hogy ajánlatkérõ indokait elfogadja ugyan, tekintettel a törvényes 25 napos ajánlattételi határidõre, de valójában azért kezdeményeztek jogorvoslati eljárást, mert a dokumentáció véleményük szerint hiányos volt, nem volt kellõen elõkészített, valamint azért, mert a konzultáción feltett kérdésekre sem kapták meg a megfelelõ választ a kellõ határidõben. Ennek alapján álláspontjuk szerint ajánlatkérõ megsértette az eljárás tisztaságának alapelvét is. A tárgyaláson kérdésre válaszolva - azt is nyilatkozta, hogy a dokumentáció tartalmának kifogásolása nehezen megfogható dolog, így a Kbt.-ben konkrétan megjelölhetõ jogsértésre alapozzák jogorvoslati kérelmüket, nevezetesen az ajánlatkérõ által a konzultációs kérdésekre adandó válaszok határidejének be nem tartására.<br>
Kérelmezõ a tárgyaláson feltett kérdésre azt is nyilatkozta, hogy valójában megkapták a 11 kérdésükre a választ, ami véleményük szerint nem volt teljes mértékben kimerítõ, és mivel 10.00 óráig ígérte azt ajánlatkérõ, ezért 10.00 óra után az azzal foglalkozó mûszaki gárda más feladatra történõ eltávozása miatt a 10 óra 35 perckor érkezett válaszra már nem tudtak megfelelõen reagálni, és azok tartalmát már nem is vizsgálták, tekintettel a 35 perces késésére.<br>
A Döntõbizottság a jogorvoslati eljárás során a rendelkezésére álló adatok alapján nem látta indokoltnak a kért ideiglenes intézkedés meghozatalát.<br>
Ajánlatkérõ írásos észrevételében - azt a tárgyaláson változatlanul fenntartva kérte a megalapozatlan jogorvoslati kérelem elutasítását. Kérelmét azzal indokolta, hogy az elõzetesen közzétett tájékoztató alapján jogszerûen írta elõ a 25 napos ajánlattételi határidõt. Azt is nyilatkozta, hogy az eredeti ajánlati felhívását a Közbeszerzési Értesítõ szerkesztõbizottsága a vonatkozó kormányrendelet alapján hívta fel annak pontosítására tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(4) bekezdése értelmében csak a dokumentáció rendelkezésére bocsátását követõ nap lehet leghamarább helyszíni bejárást, illetve konzultációt tartani. Erre tekintettel került sor 2001. október 5-én (pénteken) délután a helyszíni bejárásra. Vitatta azt is, hogy errõl jegyzõkönyv nem készült, mivel azt fax útján a kérelmezõ részére is továbbította. Álláspontja szerint a verseny tisztaságát és az esélyegyenlõséget biztosította azzal, hogy a péntek délután 14.00 órakor kezdõdõ helyszíni bejáráson nem kötelezte ajánlattevõket arra, hogy 1-2 órán belül tegyék meg írásban a kérdéseiket és csak a hét végét követõ hétfõi napon, azaz október 8-án 10.00 órában jelölte meg a kérdések feltevésének határidejét. Álláspontja szerint akkor járt volna el a törvény alapelveivel és preambulumával ellentétesen, ha nem hagyott volna kellõ idõt és lehetõséget az ajánlattevõknek a konzultáción, illetve helyszíni bejáráson tapasztaltakra történõ érdemi reagálásra, azaz a kérdésfeltételre. Nem vitatta azt sem, hogy a konzultáció kapcsán felmerült kérdésekre a választ október 10-én adta meg, melyet fax útján kaptak meg az ajánlattevõk, köztük kérelmezõ is. Nyilatkozata szerint a Kbt. 38. § (2) bekezdésében meghatározott 6 napos határidõ túllépését egyrészt az idõ rövidsége, másrészt a válaszok szakszerûségének követelménye indokolta, mivel ajánlatkérõ kénytelen volt az észrevételek véleményezéséhez mérnökök (tervezõk) segítségét is igénybe venni. Eljárása törvényességének alátámasztásaként azt is elõadta, hogy a közbeszerzési eljárás során a Kbt. alapelveinek és a pályázók érdekeinek messzemenõ figyelembevételével eljárva kérte nyilatkozni a pályázókat az eljárás jogszerûségérõl. E megkeresésekre adott válaszok alapján megállapítható, hogy olyan ajánlattevõk is nyilatkoztak az eljárások jogszerûségérõl, akik a késõbbiekben ajánlatot nem nyújtottak be. A tárgyaláson - kérdésre válaszolva azt is nyilatkozta, hogy valójában az adott napon 10 óráig ígérték meg a válaszok elküldését, de ez a határidõ fizikailag sem volt tartható, tekintettel a hivatali munkaidõkezdésre és a válaszok elkészítésére és továbbítására. Gyakorlatilag 10 óra helyett csak 10. óra 30 perc körül tudták az összes érintettnek - köztük kérelmezõnek is - leadni az írásos válaszokat, különös tekintettel arra, hogy 17 résztvevõje volt a közbeszerzési eljárásnak, és minden résztvevõnek megküldték a választ függetlenül attól, hogy részt vettek-e a konzultáción vagy sem.<br>
Az ügyben érintett felek közül a BAU-BUILD Kft. érdemben úgy nyilatkozott, hogy az adott közbeszerzési eljárás során az érdekei nem sérültek: Az AGROBER Kft. írásos beadványában úgy nyilatkozott, hogy csatlakozik a kérelmezõ által kezdeményezett jogorvoslati eljáráshoz. A további érdekelt felek sem írásban, sem a tárgyaláson érdemi észrevételt nem terjesztettek elõ a Döntõbizottsághoz.<br>
A Döntõbizottság a rendelkezésére álló iratok, dokumentumok, írásban és a tárgyaláson szóban elõterjesztett nyilatkozatok alapján megállapította, hogy a kérelem kisebb részben alapos, és túlnyomórészt megalapozatlan az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdése szerint a dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb 6 nappal megadni.<br>
A fenti jogszabályhelyekre és a megállapított tényállásra tekintettel a Döntõbizottság kétséget kizáróan megállapította, hogy e kógens szabály sérült, mivel ajánlatkérõ a kérelemben foglaltaknak megfelelõen - ajánlatkérõ által sem vitatottan - az ajánlattételi határidõt megelõzõ 5. napon adott választ az ajánlattevõk részére a konzultáció során feltett kérdések vonatkozásában.<br>
E kérdés vizsgálatakor a Döntõbizottság figyelembe vette azt is, hogy az elõzetes tájékoztató alapján ajánlatkérõ jogszerûen állapította meg a 25 napos ajánlattételi határidõt, de ezzel párhuzamosan azt is megállapította, hogy az október 8-ai kérdésfeltevésre tekintettel lehetõsége lett volna az arra adott válaszokat a törvényi határidõben, azaz 9-én megválaszolnia az ajánlattevõk részére még akkor is, ha ennek elkészítéséhez be kellett vonni a tervek elkészítésében közremûködõ mérnököket is. A Döntõbizottság álláspontja szerint ajánlatkérõnek mindent meg kell tennie annak érdekében, hogy a törvényes határidõket betartsa és betartathassa. E kérdés során az is megállapításra került, hogy valójában ajánlatkérõ a péntek délutáni konzultációra tekintettel "nagyvonalú" engedményt tett azzal, hogy a konzultáción részt vevõk számára nem péntek délutáni határidõt jelölt meg a kérdések feltevésére, hanem a hét végét követõen azt hétfõn délelõtt 10 órában állapította meg, lerövidítve ezzel a saját maga részére nyitva álló válaszadási határidõ hosszát.<br>
A Döntõbizottság a lefolytatott jogorvoslati eljárás során megállapította, hogy az alábbi jogorvoslati kérelmi elemek megalapozatlanok:<br>
A becsatolt iratokból, faxbizonylatokból kétséget kizáróan megállapítható, hogy ajánlatkérõ a 2001. október 5-i helyszíni bejárásról (konzultációról) jegyzõkönyvet készített, így az erre vonatkozó jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani az ajánlattevõk pedig tiszteletben tartani a verseny tisztaságát, illetve nyilvánosságát.<br>
E rendelkezést figyelembe véve a Döntõbizottság rámutat arra is, hogy nem helytálló a kérelmezõnek a verseny tisztaságára vonatkozó kérelmi eleme, mivel a Döntõbizottság megállapította egyértelmûen, hogy ajánlatkérõ minden potenciális ajánlattevõ részére megküldte a konzultáció során feltett kérdésekre adandó válaszát, így ezen alapelv sem a verseny tisztasága, sem nyilvánossága vonatkozásában sérelmet nem szenvedett. A Döntõbizottság álláspontja szerint ugyanígy nem sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében meghatározott esélyegyenlõség elve sem azzal, hogy ajánlatkérõ mindenki számára egyformán 5 nappal az ajánlattételi határidõ elõtt küldte meg a kérdésekre adandó válaszát.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése úgy rendelkezik, hogy az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni.<br>
E törvényi rendelkezést elemezve megállapítható, hogy annak elsõ fordulatát csak ajánlattevõ - jelen esetben többek között kérelmezõ - sértheti meg.<br>
Itt mutat rá arra is a Döntõbizottság, hogy kérelmezõnek lehetõsége lett volna már a konzultáció napján feltenni a tisztázandó kérdéseit, és egyben "figyelmeztetni" ajánlatkérõt a 6 napos határidõt tartalmazó törvényi követelményre. Ezt kérelmezõ nem tette, így az erre vonatkozó kérelmi eleme is megalapozatlan.<br>
A megállapított jogsértés súlytalanságára, valamint arra tekintettel, hogy kérelmezõ valójában nem az október 10-i válaszadás napját, hanem a 10-én 10.00 órára ígért válaszadás helyett a 10 óra 35 perckor érkezõ választ kifogásolta és kérelmét erre alapozta, ezért a túlnyomórészt megalapozatlan jogorvoslati kérelemre tekintettel a Döntõbizottság a költségtérítés vonatkozásában a rendelkezõ részben írtak szerint határozott.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a jogorvoslati kérelemnek részben helyt adva a Kbt. 88. § (1) bekezdésének d) pontja szerinti jogkövetkezményt alkalmazta ajánlatkérõvel szemben, és a megalapozatlan jogorvoslati kérelmi elemeket ugyanezen § (l) bekezdésének a) pontja alapján elutasította.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 20.<br>
<br>
Dr. Bíró László s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
