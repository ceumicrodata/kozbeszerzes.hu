<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10108)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.560/21/2001.<br>
<br>
Tárgy: a V-com Távközlési Szolgáltató Rt. jogorvoslati kérelme Szeged Megyei Jogú Város Önkormányzata ellen közbeszerzési eljárás jogtalan mellõzése miatt.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a V-com Távközlési Szolgáltató Rt. (2040 Budaörs, Puskás Tivadar u. 8-10., a továbbiakban: kérelmezõ) jogorvoslati kérelmét, amelyet a Szeged Megyei Jogú Város Önkormányzata (6720 Szeged, Széchenyi tér 10., a továbbiakban: kérelmezett) ellen "Szeged város területén az önkormányzati intézmények között megvalósítandó, 98 végpontból álló informatikai hálózat és az azon nyújtandó IP alapú távközlési szolgáltatások" tárgyában közbeszerzési eljárás jogtalan mellõzése miatt nyújtott be, elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs: A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Szeged Megyei Jogú Város Közgyûlése 2001. augusztus 31-én zárt ülésen hozott 579/2001. (VIII. 31.) Kgy. sz. határozatában egyetértett a városi intézmények és cégek tájékoztatását elõsegítõ informatikai rendszer (SZIRNET) megvalósításával, és felhatalmazta a polgármestert a határozat mellékletét képezõ keretfinanszírozási szerzõdés aláírására, amelyben szerzõdõ félként szerepelt kérelmezett és a Szegedi Informatika Kft. mint finanszírozottak, finanszírozóként pedig a MATÁV Rt. és a Geoview Systems Kft.<br>
A keretfinanszírozási szerzõdés 2001. augusztus 31-én megkötésre került.<br>
E szerzõdés szerint a finanszírozók finanszírozási forrást biztosítanak a SZIRNET projekt megvalósításához; tartalmazza a szerzõdés többek között a finanszírozók által nyújtott támogatás mértékét, annak ütemezését. A keretszerzõdés alapján a feleknek további szerzõdéseket kell kötniük az alábbiak szerint:<br>
A szerzõdés 4.2. pontja szerint kérelmezett által kijelölendõ 35 intézménye IP protokoll alapú kommunikációs szolgáltatását, valamint ezeknek az üzemeltetését kizárólagosan a MATÁV Rt. látja el külön részletes szolgáltatási szerzõdés alapján. Az internetes és adatkapcsolati forgalmat kizárólag a MATÁV Rt.-n mint szolgáltatón keresztül fogják bonyolítani külön, minimálisan ötéves idõtartamra szóló szerzõdésben részletesen rögzített feltételek szerint.<br>
A szerzõdés 4.4. pontja szerint a szoftverrendszerekkel kapcsolatos feladatok elvégzésére a Geoview Systems Kft.-vel a Szegedi Informatika Kft. köt vállalkozási szerzõdést.<br>
A kérelmezett 100%-os tulajdonában lévõ Szegedi Informatika Kft. a RITEK Rt.-vel 2001. szeptember 3-án vállalkozási szerzõdést kötött a SZIRNET projekt elõkészítésére, ennek keretében többek között arra is, hogy távközlési cégektõl árajánlatokat kérjen be a megvalósításra.<br>
A RITEK Rt. 2001. szeptember 4-én a SZIRNET program fizikai hálózati szolgáltatásának árajánlatkérõ dossziéját megküldte tíz távközlési cégnek, közöttük a kérelmezõnek is. A dosszié tartalmazta az érintett önkormányzati intézmények jegyzékét, a díjcsomagok leírását.<br>
Az árajánlatot kérõ levél szerint Szeged Megyei Jogú Város Polgármesteri Hivatala városi intézményei IP alapú hálózat létrehozását határozta el, ez a projekt a SZIRNET nevet kapta, és lebonyolításával a RITEK Rt.-t bízta meg. Az árajánlatokat 15 napon belül kell megadni, ezt tárgyalások követik, a szerzõdés megkötését október 15-ig tervezik, amelyet az önkormányzat 2002. január l-jétõl 2002. december 31-ig tartó idõtartamra tud megkötni, ezt évente meg kívánja hosszabbítani. Tájékoztatták az ajánlattevõket, hogy 98 végpontra kérnek ajánlatot, de 35 intézményt a Közgyûlés döntése alapján a MATÁV Rt. fog ellátni a városnak nyújtott 270 millió forintos támogatása keretében.<br>
A RITEK Rt. az árajánlatkérõ dossziét átvevõ cégektõl érkezett kérdések alapján 2001. szeptember 11-én pontosította és kiegészítette az árajánlatkérést. A pontosítás szerint nem a Polgármesteri Hivatal, hanem kérelmezett Közgyûlése határozta el a városi intézményi IP alapú hálózat létrehozását. A feladat ellátásával megbízott Szegedi Informatika Kft. a lebonyolításra a RITEK Rt.-t kérte fel.<br>
Mellékelt egy részletes tájékoztatót is a levélhez, amely szerint az ajánlatkérés nem közbeszerzési eljárás keretében bonyolódik. Jelezte, hogy az ellenszolgáltatás feltételeit a tárgyaláson kell pontosítani. Meghatározta az elbírálás szempontjait. Módosította az ajánlatok benyújtásának idõpontját 2001. szeptember 27-re. Közölte, hogy az eredményhirdetés az ajánlattételt követõ tárgyalások befejezése után a Dél-magyarország címû napilapban lesz. A tájékoztató tartalmazta a mûszaki tartalommal kapcsolatos kérdésekre adott válaszokat is.<br>
A módosított határidõben öt cég nyújtott be árajánlatot. A jogorvoslati eljárás során tartott tárgyalás idõpontjáig, 2001. október 8-ig döntés még nem született, az ajánlatok szakértõi értékelése volt folyamatban.<br>
Kérelmezõ 2001. szeptember 12-én jogorvoslati kérelmet nyújtott be a Döntõbizottsághoz, amelyet a hiánypótlási felhívására 2001. szeptember 18-án pontosított és kiegészített. Kérte a jogsértés megállapítását, kérelmezettnek a közbeszerzésekrõl szóló 1995. évi XL. törvény (a továbbiakban: Kbt.) szabályainak megfelelõ eljárásra való kötelezését, valamint az eljárási díjban és a felmerült költségekben való marasztalását. Ideiglenes intézkedéséként kérte a meg nem kötött szerzõdés megkötésének megtiltását.<br>
Elõadta, hogy a Dél-Magyarország címû napilap 2001. szeptember 3-i számában megjelent cikkbõl értesültek arról, hogy kérelmezett képviselõ-testülete 2001. augusztus 31-én finanszírozási keretszerzõdést fogadott el, amely alapján a MATÁV Rt. és a Geoview Kft. a kérelmezettet és a Szegedi Informatikai Kft.-t összesen 270 millió Ft támogatásban részesíti. E támogatást a város intézményei közötti egységes informatikai rendszer kiépítésére és üzemeltetésére fordítják. A támogatás fejében kérelmezett öt évre kizárólagos jogot biztosít a MATÁV Rt. számára IP alapú távközlési szolgáltatások nyújtására. A szerzõdés aláírására a testület felhatalmazta a polgármestert.<br>
Az újságcikkben foglaltakat támasztotta alá az is, hogy 2001. szeptember 4-én a RITEK Rt. - amely cég kérelmezett megbízásából jár el - árajánlatot kért kérelmezõtõl Szeged város területén 98 végpont közötti informatikai rendszer kiépítésére. Az árajánlatkéréshez küldött kísérõlevél is tartalmazta, hogy 98 végpontból 35 intézményt a MATÁV Rt. fog ellátni az általa nyújtott támogatás keretében.<br>
Kérelme indokául elõadta, hogy kérelmezett - akit beszerzõként jelölt meg - beszerzései a Kbt. hatálya alá tartoznak, ennek ellenére mellõzte a közbeszerzési eljárást. A 98 végpontból álló informatikai hálózat megvalósítására és az azon nyújtandó IP alapú távközlési szolgáltatásokra vonatkozó beszerzését két részre osztotta, 35 intézményre vonatkozóan verseny nélkül megbízta a MATÁV Rt.-t és a többi 63 végpontra vonatkozóan sem közbeszerzési eljárást folytat.<br>
Tapasztalatuk alapján a beszerzés becsült értéke - amelyet 98 végpontra vetítve a kiépítés költsége, a szolgáltatás nyújtásának díja alapján, egy évre vonatkozóan számítottak - 9 408 000 Ft, ez pedig meghaladja a közbeszerzési értékhatárt.<br>
Kérelmezett és a RITEK Rt. közös észrevételt tett, amelyben kérték a jogorvoslati kérelem elutasítását megalapozatlanság címén, kérelmezõnek a költségekben való marasztalását. Elõadták, hogy kérelmezett az intézményei informatikai hátterének megszervezésére és az önkormányzati üzemeltetési feladatok ellátására létrehozta a Szegedi Informatika Kft.-t, így nem az önkormányzat, hanem a Kft. biztosítja a mûködés informatikai feladatait, a bevételeirõl a cég maga dönt.<br>
A megkötött keretszerzõdés alapján a két finanszírozó a Szegedi Informatika Kft. javára vállalta a SZIRNET projekt 270 millió forintos finanszírozását. A szerzõdést a kérelmezett mint a Kft. tulajdonosa írta alá. A szerzõdésben azonban a kérelmezett semmiféle fizetési, finanszírozói kötelezettséget nem vállalt, vele szembeni visszterhes szolgáltatás nyújtására és a szolgáltatások kérelmezettet terhelõ ellenértékének meghatározására vonatkozó elem nem szerepel.<br>
A RITEK Rt.-t is a Szegedi Informatika Kft. bízta meg a projekt elõkészítésével. Az árajánlatkérés nem közbeszerzési eljárás keretében történik, mivel a Szegedi Informatika Kft. saját bevételbõl finanszírozza a projektet. A kérelmezõ valóban félreérthette a 2001. szeptember 4-én kelt levélben foglaltakat, ezért küldött késõbb a RITEK Rt. tájékoztatást a felkért cégek részére.<br>
A beérkezett ajánlatok alapján dolgozza ki a RITEK Rt. azt a javaslatot, amely alapján a Kft. vezetõsége dönt a további lépésekrõl.<br>
A jelen jogorvoslati eljárás tárgyát képezõ ajánlatkérési eljárásban a kérelmezett nem vett részt, e célra támogatást nem biztosított, így nem sérthette meg a Kbt-t, mivel az önkormányzat semmiféle, az eljárás tárgyát érintõ beszerzési eljárást nem folytat.<br>
Kérelmezett nyilatkozata szerint a keretfinanszírozási szerzõdésben meghatározott támogatásból a költségvetésében bevétel nem keletkezik, így arra kiadást sem terveztek, mivel a finanszírozók a finanszírozást a Szegedi Informatika Kft.-nek nyújtják. Kérelmezett a SZIRNET projekt megvalósításához támogatást nem nyújt a Szegedi Informatika Kft.-nek.<br>
A Szegedi Informatika Kft. írásban tett nyilatkozata szerint a 2001. augusztus 31-én megkötött keretszerzõdés alapján a MATÁV Rt.-vel 35 intézmény vonatkozásában és az ajánlatkérés nyertesével, illetve nyerteseivel a további 63 végpontra a Szegedi Informatika Kft. köt szerzõdést. A beszerzést a Szegedi Informatika Kft. saját bevételeibõl finanszírozza, amely bevételek semmiféle állami vagy önkormányzati támogatást nem tartalmaznak.<br>
A Döntõbizottság megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> határozza meg azokat szervezeteket, amelyeknek Kbt. a 2. § (1) bekezdése szerinti beszerzései e törvény hatálya alá tartoznak.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja alapján a kérelmezettnek - mint helyi önkormányzatnak - a Kbt. 2. § (1) bekezdése szerinti beszerzései a Kbt. hatálya alá tartoznak.<br>
Kérelmezett azonban vitatta, hogy beszerzõ lenne a jogorvoslati eljárás tárgyát képezõ beszerzésben.<br>
A keretszerzõdésben foglaltak, kérelmezett és a Szegedi Informatika Kft. nyilatkozata, a benyújtott iratok alapján a Döntõbizottság megállapította, hogy kérelmezett ugyan finanszírozottként aláírta a keretfinanszírozási szerzõdést, és kötelezettséget vállalt arra, hogy a MATÁV Rt. öt éven keresztül jogosult 35 intézménye részére szolgáltatást nyújtani, finanszírozók azonban kérelmezett részére visszterhes szolgáltatást nem nyújtanak, kérelmezett a két finanszírozóval szemben fizetési kötelezettséget nem vállal és nem is fog vállalni. A finanszírozási összeget, amely a jogorvoslati eljárás tárgyát képezõ beszerzés forrása, nem kérelmezett, hanem a Szegedi Informatika Kft. részére nyújtják a finanszírozók. Megállapítást nyert, hogy nem kérelmezett folytat beszerzési eljárást, nem kérelmezett köt majd szerzõdést a MATÁV Rt.-vel és az árajánlatkérés nyertesével, illetve nyerteseivel a jogorvoslati eljárás tárgyát képezõ szolgáltatások nyújtására.<br>
A Döntõbizottság a fentiek alapján megállapította, hogy folyamatban van ugyan az önkormányzat intézményei között 98 végpontból álló informatikai hálózat megvalósítására és az azon nyújtandó IP alapú távközlési szolgáltatásokra vonatkozó beszerzés, de azt nem kérelmezett, hanem a Szegedi Informatika Kft. folytatja, kérelmezett részérõl beszerzés nem történt, és beszerzési eljárása sincs folyamatban ebben a tárgyban.<br>
Bár a kérelem csak a kérelmezett ellen irányult, a Döntõbizottság vizsgálta azt is, hogy a Szegedi Informatika Kft. elkövetett-e jogsértést.<br>
A Kft.-nek mint a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>)-c) pontja hatálya alá nem tartozó szervezetnek az értékhatárt elérõ beszerzései abban az esetben tartoznak a Kbt. hatálya alá, ha a Kbt. 1. § e) vagy d) pontjában meghatározott feltételek fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja esetében ez a feltétel a következõ: ha országos, regionális vagy helyi közszolgáltató tevékenység gyakorlására jogszabály alapján kizárólagos jogosítvánnyal rendelkezik.<br>
A Döntõbizottság megállapította, hogy a Szegedi Informatika Kft. vonatkozásában a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja szerinti feltételek nem állnak fenn, figyelemmel arra, hogy kérelmezett nem alkotott olyan jogszabályt, amelyben a Szegedi Informatika Kft. által ellátott tevékenységet a Kbt. 1. § e) pontja szerinti tevékenységnek minõsítette, illetve annak gyakorlására a Szegedi Informatika Kft.-t kizárólagos joggal ruházta fel.<br>
Az 1. § d) pont szerint e törvény hatálya alá tartozik a támogatásban részesített - az a)-c) pont hatálya alá nem tartozó - szervezet a támogatásból megvalósított beszerzés tekintetében.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>d) pontjában a következõk szerint került meghatározásra az, hogy e törvény alkalmazásában mit kell támogatásnak tekinteni: adókedvezmény (ár-, díj-, vám-, illetékkedvezmény), továbbá egy vagy több - az 1. § a) pontjában meghatározott - szervezet, illetõleg nemzetközi szervezet által pénzforrás juttatása útján biztosított anyagi elõny, amelyet a 2. § (1) bekezdésében meghatározott közbeszerzésre kell fordítani, feltéve hogy annak (azoknak) az összege eléri vagy meghaladja a közbeszerzés ötven százalékát vagy a 2. § (3) bekezdése szerinti értékhatárt, és a támogatók között legalább egy - az 1. § a) pontjában meghatározott - szervezet van.<br>
A Döntõbizottság megállapította, hogy kérelmezett támogatást nem nyújtott a Szegedi Informatika Kft. részére a beszerzéshez, a finanszírozók nem tartoznak a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontjának hatálya alá, a Kft. írásban tett nyilatkozata alapján saját bevételei - amelyek sem állami, sem önkormányzati támogatást nem tartalmaznak - képezik a beszerzés forrását.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés a) pontjában biztosított jogkörében eljárva a rendelkezõ részben foglalt jogkövetkezményt alkalmazta. A Döntõbizottság a jogorvoslati eljárás során felmerült költségek viselésérõl a Kbt. 80. § (1) bekezdés h) pontjára figyelemmel a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 15.<br>
<br>
Dr. Bankó Ágnes s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
