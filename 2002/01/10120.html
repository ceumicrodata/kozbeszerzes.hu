<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10120)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.666/7/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Közép-Duna-völgyi Vízügyi Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban Döntõbizottság elnöke) a Közép-Duna-völgyi Vízügyi Igazgatóság (1088 Budapest, Rákóczi út 41., továbbiakban ajánlatkérõ) a "Kvassay-zsilip és szivattyútelep II. szivattyúturbina gépcsoportjának rekonstrukciója" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ 2001. október 10-én tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a>. (1) bekezdés b) pontja alapján. A megküldött tájékoztatójához csatolta az ajánlati felhívását, ajánlattételre hívta fel a Ganz Energetikai Gépgyártó Kft.-t.<br>
Tájékoztatójában ajánlatkérõ ismertette, hogy a múlt század elején épült a Kvassay-zsilip és az 1960-as években helyezték üzembe a két szivattyúturbina gépcsoportból álló telepet. Ez a két gépcsoport teszi lehetõvé magas Duna-vízállás mellett a villamos energia termelését, alacsony vízállás mellett pedig a Ráckevei-Duna-ág, elsõsorban környezetvédelmi szempontok miatt indokolt vízellátását.<br>
A szükségessé vált rekonstrukcióra az I. szivattyú-turbina gépcsoport vonatkozásában 1999-ben nyílt közbeszerzési eljárást folytattak le. Az ajánlati felhívásra két ajánlattevõ nyújtott be ajánlatot: a Ganz Energetikai Gépgyártó Kft. és a Körös-vidéki Vízügyi Igazgatóság az Extren Kft.-vel konzorciumban. Mindkét ajánlat formai és tartalmi szempontból megfelelt, de a kedvezõbb ár miatt - közel 50%-kal magasabb volt a konzorcium árajánlata - hirdették ki nyertesnek a Ganz Energetikai Gépgyártó Kft.-t. Egyébként a nyertes jogelõdje gyártotta és szerelte a 60-as években a most rekonstrukcióra kerülõ berendezéseket. Az I. szivattyúturbina gépcsoport rekonstrukciója eredményesen befejezõdött.<br>
Ajánlatkérõ elõadta, hogy a jelen eljárás tárgyát képezõ II. szivattyúturbina gépcsoport rekonstrukciója során lényegében ugyanazon munkákat kell elvégezni, mint az I. gépcsoportnál, azzal a különbséggel, hogy a már elkészült közös berendezésekhez csatlakozni kell, alkalmazni kell az I. gépcsoportnál felhasznált folyamatirányító, üzemviteli és dokumentáló rendszert és közös próbaüzemet kell lefolytatni.<br>
Ajánlatkérõ az eljárásfajta választását az alábbiakkal indokolta:<br>
"- az I. gépcsoportnál alkalmazott nyílt eljárásban is csak két ajánlattevõ jelentkezett, akik közül a második árajánlata közel 50%-kal haladta meg a nyertes ajánlattevõét,<br>
- az ismertetett elõzmények miatt nem valószínûsíthetõ, hogy akár nyílt, akár meghívásos eljárás eredményre vezetne,<br>
- nem ismerünk olyan potenciális ajánlattevõt, akit érdemi tárgyalásos eljárásra meghívhatnánk, mert megalapozott ajánlatot csak a Ganz Energetikai Gépgyártó Kft. szellemi tulajdonát képezõ tervek, szoftverek alkalmazásával lehet kidolgozni, és nehezen képzelhetõ el, hogy ezt egy másik ajánlattevõnek akár jelentõs költségtérítés ellenében is átadja."<br>
A Döntõbizottság elnöke 2001. október 24-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ a tárgyaláson kiegészítette, kibõvítette a tájékoztatójában foglaltakat. Elõadta, hogy az eredeti berendezésekrõl a saját dokumentációja hiányos, míg a nyertes ajánlattevõ mint jogutód birtokában volt, illetve van a mai napig az összes dokumentációnak, terveknek, ismeri az 1960-ban megvalósított gépcsoportot, és ez nagyban megkönnyítette, hogy a rekonstrukció során a mai kor követelményeinek megfelelõen oldják meg a kivitelezés során felmerült problémákat.<br>
Felhívta arra a figyelmet, hogy a nyertes ajánlattevõ az I. gépcsoport rekonstrukciója során újat alkotott az olajellátás biztosításában a gépcsoportokhoz, az egyes gépcsoportok szabályozó rendszerében és az irányítástechnikában. A rekonstrukció során kiemelt szerepe volt az irányítási rendszernek. A gépcsoportok eredetileg elektromechanikus irányítási rendszerrel készültek. Ez azonban elavult technológia, a dokumentációja sincs meg, és emiatt teljesen új elektronikus irányítást kellett kidolgozni, ezt tette meg a nyertes ajánlattevõ az I. gépcsoport vonatkozásában. Ez ugyan költségvetési arányában csak a beruházás 25-30%-át jelenti, azonban nem különíthetõ el a mechanikai rész és az irányítástechnika, a kettõ mûszakilag szorosan összefügg. Az elektronika, az automatika be van építve a turbina, a generátor, a szivattyúk stb. géprészekbe és a beépített érzékelõkön keresztül történik a folyamat irányítása, nem választható szét az irányítástechnika. Az I. gépcsoport rekonstrukciójára kötött szerzõdésben azonban ajánlatkérõ csak arra kapott felhatalmazást, hogy a kidolgozott irányítástechnikát az I. gépcsoport vonatkozásában alkalmazhatja. A II. gépcsoport vonatkozásában nem kapott erre felhatalmazást. Így ahhoz, hogy a II. gépcsoport rácsatlakozhasson az I. gépcsoport irányítástechnikájára és azt a II. gépcsoport vonatkozásában is alkalmazni lehessen, ismételten meg kell vásárolni a korábbi nyertes ajánlattevõtõl. Az I. és II. gépcsoport végleges kialakításuk után egymás tartalékaiként fognak mûködni, ezért az irányítástechnika a gépcsoportoknál nem lehet eltérõ rendszerû.<br>
Ajánlatkérõ elõadta, hogy az ajánlattételi határidõig, 2001. november 8-ig a felhívott ajánlattevõ benyújtotta ajánlatát, és 2001. november 13-ára kitûzték az elsõ tárgyalás idõpontját. Bejelentette, hogy saját hatáskörben úgy döntött, az eljárást lezáró döntését jelen jogorvoslati eljárás befejezõdését követõen hirdeti ki.<br>
A Ganz Energetikai Gépgyártó Kft. írásbeli és tárgyaláson tett szóbeli észrevétele szerint a közbeszerzési eljárás során a vonatkozó jogszabályi rendelkezéseket betartották. Az eljárás tárgyát képezõ objektum eredeti tervezõje, gyártója és kivitelezõje a jogelõdje volt. Sem a korábbi sem a rekonstrukció során kifejlesztett további szellemi tulajdonukat - szoftvereket, terveket, komplett irányítástechnikát nem kívánják átruházni, még üzleti alapon sem.<br>
A Döntõbizottság a közbeszerzési eljárásban keletkezett iratok, a megtett nyilatkozatok alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint: "Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni."<br>
A Döntõbizottság álláspontja szerint - az alábbi indokok alapján - megállapíthatók azok a mûszaki-technikai sajátosságok, illetve kizárólagos jogok, amelyek miatt kizárólag az ajánlattételre felkért cég képes teljesíteni.<br>
A becsatolt dokumentumok, továbbá megtett nyilatkozatok alapján a Döntõbizottság megállapította, hogy az I. gépcsoport megvalósított rekonstrukciója során a most ajánlattételre felkért cég az általa kifejlesztett, a saját szellemi tulajdonát képezõ szoftvereket, irányítástechnikát építette be. Erre vonatkozóan a felhasználási jogot az I. gépcsoport vonatkozásában biztosította az ajánlatkérõnek. A II. gépcsoport tervezett rekonstrukciója során pedig mûszakilag-technikailag szükséges, hogy a II. gépcsoport rácsatlakozzon az I. gépcsoport irányítástechnikájára és azonos rendszeren, azonos elven mûködjön a két gépcsoport. Míg a gépészeti-szerelési munkák megvalósítása nem hordoz más ajánlattevõt kizáró sajátosságokat, az azokkal szorosan összefüggõ irányítási rendszer (beleértve a mûködtetést biztosító számítógépes programokat is) a felkért ajánlattevõ hozzájárulása nélkül a II. gépcsoportra nem alkalmazható. A szerzõi jogról szóló 1999. évi LXXVI. tv. 1. § (2) bekezdés c) pontja alapján ugyanis szerzõi jogi védelem alá tartozik a számítógépes programalkotás és a hozzá tartozó dokumentáció, a szoftver. A szerzõi jog, pedig olyan kizárólagos jog, amelynek alapján szükséges az ajánlattételre felkért cég hozzájárulása szoftverei felhasználásához, és ez megalapozza a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított hirdetmény közzététele nélküli tárgyalásos eljárás lefolytatását.<br>
A Kbt: 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. tv. (a továbbiakban Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2001. november 22.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>
