<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3737)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.95/13/2002.<br>
<br>
Tárgy: az Alterra Kft. jogorvoslati kérelme a Fõvárosi Gázmûvek Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alterra Építõipari Kft. (1103 Budapest, Sibrik Miklós út 30., képviseli: dr. Németh László jogtanácsos, 1103 Budapest, Sibrik Miklós út 30., továbbiakban: kérelmezõ) által a Fõvárosi Gázmûvek Rt. Fejlesztési és Beruházási Közbeszerzési Bizottság (1081 Budapest, Köztársaság tér 20., a továbbiakban: ajánlatkérõ) "gázhálózatépítés 2002" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban benyújtott nyilatkozatai alapján az alábbi tényállást állapította meg:<br>
Ajánlatkérõ 2001. december 19-én a Közbeszerzési Értesítõ 51. számában részvételi felhívás közzétételével a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett.<br>
A részvételi felhívás 9. pontjában a résztvevõk pénzügyi, gazdasági és mûszaki alkalmassága igazolására szolgáló adatok és tények körében ajánlatkérõ az alábbiakat is elõírta a 9. b) pont 6. francia bekezdésében:<br>
"a részvételre jelentkezõ - a részvételi dokumentációban meghatározott módon - igazolja, hogy rendelkezik a beszerzés tárgya szerinti tevékenység(ek)re is vonatkozó, bármely nemzeti rendszerben akkreditált, az ISO 900X szabványcsalád valamely tagjának megfelelõ - dokumentáltan mûködtetett - minõségtanúsításra jogosított szervezet által kiállított minõségbiztosítási tanúsítvánnyal."<br>
Ajánlatkérõ a részvételi felhívás 10. a) pontjában meghatározta a részvételre jelentkezõk alkalmasságának elbírálási szempontjait, ezek között a 6. francia bekezdésben az alábbiakat is elõírta:<br>
"a beszerzés tárgyának megfelelõ tevékenységi körre vonatkozó minõségbiztosítási tanúsítvány(ok), a tanúsító szervezet által végzett utolsó felülvizsgálati jegyzõkönyv (audit) tartama, idõpontja, valamint a legutóbbi cégvezetõségi átvizsgálás dokumentumai."<br>
A felhívás 10. b) pontjában ajánlatkérõ meghatározta azt, hogy a szerzõdés teljesítésére alkalmatlannak minõsíti a jelentkezõt, ha "a részvételre jelentkezõ és a beszerzés várható értékének 10%-át meghaladó mértékben bevonni kívánt alvállalkozó(k) nem rendelkezik(nek) a beszerzés tárgya szerinti tevékenység(ek)re is vonatkozó, bármely nemzeti rendszerben akkreditált, az ISO 900X szabványcsalád valamely tagjának megfelelõ - dokumentáltan mûködtetett - minõségtanúsításra jogosított szervezet által kiállított minõségbiztosítási tanúsítvánnyal."<br>
Ajánlatkérõ részvételi dokumentációt is bocsátott a jelentkezõk részére, melyben a benyújtandó részvételi jelentkezések tartalmi és formai követelményeit írta elõ, melyhez kitöltendõ és cégszerûen aláírandó adatlapokat is csatolt. Az elõminõsítési lapok 14. oldalán határozta meg a minõségtanúsítás bemutatásának körülményeit.<br>
2002. január 14-ig a részvételi jelentkezési határidõig 22 darab jelentkezés érkezett. Jelentkezést nyújtott be a kérelmezõ, a MULTI Kft., az ADONYI Kft., a Vulkán Kft., a RAMICO Kft., a Szentmihályi Kft., a GÁZKAR Kft., a MÉLYÉPSZER Kft., a Pulzus Rt., a KOREL Kft., a N+F Kft., a BONEX Kft., a DREI Kkt., a Közmû-Teszt Kft., az Óbudai Csõfektetõ Kft., az INFRASERVICE Kft., a GSA 2000 Kft., a BREHO Kft., az UMWELT-TECHNIK Kft., az ELPO Kft., a FORCE Kft. és a Kõolajvezeték Építõ Rt.<br>
A részvételi szakasz eredményhirdetését 2002. február 8-án tartotta ajánlatkérõ. Ajánlatkérõ ekkor kihirdette, hogy alkalmas 14 cég, az ADONYI Kft., a BONEX Kft., a DREI Kkt., az ELPO Kft., a FORCE Kft., a GÁZKAR Kft., az INFRASERVICE Kft., a Közmû-Teszt Kft., a MÉLYÉPSZER Kft., az Óbudai Csõfektetõ Kft., a Pulzus Rt., a RAMICO Kft., a Szentmihályi Kft. és a Vulkán Kft., míg alkalmatlan, ill. érvénytelen: 8 jelentkezés, köztük a kérelmezõé is.<br>
Ajánlatkérõ az eredményhirdetésen ismertette és írásban megküldte kérelmezõnek a részvételi jelentkezése érvénytelenségének megállapítására vonatkozó döntését és annak indokolását azzal, hogy ha azzal kapcsolatban észrevételük van, azt két napon belül jelezzék.<br>
Az eredményhirdetési jegyzõkönyvben a kérelmezõ ajánlatával kapcsolatban az alábbiakat tüntette fel:<br>
"2. Az alábbi részvételre jelentkezõk ajánlatát érvénytelennek minõsítette, mivel pénzügyi, gazdasági, mûszaki alkalmasságukat nem igazolták az elõírt módon, és/vagy nem feleltek meg a részvételi felhívásban és a Dokumentációban megadott tartalmi és formai követelményeknek:<br>
Alterra Kft. ..."<br>
Ajánlatkérõ a kérelmezõnek közvetlenül megküldött tájékoztatásban a kérelmezõ jelentkezését érvénytelennek minõsítette, és ennek okaiként azt határozta meg, hogy a legutóbbi cégvezetõségi átvizsgálás jegyzõkönyvét nem csatolta, és a minõségbiztosítási kézikönyvet nem teljeskörûen, hanem annak csak a 4.6. és 4.13. közötti fejezeteit csatolta.<br>
Ajánlatkérõ az elõminõsítési szakasz eredményérõl szóló tájékoztatóban a kérelmezõ ajánlatát az alkalmatlan jelentkezõk között tüntette fel.<br>
Kérelmezõ 2002. február 22-én nyújtott be a Döntõbizottsághoz jogorvoslati kérelmet. A jogorvoslati kérelemben és a tárgyaláson tett nyilatkozatában kérelmezõ kifogásolta ajánlatkérõ elõminõsítési szakaszt lezáró döntésének a rá vonatkozó részét - mivel az általuk alkalmazott minõségbiztosítási rendszerben cégvezetõségi átvizsgálási jegyzõkönyv címmel minõségügyi dokumentum nem keletkezik, azért az utolsó felülvizsgálat során végzett belsõ vizsgálatról szóló auditot csatolták. Továbbá a Minõségbiztosítási kézikönyv egészének kiadására nincs lehetõség, mert az üzleti titkokat tartalmaz, de nyilatkoztak arról, hogy abba a személyes betekintést lehetõvé teszik. Ennek alapján kérte a jogsértés megállapítását, az eljárást lezáró döntés megsemmisítését és ajánlatkérõnek az eljárási díj és a jogorvoslati eljárással felmerült költségek viselésére való kötelezését.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy õ maga is ISO minõségbiztosítással mûködik, ennek kiemelt fontosságára a dokumentáció 2.15. pontjában fel is hívta a jelentkezõk figyelmét, és ezért követelte meg a rendszer mûködését dokumentáló iratok csatolását is. Nem tartja helytállónak a kérelmezõ azon elõadását, hogy a kézikönyv üzleti titkokat tartalmaz, emiatt nem csatolták teljes terjedelmében, ehhez képest 21 jelentkezésben ezt csatolni tudták. Ellentmondásos az is, hogy ajánlatkérõ azt adta elõ, hogy az õ rendszerükben nem keletkezik cégvezetõségi átvizsgálási jegyzõkönyv, ehhez képest. a döntésükre írt észrevételében maga kérelmezõ elnézést kért az irat elmaradásáért, mely igény szerinti megküldését utólag felajánlotta. A minõségbiztosítási kézikönyv teljes terjedelmû csatolásának értelmetlen voltát kifogásolni már nem lehet, mert az elkésett. Az a körülmény, hogy kérelmezõt más eljárásban elõminõsítették, továbbá az, hogy ajánlatkérõ az elmúlt évben maga is vizsgálta a kérelmezõ rendszerét, még nem jelenti azt, hogy neki most a jelentkezésében a feltételeket nem kell teljesíteni.<br>
Kérte a megalapozatlan kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételeinek fennállása a rendelkezésre álló iratokból nem volt megállapítható.<br>
A Döntõbizottság az eredményhirdetési jegyzõkönyv és az ajánlatkérõknek - kérelmezõnek is - közvetlenül megküldött tájékoztatás alapján megállapította, hogy ajánlatkérõ nem alkalmatlannak nyilvánította a kérelmezõt, hanem jelentkezésének az érvénytelenségét mondta ki döntésében, illetõleg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint a döntésének indokolásáról szóló tájékoztatóban. A Döntõbizottság ennek megfelelõen ajánlatkérõnek a kérelmezõ jelentkezését érvénytelenné minõsítõ döntését vizsgálta felül.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (6) bekezdését megfelelõen alkalmazni kell.<br>
Ajánlatkérõ a részvételi felhívásban és a dokumentációban nemcsak az ISO tanúsítvány csatolását írta elõ, hanem az elvárása szerint annak dokumentáltan mûködtetettnek is kell lennie. Ennek érdekében ajánlatkérõ a dokumentáció 25. d) pontjában elõírta, hogy csatolni kell a minõségbiztosítási kézikönyvet is, míg a 25. f) pontban a cégvezetõségi átvizsgálást igazoló dokumentum hitelesített másolatát követelte meg.<br>
Kérelmezõ érvényes ISO 9002 és 2001. decemberig érvényes ISO 14001 tanúsítványát csatolta a 130. és a 133/4. oldalon, valamint azokhoz tartozó auditot is, amit a tanúsító végzett el, és igazolja annak megtörténtét.<br>
Kérelmezõ a jelentkezésében a kiadott 14. oldalon levõ adatokat kitöltötte. A részvételi jelentkezés 128. oldal 1-18. mellékleteként csatolta a Minõségbiztosítási kézikönyv tartalomjegyzékét, és abból a 4.6-4.13.5-ig terjedõ részt. A Döntõbizottság tényként állapította még, hogy kérelmezõ - általa sem vitatottan - nem csatolta az egész kézikönyvet és a cégvezetõi átvizsgálást igazoló dokumentumot.<br>
A Kbt. rendelkezései szerint a részvételi felhívásnak megfelelõen kell a jelentkezéseket benyújtani. A Kbt. szabályozza az ajánlatkérõ részére átadott üzleti titok kezelését, ezért a Döntõbizottság álláspontja szerint, ha kérelmezõ állításának megfelelõen a Minõségbiztosítási kézikönyv valóban üzleti titkokat tartalmaz, akkor erre vonatkozó figyelmeztetéssel kellett volna azt a jelentkezéséhez csatolni, hogy az ajánlatkérõ biztosíthassa az abban foglalt üzleti titok megõrzését. A Döntõbizottság álláspontja szerint a kérelmezõ üzleti titokra való hivatkozással nem tagadhatta volna meg a minõségbiztosítási jegyzõkönyv felhívásban és dokumentációban elõírt csatolását, továbbá az abból való töredékes szövegrészek csatolása nem felel meg a teljes csatolásának, így a kérelmezõ jelentkezése nem felelt meg a felhívás és a dokumentáció feltételeinek. Nem felel meg a felhívás és a dokumentáció feltételeinek kérelmezõ jelentkezése még azzal sem, hogy kérelmezõ a jelentkezési határidõ lejártát követõen olyan nyilatkozatott tett, hogy az üzleti titok ellenére mégis enged betekintést a kézikönyvbe.<br>
A kérelmezõ elismerte, hogy a minõségbiztosítással kapcsolatos éves cégvezetõi átvizsgálás szerepel a minõségbiztosítási rendszerében és arról készül okirat, bár annak nem cégvezetõségi átvizsgálási jegyzõkönyv a címe. A Döntõbizottság - a kérelmezõ által sem vitatottan - megállapította, hogy kérelmezõ a minõségbiztosítási tanúsítvány éves auditjáról készült okiratot csatolta a jelentkezéséhez, de az éves cégvezetõi átvizsgálásról készített okiratot nem mellékelte. Ajánlatkérõ a dokumentációban azonban nem az éves auditról készített okirat, hanem a minõségbiztosítási rendszer éves cégvezetõi átvizsgálásról készített okirat mellékelését követelte meg, így kérelmezõ jelentkezése e tekintetben sem felelt meg a felhívás és a dokumentáció feltételeinek.<br>
A Döntõbizottság álláspontja szerint a kérelmezõ jelentkezése hiányos, ezért annak érvénytelensége a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pont szerint fennáll, még akkor is, ha a rendelkezésre álló iratokból a kérelmezõ mûszaki alkalmassága esetleg megállapítható lenne, sõt arról ajánlatkérõnek a saját tapasztalatából is tudomása lehet, mert ezektõl a jelentkezésben nem szereplõ esetleges adatoktól, ismeretektõl függetlenül a jelentkezésnek meg kell felelni a Kbt. 63. § (7) bekezdés azon követelményének, hogy a részvételi jelentkezést a részvételi felhívásban és a dokumentációban meghatározott feltételek szerint kell benyújtani és e feltételeket a kérelmezõ jelentkezése nem teljesíti.<br>
Ennek alapján a Döntõbizottság megállapította, hogy a kérelmezõ ajánlatának érvénytelenségére vonatkozó ajánlatkérõi döntés megalapozott, és az ezt vitató jogorvoslati kérelem megalapozatlan.<br>
A Döntõbizottság rámutat arra, hogy az eredményhirdetési jegyzõkönyvben és a kérelmezõnek közvetlenül küldött tájékoztatásban ajánlatkérõ döntése szerint kérelmezõ ajánlata érvénytelen, míg az elõminõsítési szakasz eredményérõl szóló tájékoztatóban a kérelmezõ ajánlata alkalmatlannak van feltüntetve. A Döntõbizottság álláspontja szerint az ajánlatkérõ a két szakaszból álló eljárás részvételi szakaszának eredményérõl szóló tájékoztatót megjelentette, így a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdésében meghatározott kötelezettségének eleget tett. Ezek alapján a Döntõbizottság megállapította, hogy a Kbt. 76. § (1) bekezdése alapján nincs hatásköre a tájékoztató tartalmának az ajánlatkérõ eredményhirdetéskor kihirdetett döntésétõl való eltéréssel kapcsolatban.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontjában meghatározott jogkövetkezményt alkalmazta, valamint a Kbt. 88. § (1) bekezdés h) pontjában foglaltakra tekintettel a jogorvoslati eljárás során felmerült költségekrõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 18.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>