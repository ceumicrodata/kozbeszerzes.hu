<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3814)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.44/9/2002.<br>
<br>
Tárgy: a BAU-TRADE Kft. kérelmezõ jogorvoslati kérelme az Állatgyógyászati Oltóanyag-, Gyógyszer- és Takarmány-ellenõrzõ Intézet ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BAU-TRADE Építõipari Tervezõ, Kivitelezõ és Kereskedelmi Kft. (2100 Gödöllõ, Gábor Áron u. 2-10., a továbbiakban: kérelmezõ) kérelme alapján indult jogorvoslati eljárásban, melyet a Állatgyógyászati Oltóanyag-, Gyógyszer- és Takarmány-ellenõrzõ Intézet (1107 Budapest, Szállás u 8., képviseli dr. Sasvári Róbert ügyvéd, 1073 Budapest, Erzsébet krt. 14., a továbbiakban: ajánlatkérõ) "az intézet gödöllõi állatkísérleti telepének rekonstrukciós fejlesztését elõkészítõ egyes közmûfejlesztések és épületkivitelezési munkák megvalósítása" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) a Kbt. 55. § (6) bekezdését, ezért a Döntõbizottság ajánlatkérõt 2 000 000 Ft, azaz kettõmillió forint pénzbírsággal sújtja.<br>
A kérelmezõ jogorvoslati kérelmét egyebekben elutasítja.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2001. szeptember 12. napján a Közbeszerzési Értesítõ (K. É.) 37. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a beszerzés tárgyára prognosztizált átalányáras vállalkozási szerzõdéskötés érdekében kért ajánlatot.<br>
Az ajánlati felhívásban ajánlatkérõ meghatározta, hogy az ajánlatokat az összességében legelõnyösebb ajánlat szempontja szerint bírálja el. Ennek megfelelõen megadta az elbírálás részszempontjait, súlyszámait és az adható pontszámokat az alábbiak szerint:<br>
részszempontok	súlyszámok<br>
- ajánlati ár a 16. h) pont szerint	5<br>
- az ajánlati felhívásban és a dokumentációban foglalt feltételeken és jogszabályi elõírásokon felül vállalt az ajánlatkérõ számára a közbeszerzés tárgya szempontjából elõnyös többletszolgáltatások (felelõsségbiztosítás mértéke, hosszabb idejû mûszaki garancia vállalása, helyszíni felvonulás, kooperáció és munkaszervezés, egyéb)	4<br>
- vállalási határidõ, a teljesítés ütemezése	3<br>
- a jólteljesítéshez kapcsolódó biztosíték összege és idõtartama	2<br>
Az értékelés során adható pontszám részszempontonként: 1-10.<br>
Ajánlatkérõ a felhívás 16. "Egyéb információk" h) pontjában elõírta, hogy a korrekt összehasonlíthatóság érdekében az ajánlati árakat a prognosztizált áron kívül az ajánlattétel idõpontjára is meg kell adni.<br>
Ajánlatkérõ dokumentációt is kibocsátott, amely tartalmazta a mûszaki terveket, az ajánlat tartalmával és formájával kapcsolatos ajánlatkérõ elvárásokat, szerzõdéstervezetet.<br>
A dokumentáció elõírása szerint ajánlati adatlapot kell csatolni, amelyben szerepelt többek között, hogy az ajánlati árat prognosztizált áron és az ajánlattétel idõpontjában is meg kell adni.<br>
Ajánlatkérõ 2001. október 3. napján helyszíni konzultációt tartott, melyen az ajánlatkérõk által feltett kérdésekre megadta a válaszokat.<br>
Ajánlattételi határidõre, 2001. október 25. napján kérelmezõ, a POLYDOM Rt., az Utiterv Kft., Hazai Építõ Rt. és a Magyar Építõ Rt. konzorciuma, a MASZER Rt. nyújtott be ajánlatot.<br>
Ajánlatkérõ 2001. november. 5. napján kelt levélben hiánypótlást biztosított a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján, valamint a Kbt. 57. § (1) bekezdése alapján nem egyértelmû kijelentése tisztázása körében az Utiterv Kft.-t és a Hazai Építõ Rt.-t felhívta, hogy adja meg az ajánlattétel idõpontjára vonatkozó ajánlati árat, mivel az az ajánlatban nem került megadásra, de ajánlatkérõ feltételezi, hogy az a prognosztizált árral azonos.<br>
Ajánlatkérõ az eljárás eredményét 2001. november 20. napján hirdette ki nyilvánosan, döntése szerint az összességében legelõnyösebb ajánlatot tevõ, és így az eljárás nyertese a POLYDOM Rt., a második legelõnyösebb ajánlatot a kérelmezõ tette.<br>
Kérelmezõ ajánlatkérõ eljárást lezáró döntése ellen jogorvoslati kérelmet nyújtott be. A Döntõbizottság a kérelmezõ jogorvoslati kérelme alapján lefolytatott jogorvoslati eljárásban a D/232/9/2001. sz. alatt meghozott határozattal ajánlatkérõ eljárást lezáró döntését megsemmisítette. Ajánlatkérõ úgy döntött, hogy az ajánlatokat újra értékeli és új döntést hoz.<br>
Ajánlatkérõ 2002. január 17. napján megtartott eredményhirdetésen ismertette az új eljárást lezáró döntését, mely szerint a nyertes a POLYDOM Rt., míg a második legkedvezõbb ajánlatot tevõ a kérelmezõ. Az UTITERV Kft. és a Hazai Építõ Rt. konzorcium ajánlatát összhangban a Döntõbizottság fent hivatkozott határozatában foglaltakkal érvénytelennek minõsítette.<br>
Ajánlatkérõ részletes összegzést készített, amelyet az ajánlattevõk részére megküldött.<br>
Kérelmezõ 2002. január 28. napján nyújtott be jogorvoslati kérelmet a Döntõbizottsághoz. Sérelmezi ajánlatkérõ eljárást lezáró döntését, álláspontja szerint a döntés jogszabálysértõ. Kifogásolja egyrészt, hogy az ajánlati ár vizsgálatának módszerét módosította a korábbi értékeléséhez képest, valamint azt, hogy ajánlatkérõ mind a prognosztizált árat, mind pedig az ajánlat idõpontjára megadott árat értékelte és így határozta meg a pontokat.<br>
Az egyes további részszempontok ajánlatkérõi értékelését is vitatta az alábbi indokokkal.<br>
A 2. értékelési részszempont "…elõnyös többletszolgáltatások" vizsgálatánál ajánlatkérõ által figyelembe vett alszempontok közül kifogásolta a jótállás és szavatosság körében figyelembe vett tartalmi elemeket. Álláspontja szerint ajánlatkérõ nem az ajánlatok valós tartalmi elemeit vette figyelembe a nyertes esetében, amikor a 4 éves jótállási vállalását teljes körû vállalásként értékelte. Már a korábbi értékelési jegyzõkönyvbõl megállapítható, hogy e körben a nyertes 4 éves garanciát csak a beépített anyagokra vállalt. Ezzel szemben az õ ajánlatában tett vállalása teljeskörûen 2 éves idõtartamra szól. Megítélése szerint ajánlatkérõnek ezen tartalmi elem közötti különbségeket megfelelõen került figyelembevételre, így a kiosztott pontszám nem megfelelõ.<br>
A 3. értékelési részszempont körében kifogásolta, hogy ajánlatkérõ a pénzügyi ütemezést értékelte, elõadta továbbá, hogy logikusan a teljesítési határidõvel összefüggésben kellett volna sor kerülni a kötbér értékelésének.<br>
A 4. részszempont vonatkozásában kifejtette, hogy a jólteljesítési garancia értékelése körébe nem tartozik bele a kötbér értékelése, a kötbért ajánlatkérõnek vagy a 2. részszempontnál az "egyebek körében" vagy a 3. részszempontnál kellett volna figyelembe venni.<br>
Kérelmezõ fenti indokokkal alátámasztott álláspontja, hogy ajánlatkérõ eljárást lezáró döntése megalapozatlan.<br>
Kérte a Döntõbizottságot, hogy semmisítse meg az ajánlatkérõnek az eljárást lezáró döntését, ideiglenes intézkedés alkalmazásával a szerzõdés megkötésének megtiltását kérte.<br>
Ajánlatkérõ észrevételében a jogorvoslati kérelem elutasítását kérte. Álláspontja szerint az eljárást lezáró döntés meghozatalakor nem sértette meg a Kbt. rendelkezését, az ajánlatokat azok valós tartalmi elemei ismételt figyelembevételével jogszerûen eljárva értékelte.<br>
Az ajánlati ár ismételt értékelésénél ajánlatkérõ az objektív összehasonlíthatóság érdekében a számszerûsíthetõ tartalmi elemeknél matematikai képletet alkalmazott. A többletszolgáltatások részszempont körében az ajánlatok tartalmi elemeit figyelembevételével pontozta. Kifejtette, hogy a vállalási határidõ és teljesítés ütemezése részszempont körében értékelte, hiszen ajánlatkérõ csak a tényleges teljesítés után fizethet ki részszámlát, elõleget nem adhat. Elõadta, hogy a pénzügyi teljesítés értékelése nem függ össze az ajánlati ár értékelésével, mert nem a részszámlák összegét, hanem azok a teljes vállalkozási díjon belüli százalékos arányát és a véghatáridõhöz viszonyított idõbeli távolságát vette figyelembe.<br>
POLYDOM Rt. egyéb érdekelt észrevételében a kérelem elutasítását kérte. Álláspontja szerint ajánlatkérõ nem sértette meg a Kbt. rendelkezéseit az ajánlatok értékelésénél.<br>
A Döntõbizottság megállapította, hogy kérelmezõ jogorvoslati kérelme megalapozatlan az alábbi indokok alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése második mondata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint pedig az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ az ajánlati felhívásban megadta, hogy mind az ajánlattétel idejére adott ajánlati ár, mind a prognosztizált ár az értékelés során figyelembevételre kerül, így kérelmezõ az ajánlatok újraértékelése során alappal nem kifogásolhatja ajánlatkérõ ajánlati ár vonatkozásában elvégzett vizsgálatát. Ajánlatkérõ az újraértékelés folyamatában az ajánlati árat a felhívásában elõre megadottak szerint vizsgálta.<br>
Ajánlatkérõ az ajánlatok újraértékelésénél a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése alapján jogosult a döntést megalapozó tényezõket ismételten mérlegelni, és ezt követõen meghozni az eljárást lezáró döntését. Ajánlatkérõ által az újraértékelésnél alkalmazott módszer nem sérti a törvény rendelkezéseit, az alkalmas az ajánlatok tartalmi elemeinek objektív értékelésére.<br>
A második részszempont a "elõnyös többletszolgáltatások "részszempont körében kérelmezõ által kifogásolt szavatosság, garancia értékelési alszempont tekintetében a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, mivel a nyertes esetében az ajánlatban szereplõ vállalástól eltérõen vette figyelembe a tartalmi elemeket és így a kiosztott pontszámokat elfogadni nem lehet. A nyertes ajánlatában tett nyilatkozat alapján a nyertes értékelhetõ többletvállalása 5 év jótállás a beépített anyagokra, egyéb anyagok, szerkezetek beépítésére az elõírtakon felül + 13 hónap.<br>
Ajánlatkérõ a nyertes ajánlatában foglaltaktól eltérõen 4 év teljes körû jótállást vett figyelembe, és + 13 hónap szavatosságot.<br>
A kérelmezõ e körben tett vállalása 2 év teljes körû jótállás volt, többletszavatosságot vállalása nem volt.<br>
A Döntõbizottság az ajánlatkérõ ezen részszempont körében a további alszempontokra kiosztott pontszámait elfogadva a szavatosság és jótállás körében elvégzett értékelést a helyes tartalmi elemeket - a jótállásra vállalt idõtartamokat, és hozzá tartozó ajánlati részeket - figyelembevételével elvégezte, és az alábbiak szerint változik a résszempontra adható pontszám:<br>
		szavatosság	jótállás<br>
Ajánlatkérõ pontozása:<br>
- nyertes	10	10<br>
- kérelmezõ	1	5<br>
DB. pontozása:<br>
- nyertes	10	9,57<br>
- kérelmezõ	1	10<br>
Összpontszám (6 alszempontra átlagolva):<br>
		Ajánlatkérõ	DB.<br>
- nyertes	9,33	9,30<br>
- kérelmezõ	8,12	9,18<br>
A fentiek alapján megállapítható, hogy ajánlatkérõ nem jogszerûen értékelte a 2. részszempont körében a szavatosság, jótállás körében az ajánlatokban tett vállalásokat.<br>
A 3. értékelési részszempont körében ajánlatkérõ értékelése megfelel az általa a felhívásban elõírtaknak és a törvény rendelkezéseinek.<br>
Ajánlatkérõ a legkorábbi teljesítési határidõ vállalásra a maximum-, a legkésõbbire a minimumpontot adta és közte lineáris arányosítással került megállapításra a pontszám. A Döntõbizottság nem találta megalapozottnak azon kérelmezõi kifogást, hogy a kötbérvállalásokat és a mûszaki ütemezést ezen részszempont körében kellett volna értékelnie ajánlatkérõnek nem pedig a pénzügyi ütemezést. Az értékelés során ugyanis az ajánlatkérõ a felhívásban elõre megadott részszempontok szerint járhat el és csak részszemponthoz tartozó tartalmi elemeket vizsgálhatja. Ajánlatkérõ a 3. részszempont körében kifejezetten a vállalási határidõt és a teljesítés ütemezését kívánta értékelni ezen részszempont körében - eltérõ felhívási elõírás hiányában jogszerûen nem értéklehetõ a kötbér.<br>
A 4. részszempont "a jólteljesítéshez kapcsolódó biztosíték összege és idõtartalma" körében a Döntõbizottság megállapította, hogy ajánlatkérõ e részszempontnál a jólteljesítési garanciavállalásokon túl értékelte az ajánlattevõk által ajánlott késedelmi kötbért is.<br>
A Döntõbizottság elfogadta ajánlatkérõ értékelését ezen részszempont körében, az adott pontszámok tükrözik az ajánlatok tartalmi elemei közötti különbségeket.<br>
A Döntõbizottság nem osztotta kérelmezõ azon álláspontját, hogy a kötbért ezen részszempont helyett vagy a 2. vagy a 3. részszempont körében kellett volna értékelni ajánlatkérõnek. A kérelmezõ által megjelölt 2. és 3. értékelési részszempont tartalma körébe nem sorolható be a kötbér értékelése, egyrészt ajánlatkérõ nem írt elõ a felhívásban és dokumentációban minimumelvárást a kötbért illetõen, így ezzel összefüggésben többletvállalásuk nem lehet ajánlattevõknek, másrészt a 3. értékelési részszempont körében ajánlatkérõ a vállalási határidõt és a teljesítés ütemezését kívánta értékelni a felhívás szerint, így jogszerûen e részszempontnál sem kerülhetett volna sor a kötbér értékelésére.<br>
Ajánlatkérõ által adott összpontszám kérelmezõ esetén 101,80, nyertes esetében 126,41, amely pontszám alapján hirdette ki ajánlatkérõ mint az összességében legelõnyösebb ajánlatot tevõt az eljárás nyertesének, a POLYDOM Rt.-t.<br>
A 2 részszempont körében a Döntõbizottság által megállapított pontszámok szerint - a többi változatlanul hagyása mellett - az összpontszám alakulása a következõ:<br>
- Nyertes: 125,72<br>
- Kérelmezõ: 106,04<br>
Ajánlatkérõnek 2. részszemponton belül a szavatosság és jótállás értékelése körében megállapított jogsértése nem eredményezi az eljárás nyertesének változását, az ajánlatok tartalmi elemeinek helyes értékelésével is az ajánlatkérõ által megállapított POLYDOM Rt. tette az összességében legelõnyösebb ajánlatot. Így a Döntõbizottság nem találta megalapozottnak a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének sérelmét.<br>
Tekintettel a fent leírtakra a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott és a Kbt. 88. § (1) bekezdés d) és f) pontja szerinti jogkövetkezményeket alkalmazta, a bírság megállapításakor a Döntõbizottság figyelembe vette azt a tényt, hogy az ajánlatkérõ és a nyertes ajánlattevõ között a szerzõdés megkötésre került (figyelembe véve, hogy a nyertes személyének kiválasztására a jogsértés befolyással nem volt), a beszerzés értékét és a rendelkezõ részben megállapított jogsértés súlyát, a jogorvoslati kérelmet egyebekben elutasította a Kbt. 88. § (1) bekezdés a) pontja alapján.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 8.<br>
<br>
Dr. Sárkány Izolda s. k.	Bújdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>