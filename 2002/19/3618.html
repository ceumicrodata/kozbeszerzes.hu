<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3618)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.107/8/2002.<br>
<br>
Tárgy: a Hydropont Hungária Kft. jogorvoslati kérelme a Jász-Nagykun-Szolnok Megyei Földhivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HYDROPONT HUNGÁRIA Kft. (1123 Budapest, Kékgolyó u. 17. sz., képviseli: dr. Fõzõ Virág ügyvéd, 1111 Budapest, Budafoki út 16. sz., a továbbiakban: kérelmezõ) kérelmének, melyet a Jász-Nagykun-Szolnok Megyei Földhivatal (5002 Szolnok, József Attila út 46. sz., a továbbiakban: ajánlatkérõ) "Kunszentmártoni Körzeti Földhivatal épület falazatainak felnedvesedését okozó mûszaki és vegyi behatások megszüntetése, a kapcsolódó munkálatok elvégzése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésére figyelemmel a Kbt. 55. § (4) bekezdés 1. fordulatát, ezért ajánlatkérõvel szemben 1 000 000 Ft, azaz egymillió forint pénzbírságot szab ki, egyebekben a kérelmet elutasítja.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni A keresetlevelet a Fõvárosi Bírósághoz címezve, a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ 2001. december 19-én a Közbeszerzési Értesítõ 51. számában ajánlati felhívást tett közzé a fenti beszerzés tárgyában 9855/2001. szám alatt.<br>
Az ajánlatkérõ a felhívás 4. pontjában a teljesítés határidejét, illetve a szerzõdés idõtartamát határozta meg: 2002. szeptember 30., azzal, hogy az ajánlatkérõ korábbi teljesítést is elfogad.<br>
Az ajánlatkérõ a felhívás 11. a) pontjában az ajánlattevõk pénzügyi, gazdasági és mûszaki alkalmassága igazolására szolgáló adatok és tények körét írta elõ.<br>
A felhívás 11. b) pontjában ajánlatkérõ meghatározta az ajánlattevõnek a szerzõdés teljesítésére alkalmatlannak minõsítésének a szempontjait.<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát:<br>
részszempontok	súlyszámok<br>
- vállalási ár	10<br>
- szavatossági, garanciális feltételek (többletvállalás)	6<br>
- ártartás idõtartama	4<br>
- az ügyfélforgalom zavartalan biztosítására megoldási módok	 4<br>
- jólteljesítési garancia	3<br>
- vállalt kötbér	2<br>
Az ajánlatkérõ a részszempontonként adható pontértékek határát 0 és 10 között határozta meg.<br>
A felhívás 14. pontjában lehetõvé tette többváltozatú ajánlat tételét a dokumentációban leírtak figyelembevételével.<br>
Az ajánlatkérõ ajánlati dokumentációt is készített az ajánlat elkészítéséhez, mely tartalmazta az elvégzendõ feladat részletes mûszaki leírását, a 3 alternatív megoldás (külsõ falak szigetelése), illetve a belsõ falakra vonatkozóan 2 alternatív megoldás körét, mûszaki tartalmát, kivonatos állapotrögzítõ szakvéleményt, víz-csatorna alaprajzot, közmûtérképet a Közbeszerzési Értesítõben közzétett ajánlati felhívást. Az ajánlatkérõ az ajánlati dokumentáció 2. oldalán felhívta az ajánlattevõk figyelmét arra, hogy munkanapokon a körzeti földhivatalban az ügyintézés és az ügyfélforgalom a felújítási munkák alatt sem szünetelhet. A könnyebb megérthetõség miatt a jólteljesítési garancia szempontjánál kérte megjelölni a garancia gyanánt visszatartható összeg mértékét, valamint a visszatarthatóság idõtartamát.<br>
Helyszíni konzultációra 2002. január 7-én került sor.<br>
Ajánlattételi szakaszban kérelmezõ tisztázó kérdést intézett 2002. január 15-én ajánlatkérõhöz arra, hogy van-e lehetõség a 3 ajánlott mûszaki megoldás helyett más rendszer alkalmazására. Az ajánlatkérõ az írásban feltett kérdésekre a válaszokat szabályosan megadta. A válasz szerint az aktív elektromos rendszerek közül minden rendszer alkalmazható, amely a sótalanítást és a falszárítást megvalósítja, és mûködtetése a szakvéleményben meghatározott rendszerhez viszonyítottan költségnövekedést nem eredményez.<br>
Az ajánlattételi határidõre, 2002. január 29-ig 5 db ajánlat érkezett a következõ részletezésben: a kérelmezõ 3 változatú ajánlatot, a MAZUG és Társa Kft. 2 változatú ajánlatot, a Szilasi és Társa Kft. 1 változatú ajánlatot, a LANA '91 Kft. 2 változatú ajánlatot, a Szabó és Társa Kft. 3 változatú ajánlatot nyújtott be.<br>
A bontási eljárás során ismertetésre kerültek az ajánlatok <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdés szerinti adatai.<br>
Az ajánlatok értékelését bizottság végezte el, és az értékelési eljárás során hiánypótlást is biztosítottak, melynek a Szabó és Társa Kft. nem tett eleget. Eredményhirdetésre 2002. február 8-án került sor, melyen a LANA '91 Kft. elsõ változatú, 22 342 288 Ft-os ajánlatát hirdették ki nyertesnek, második a Szilasi és Társa Kft. lett. A Szabó és Társa Kft. ajánlatait, illetve a MAZUG és Társa Kft. "B" változatú ajánlatát érvénytelennek minõsítették.<br>
Az eljárásról az összegzést ajánlatkérõ elkészítette, és azt megküldte valamennyi ajánlattevõ részére a február 12-én kelt levéllel. Az összegzés az értékelésrõl az alábbi táblázatot tartalmazza:<br>
<br>
Az ajánlattevõ neve:<br>
LANA '91 Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Vállalási ár	10	 7	70<br>
Szavatossági, garanciális feltételek (többletvállalás)	 6	10	60<br>
Ártartás idõtartama	 4	10	40<br>
Az ügyfélforgalom zavartalan biztosítására megoldási módok	 4	10	40<br>
Jólteljesítési garancia	 3	 3	 9<br>
Vállalt kötbér	 2	 2	 4<br>
A súlyszámmal szorzott értékelési pontszámok összegei ajánlattevõnként	223<br>
<br>
<br>
<br>
Az ajánlattevõ neve:<br>
Szilasi és Társa Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Vállalási ár	10	10	100<br>
Szavatossági, garanciális feltételek (többletvállalás)	 6	 1	  6<br>
Ártartás idõtartama	 4	10	 40<br>
Az ügyfélforgalom zavartalan biztosítására megoldási módok	 4	 0	  0<br>
Jólteljesítési garancia	 3	 9	 27<br>
Vállalt kötbér	 2	 1	  2<br>
A súlyszámmal szorzott értékelési pontszámok összegei ajánlattevõnként	175<br>
<br>
<br>
Az ajánlattevõ neve:<br>
MAZUG és Társa Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Vállalási ár	10	 1	10<br>
Szavatossági, garanciális feltételek (többletvállalás)	 6	10	60<br>
Ártartás idõtartama	 4	 1	 4<br>
Az ügyfélforgalom zavartalan biztosítására megoldási módok	 4	10	40<br>
Jólteljesítési garancia	 3	 6	18<br>
Vállalt kötbér	 2	10	20<br>
A súlyszámmal szorzott értékelési pontszámok összegei ajánlattevõnként	152<br>
<br>
<br>
Az ajánlattevõ neve:<br>
Hydropont Hungária Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Vállalási ár	10	9	90<br>
Szavatossági, garanciális feltételek (többletvállalás)	 6	3	18<br>
Ártartás idõtartama	 4	3	12<br>
Az ügyfélforgalom zavartalan biztosítására megoldási módok	 4	6	24<br>
Jólteljesítési garancia	 3	0	 0<br>
Vállalt kötbér	 2	2	 4<br>
A súlyszámmal szorzott értékelési pontszámok összegei ajánlattevõnként	148<br>
<br>
<br>
A szerzõdéskötésre 2002. február 18-án sor került, melyben 21 647 449 Ft vállalkozói díj került meghatározásra.<br>
Kérelmezõ 2002. március 1-jén nyújtott be jogorvoslati kérelmet, amelyet február 27-én adott postára, és a hiánypótlási felhívásra március 6-án, illetve március 13-án egészített ki. Kérelmében sérelmezte az ajánlatkérõ értékelését - az ártartás idõtartama részszempontot kivéve - az összes részszempontra nézve az alábbiak szerint:<br>
a) Kifogásolta, hogy az általa tett alternatív ajánlatok közül ajánlatkérõ a legdrágábbat vonta be az értékelésbe, noha a másik két mûszaki megoldás is tökéletesen alkalmas lett volna a feladat megvalósítására, és a másik két alternatív ajánlatát nem értékelte.<br>
b) Álláspontja szerint az ügyfélforgalom zavartalansága szempontból az ajánlatok közt nincs különbség, mégis õ alacsonyabb pontszámot kapott.<br>
c) A 20 évre szóló jótállásvállalást értékelhetetlennek tartja, mert egyetlen gyártó sem tesz ilyen tartamú vállalást a beépített anyagokra, miközben az általa ajánlott elektronikus módszer alternatívája örök megoldást jelent.<br>
d) A jólteljesítési garancia nem ismert jogi kategória, arra ajánlatkérõ nem adott egyértelmû meghatározást, annak a figyelmen kívül hagyását kéri az értékelési szempontok közül.<br>
e) A 1,5 M Ft napi kötbér túlzott mértékû, kérte annak figyelmen kívül hagyását az értékelésnél.<br>
f) A pontozás is kifogásolható, mert a kötbérnél a 150 E Ft sáv alkalmazásával a pontszámokhoz tartozó összeghatárokat helytelenül számították ki.<br>
g) Ajánlatkérõ nem az összességében legelõnyösebb ajánlatot választotta ki, nem a legelõnyösebb ajánlatot hirdette ki nyertesnek. Kérte az eljárást lezáró döntés megsemmisítését, a szerzõdéskötés megtiltását, mely kérelmét akként módosította, hogy a jogsértés megállapítását kéri az idõközben megtörtént szerzõdéskötésre tekintettel.<br>
Ajánlatkérõ az eljárásban keletkezett iratokat megküldte, és érdemi észrevételt terjesztett elõ az alábbiak szerint, valamint kérte a jogorvoslati kérelem elutasítását:<br>
a) A kérelmezõ 3 alternatív ajánlatához tartozó árai minimális mértékben térnek el egymástól, még akkor sem lehetne kérelmezõ a nyertes, ha a legalacsonyabb ajánlati árához tartozó pontszámmal végezték volna el az összesítést.<br>
b) Kérelmezõ munkavégzése az épület zavartalanságát nem biztosítja, mert 3 hétig folyamatosan igénybe kívánja venni a felújítandó helyiségeket, noha az ügyfélforgalmat korlátozni nem lehet. A LANA '91 Kft. és a MAZUG és Társa Kft. szakaszolt munkaterület-átvétellel és munkaidõn túli munkavégzés biztosításával járó megoldást ajánlott.<br>
c) Ellentmondásos az is, hogy a két ajánlattevõ 20 év jótállás vállalását a kérelmezõ komolytalannak tartja, miközben a saját eljárását pedig örökgaranciának minõsítette. Az ajánlatában pedig 5 éves garanciát vállalt, valamint 10 év szavatosságot.<br>
d) A jólteljesítési garanciára vonatkozóan a dokumentációban van útmutatás, így a kérelmezõi kifogások nem helytállóak.<br>
e) A kötbér értékelésénél a sávokat a legjobb és legrosszabb vállalások között osztották egyenlõ részre akként, hogy 150 000 Ft-ig 1 ponttal és további 150 000 Ft-onként + 1 ponttal értékelték az ajánlatokat. A kötbér mértékére nézve a jogszabály nem állít korlátokat, annak meghatározása a pályázó felelõssége.<br>
f) A pontozás helyes, megalapozott, és a legjobb ajánlatot hirdették ki nyertesnek.<br>
Az egyéb érdekeltek észrevételt nem tettek.<br>
A Döntõbizottság ideiglenes intézkedést nem alkalmazott, mert annak jogszabályi elõfeltételei nem álltak fenn.<br>
A Döntõbizottság a felek által becsatolt nyilatkozatok, dokumentumok, a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott, részben alaptalan, részben pedig elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját: Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése szerint az ajánlatkérõ köteles az ajánlatokat elbírálni, kivéve, ha a közbeszerzés megkezdését követõen - általa elõre nem látható és elháríthatatlan ok következtében - beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.<br>
A Döntõbizottság megállapította, hogy ajánlatkérõ megsértette a Kbt. fenti rendelkezéseit, mikor az ajánlati felhívás 14. pontjának figyelmen kívül hagyásával a dokumentációban foglalt mûszaki leírás részét képezõ és a külsõ falazatra vonatkozó 3 alternatív megoldásra, valamint a belsõ falak szigetelésére vonatkozó 2 alternatív megoldásra beadott ajánlatok közül kizárólag azokat az ajánlatokat bírálta el, melyek az úgynevezett lemezes szigetelési módszert tartalmazták. Az ajánlatkérõ a mûszaki leírásban meghatározta az alternatív megoldások körét, mûszaki tartalmát és azokat egyenértékûnek minõsítette, következésképpen azok egymással összehasonlíthatóak. A Döntõbizottság nem fogadta el az ajánlatkérõ azon érvelését, hogy a lemezes szigetelési módszert tartalmazó ajánlatok kizárólagos értékelésére a jobb összehasonlíthatóság szempontja, valamint az ezen szigetelési módszer megfelelõbb mûszaki tartalma miatt került sor. A Döntõbizottság álláspontja szerint az alternatív ajánlati lehetõségek elhagyására csak a Kbt. 48. § (1) bekezdése alapján az ajánlati felhívás, illetõleg a dokumentáció feltételeinek hirdetmény útján történõ módosításával kerülhetett volna sor.<br>
A Döntõbizottság álláspontja szerint az ajánlatkérõ az ajánlati kötöttség sérelme nélkül utólag nem térhet el az ajánlati felhívás, a dokumentáció és a mûszaki leírás feltételeitõl. Az ajánlatkérõ a kérelmezõnek az ajánlattételi szakaszban az aktív elektromos rendszerek alkalmazhatóságával kapcsolatos kérdésére adott válaszában még ki is bõvítette az alternatív ajánlatok körét.<br>
A fenti indokok miatt a Döntõbizottság megállapította, hogy az ajánlatkérõnek az értékelésbe be kellett volna vonni a kérelmezõnek a legalacsonyabb vállalkozói díjtételt tartalmazó, aktív elektromos rendszert alkalmazó, azaz az "A" alternatívára vonatkozó bruttó 17 225 423 Ft és a "B" alternatívára vonatkozó 17 603 143 Ft ajánlati árat tartalmazó ajánlatait is.<br>
A Döntõbizottságnak tehát azt is vizsgálnia kellett, hogy a kérelmezõ alternatív ajánlatai értékelése eredményeképpen a kérelmezõ ajánlatának értékelési sorrendje változik-e vagy sem.<br>
A Döntõbizottság megállapította, hogy a kérelemnek az ajánlatok érdemi elbírálására vonatkozó része túlnyomó részében megalapozatlan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az Kbt. 59. § (2)-(3) bekezdéseiben foglaltakat is érvényesíteni kell. Az az ajánlat összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a Kbt. 35. § (1) bekezdése vagy a Kbt. 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megállapította, hogy az ajánlati felhívás elsõ résszempontja, (súlyszám 10) azaz a vállalási ár vonatkozásában a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése rendelkezésével összhangban történt az úgynevezett sávos értékelés. Az ajánlati ár értékelését ajánlatkérõ akként végezte el, hogy a legalacsonyabb ár (Szilasi és Társa Kft. elsõ változat: 16 010 951 Ft) kapta a maximális 10 pontot, míg a legmagasabb ár (MAZUG és Társa Kft. "A" változat 33 499 955 Ft) kapta a legkisebb pontszámot, azaz 1 pontot a közöttük lévõ pontértékekhez tartozó ajánlati ár sávokat pedig lineárisan osztotta ki. A Döntõbizottság a vizsgálatába bevonta a kérelmezõ "A" és "B" alternatív ajánlatát is. A kérelmezõ "A" változatú ajánlatának és "B" változatú ajánlatának, mint önálló ajánlatoknak az ára figyelembevételével a kérelmezõ maximális pontsávba kerül, ennek megfelelõen a kérelmezõnek ezen ajánlataira a maximális 10 pontot kellett volna kapnia. A súlyszámmal való szorzást követõen a kérelmezõnek ennek következtében az összegzésben szereplõ összpontszáma 158-ra emelkedik, amely azonban az értékelési sorrenden nem változtat. A nyertes ajánlati ára (22 342 288 Ft) a 7. sávba (7 pont) esett, tehát részére a súlyozott 70 pont helyesen került meghatározásra. Ugyanígy helyesen határozta meg ajánlatkérõ a kérelmezõ "C" alternatívájának az értékelési pontját 9 pontban.<br>
Az ajánlati felhívás 2. részszempontja a szavatossági és garanciális feltételek (többletvállalás) volt, 6 súlyszámmal. E körben a kizárólag a garanciavállalás értékelése szerepelt, tekintettel arra, hogy a nyertesnek, illetve a kérelmezõnek a törvényi szavatosságon felül nem volt többletvállalása. Az ajánlatkérõ részére a 19 év többletvállalás volt a legkedvezõbb, ez kapta a maximális 10 pontot, míg a 0-1 évvállalás 1 pontot kapott, míg a többi ajánlat e két szélsõ érték között sávosan került meghatározásra. A sávos összehasonlítás biztosította a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerinti értékelést. A Döntõbizottság nem osztotta a kérelmezõ azon álláspontját, hogy az általa vállalt aktív elektromos szigetelés technológiai módszer általa állított örökös volta miatt a legmagasabb pontszámot kellett volna kapnia. A kérelmezõ ajánlatában 5 éves garanciát vállalt a szigetelésre, tehát ezt figyelembe véve a határozatlan idejû garanciavállalás a kérelmezõ ajánlatában nem volt megállapítható. Az ajánlatkérõnek az értékelés során az ajánlatban található ajánlati elemeket kell értékelni. Ennek megfelelõen az ajánlatkérõ csak a kérelmezõ által vállalt 4 év többletgarancia-vállalást vehette figyelembe. A kérelmezõ sem vállalt a szavatosság körében kedvezõbbet a jogszabályi rendelkezésnél. Az értékelés során a sávokat figyelembe véve a nyertes ajánlata (10 pont) valamint a kérelmezõ ajánlata (3 pont) közötti különbség, azaz 7 pont arányosan tükrözi a 2 ajánlat közötti tartalmi különbséget, tehát ezen bírálati részszempont tekintetében az értékelés a Kbt. rendelkezéseinek megfelelt.<br>
Az ajánlati felhívás következõ - a kérelmezõ által az értékelés vonatkozásában sérelmezett - részszempontja az ügyfélforgalom zavartalan biztosítására megoldási módok megnevezésû részszempont volt, 6 súlyszámmal.<br>
A kérelmezõ erre a részszempontra 6 pontot, a nyertes 10 pontot kapott. A Döntõbizottság megállapította, hogy a nyertes az ajánlatában kifejezetten nyilatkozott arra nézve, hogy a hivatal zavartalan és folyamatos üzemelését a munkavégzése során biztosítja, tehát az ajánlati dokumentációban foglalt követelménynek, (az ügyfélforgalom és ügyintézés folyamatossága) teljes mértékben eleget tesz. A kérelmezõ viszont ajánlatában akként nyilatkozott, hogy a felújítandó helyiségeket a hivatalvezetõvel egyeztetve maximum 3 hétig vennék igénybe. Az ajánlatokban meglévõ tartalmi különbségeket a 4 pont különbség arányosan kifejezi, tehát a Döntõbizottság e részszempont vonatkozásában is megállapította, hogy az ajánlatkérõ értékelése megfelelt a Kbt. fenti rendelkezéseinek.<br>
Az ajánlati felhívás következõ részszempontja a jólteljesítési garancia volt 3 súlyszámmal. A kérelmezõ erre a részszempontra 0 pontot, a nyertes ajánlattevõ 3 pontot kapott.<br>
A Döntõbizottság e részszempont vonatkozásában nem vizsgálta érdemben a kérelmezõ azon kifogását, mely szerint a jólteljesítési garancia indokolatlanul került be az értékelési részszempontok közé, illetve annak tartalma meghatározhatatlan. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében foglalt 15 napos jogvesztõ határidõ az ajánlati felhívás kifogásolására a Kbt. 79. § (8) bekezdése szerint az ajánlattételi határidõ lejártától kezdõdik, tehát jelen esetben már 2002. január 29-tõl megnyílt a lehetõsége erre a kérelmezõnek. Figyelembe véve, hogy a kérelmezõ 2002. február 27-én terjesztette elõ a kérelmét, ezért erre vonatkozó kifogása elkésett.<br>
A fentieknek megfelelõen a Döntõbizottság vizsgálta, hogy a kérelmezõ ajánlatának értékelése e részszempont vonatkozásában megfelelt-e a Kbt. rendelkezéseinek. A Döntõbizottság megállapította, hogy a kérelmezõ ajánlatában kizárólag a jólteljesítési garancia jogcímén visszatartható összeg mértékét jelölte meg (5%), azonban a visszatarthatóság idõtartamát nem. Tekintettel arra, hogy a dokumentáció kifejezetten tartalmazta, hogy a visszatarthatóság idõtartamát is meg kell jelölni az ajánlattevõknek, ennek hiányában az ajánlatkérõnek valóban nem volt lehetõsége a kérelmezõ ajánlatáriak értékelésére. A Döntõbizottság megjegyzi, hogy a kérelmezõ nem határozta meg azt sem, hogy vállalása az ajánlati ár 5%-a a nettó vagy a bruttó árra vonatkozik-e.<br>
A Döntõbizottság megállapította, hogy az ajánlatkérõ értékelése e részszempont tekintetében is megfelelt a Kbt. elõírásainak.<br>
Az ajánlati felhívás kifogás tárgyává tett utolsó bírálati részszempontja volt a vállalt kötbér (súlyszám 2).<br>
Az ajánlatkérõ e részszempont vonatkozásában is sávos skálát állított fel, akként, hogy 150 000 Ft/nap felelt meg 1 pontnak, míg a legjobb vállalás 1 500 000 Ft/nap volt, mely a maximális 10 pontot kapta.<br>
A Döntõbizottság megállapította, hogy ezen sávos értékelés megfelel a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének, a kérelmezõ és a nyertes ajánlatának értékelése a sávos meghatározásnak megfelelõen történt, tehát az értékelés 4-4 ponttal megfelelõ volt. A Döntõbizottság nem fogadta el a kérelmezõ érvelését a maximális 1 500 000 Ft/nap kötbérvállalás figyelmen kívül hagyásával kapcsolatosan, tekintettel arra, hogy a kötbér mértékére vonatkozóan jogszabályi korlátozás nincs, az ajánlati felhívás sem tartalmazott felsõ határt a vállalható kötbér mértékére.<br>
A Döntõbizottság a fentiek alapján megállapította, hogy az ajánlatok értékelése az ajánlatok tartalmi különbségét helyesen tükrözte, és a vállalási ár értékelési részszempont vonatkozásában a kérelmezõ javára megállapított súlyozott 10 pont különbség nem eredményezte az elbírálási sorrend megváltozását a kérelmezõ javára, tehát sem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése sem pedig a Kbt. 59. § (1) bekezdése nem sérült.<br>
A Döntõbizottság a jogsértésre tekintettel kiszabott bírság összegének meghatározásánál figyelembe vette az ügy összes körülményeit, így különösén az adott közbeszerzés értékét, valamint azt a körülményt, hogy az ajánlatkérõ által elkövetett jogsértés nem vezetett eltérõ értékelési sorrendhez.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva a Kbt. 88. § (1) bekezdés d) és f) pontja szerinti jogkövetkezményeket alkalmazta ajánlatkérõvel szemben, míg a kérelem megalapozatlan, illetve elkésett részét a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy a kérelemnek részben helyt adás kapcsán jogsértés került meghatározásra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2002. április 5.<br>
<br>
Dr. Csanádi Péter s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>