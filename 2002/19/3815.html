<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3815)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.116/6/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Környezetvédelmi Minisztérium KAC Koordinációs Fõosztály közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Környezetvédelmi Minisztérium KAC Koordinációs Fõosztály (1011 Budapest, Fõ u. 44-50., képviseletében eljár: a Lékó és Társa Ügyvédi Iroda dr. Lékó László ügyvéd, 1013 Budapest, Attila út 4. XII/76., a továbbiakban: ajánlatkérõ) "Tiszaburán bányászati tájrendezési feladatok elvégzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállását állapította meg:<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pont alapján tárgyalásos közbeszerzési eljárást folytatott 2001 novemberében Nagyrév, Karancslapulytõ és Tiszabura településeken bányászati tájrendezési feladatok elvégzése tárgyában. A lefolytatott közbeszerzési eljárás eredményhirdetésére 2001. november 20-án került sor, mely szerint a Tiszabura 558/1, 560,1 és 456.2 hrsz.-ú anyagbánya tájrendezése tárgyában a nyertes ajánlattevõ a Pálbükkös Bt. lett.<br>
A lefolytatott közbeszerzési eljárás eredményérõl szóló tájékoztató a Közbeszerzési Értesítõ 2002. január 2-án megjelent 1. számában került közzétételre. A 2001. december 10-én kötött vállalkozási szerzõdés szerint az ellenszolgáltatás értéke bruttó 124 319 422 Ft, a mûszaki átadás határideje 2002. május 31-e, az utómunkálatok teljesítési határideje pedig 2002. szeptember 30-a. A munkák végzése során 2002. január 25-én a vállalkozó jelezte ajánlatkérõnek, hogy a mûszaki ellenõr észrevételéré tekintettel 44.8 M Ft pótmunka igénye merült fel, amely az eredeti árajánlatban nem szerepel. A pótmunka igény egyrészt felvonulási utak építésére vonatkozott, mert a területet körbe kell határolni és a munkagépek mozgatására felvonulási út kialakítása szükséges, másrészt vízszivattyúzásra, melyet a terület vízborítása indokol. A víz leszivattyúzása nélkül a szerzõdést határidõre nem lehet teljesíteni. A mûszaki ellenõr 2002. február 4-én jelezte ajánlatkérõnek, hogy a pótmunka elõre nem volt látható, a szerzõdés megvalósítása érdekében azt el kell végezni, 56 M Ft bruttó költség elfogadását javasolta.<br>
Ajánlatkérõ ezen elõzmények után 2002. február 27-én hirdetmény közzététele nélküli tárgyalásos közbeszerzési eljárást indított, melyben ajánlattételre a Pálbükkös Bt.-t hívta fel.<br>
A Döntõbizottság elnöke részére megküldött tájékoztatóban az eljárásfajta jogalapjaként ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdését jelölte meg, mert álláspontja szerint ezen feltételek jelen esetben fennállnak, ugyanis a tájrendezési feladatok végzése során pótmunka elvégzése vált szükségessé, amelyet mûszaki ellenõr is igazolt.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállását szakértõi vizsgálat is tanúsítja. Ajánlatkérõ ezen kívül hivatkozik a Kbt. 70. § (1) bekezdés c) pontjában foglalt feltételek, valamint a Kbt. 72. § (1) bekezdésben foglalt feltételek fennállására is tekintettel arra, hogy a víz szivattyúzása szükséges a talajról, mert nem alkalmas a vegetáció beindítására, ezért szükséges humusz beszállítása és terítése, még a tavaszi ültetési idõszak elõtt kell a talajt elõkészíteni.<br>
Ajánlatkérõ ajánlati felhívást is készített, melyben a beszerzés tárgyát és mennyiségét az alábbiak szerint határozta meg: 56 M Ft vízszivattyúzás, elvezetés, felvonulási út építése.<br>
Az ajánlati felhívás szerint a részajánlattétel, illetve a többváltozatú ajánlat benyújtása nem megengedett. A teljesítési határidõ 2002. június 30.<br>
Az ajánlati felhívás szerint az ajánlat benyújtásának határideje 2002. március 4-e, a tárgyalás és az eredményhirdetés idõpontja pedig 2002. március 6-a. Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket. Az ajánlati felhívás nem tartalmazta az alkalmassá, illetve alkalmatlanná minõsítés elbírálásának szempontjait. Ajánlatkérõ azt ajánlatok elbírálása során a következõ részszempontokat kívánta értékelni: kért ellenszolgáltatás összege, az ajánlat mûszaki színvonala, egyéb vállalások (kötbér, garanciavállalás, szavatosság, fizetési feltételek) és vállalási határidõk.<br>
Ajánlatkérõ az elbírálási szempontokhoz súlyszámokat nem rendelt, illetve nem határozta meg az egyes részszempontok tartalmi elemére adható pontszám alsó és felsõ határát.<br>
A Döntõbizottság elnöke 2002. március 6-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból az eljárás tényleges jogalapja, valamint a jogalapnál figyelembe vehetõ feltételek megléte egyértelmûen nem állapítható meg, továbbá a hatályos közbeszerzési törvény rendelkezéseinek betartása az ajánlatok elbírálását illetõen a felhívásból nem állapíthatóak meg. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a közbeszerzési eljárása jogszerû, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c), a 70. § (2) bekezdés a), b) és c) pontban foglalt feltételek is fennállnak. Ajánlatkérõ utóbb a jogorvoslati eljárásban tartott tárgyaláson elismerte, hogy a Kbt. 72. § (1) bekezdés megjelölése részérõl téves volt.<br>
Indokként elõadta, hogy a bánya területe közvetlenül a Tisza közelében található, ahol rendkívül magas a vízszint, emiatt a munkaterületen állandóan szivattyúzni kell annak érdekében, hogy a megfelelõ feltöltési munkákat el tudják végezni, illetve oda a munkagépekkel be tudjanak jutni. Ahhoz, hogy a biológiai helyreállítást elvégezzék, a területen megfelelõ növényzet telepítésére alkalmas földet kell elhelyezni, amelyhez a talajt elõ kell készíteni. Az ilyen jellegû tevékenység csak a meghatározott idõszakban végezhetõ el, és abban az esetben, ha március-április idõszakban a munkálatokat nem tudja az ajánlattevõ elvégezni, akkor 5 hónapos csúszással csak az õsz folyamán lehet ezen munkák elvégzésére sort keríteni.<br>
Ajánlatkérõ elõadta, hogy a közbeszerzési eljárását lefolytatta, azonban a szerzõdéskötésre a jogorvoslati eljárás lefolytatásának eredményétõl függõen kerül sor.<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontra, illetve a Kbt. 70. § (2) bekezdésre alapított közbeszerzési eljárása nem jogsértõ.<br>
Ajánlatkérõ a közbeszerzési eljárását egyrészt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívül sürgõsség miatt e törvényben elõírt határidõk nem lennének betarthatóak, a rendkívül sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt, vagy a meghívásos eljárásban elõírt határidõk nem betarthatóak. Bármelyik feltétel hiányának megléte e szakasz jogszerû alkalmazását nem teszi lehetõvé.<br>
A Döntõbizottság vizsgálta, hogy jelen közbeszerzési eljárásban ezen feltételek fennállása megvalósul-e.<br>
Nem vitathatóan ajánlatkérõ mûszaki ellenõre 2002. február 4-én jelezte ajánlatkérõ felé, hogy a 2001. december 10-én kötött vállalkozási szerzõdés 2002. május 31-i teljesítési határidõre csak úgy teljesíthetõ, ha bizonyos pótmunkák elvégzése megvalósul. Ezen pótmunkák mielõbbi elvégzését indokolja a korábban kötött szerzõdésben megállapított teljesítési határidõ, továbbá amennyiben a tavaszi idõszakban ezen munkák elvégzése nem valósul meg, akkor a nyári idõszakban a munka végzése nem lehetséges a nyári árvizek, belvizek miatt, és a teljesítésre legkorábban csak az õszi idõszakban kerülhet sor. A felmerülõ pótmunkák elõre nem voltak ismertek, a szerzõdés teljesítése során váltak ismertté, és merült fel szükségességük. A munkák ismertté válását követõen ajánlatkérõ a közbeszerzési eljárás megindításáról intézkedett.<br>
Ennek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
Ezt követõen a Döntõbizottság vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek jelen esetben megvalósulnak-e.<br>
E szakasz alapján az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság - már a fentiekben részletezetteken kívül - tényként állapította meg, hogy ajánlatkérõnek a beszerzés tárgyaként megjelölt bányatájrendezési munkálatainak elvégzésére érvényes szerzõdése van, melynek teljesítése folyamatban van, az eredeti szerzõdésben a teljesítési határidõ 2002. május 31. A kiegészítõ munkák bruttó értéke 56 M Ft, míg az alapszerzõdés összege 124 319 400 Ft. Ennek alapján megállapítható, hogy az a) pontban megjelölt feltétel fennáll, hiszen a kiegészítõ munkák értéke a közbeszerzés értékének az 50%-át nem éri el.<br>
A Döntõbizottság megállapította továbbá, hogy a b) pontban foglalt feltétel is fennáll, hiszen a kiegészítõ munka (víztelenítés, felvonulási útvonal építése, munkaterület körülhatárolása) szervesen kapcsolódik a tervezett beruházáshoz, attól aránytalan nehézség nélkül sem mûszakilag, sem gazdaságilag elválasztani nem lehet.<br>
A c) pontban foglalt feltétel is fennáll, hiszen ezen munkák elvégzése nélkül az eredeti szerzõdés teljesítése nem lehetséges.<br>
Ennek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek is fennállnak.<br>
A Döntõbizottság érdemben nem vizsgálta a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1) bekezdésben foglalt feltételek fennállását, tekintettel arra, hogy ajánlatkérõ tárgyaláson tett nyilatkozatában ezen jogszabályhelyre alapított hivatkozását visszavonta, tudomásul véve, hogy ezen eljárásfajta alkalmazása esetén hirdetmény közzététele kötelezõ.<br>
A Döntõbizottság eljárása során észlelte, hogy az ajánlatkérõ által elkészített ajánlati felhívás maradéktalanul nem felel meg a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésében foglalt elõírásoknak. Az ajánlati felhívás 9. sz. melléklet 9. pontjában foglalt elõírást nem tartalmazta, azaz ajánlatkérõ nem határozta meg az ajánlattevõnek a szerzõdés teljesítésére alkalmassá, illetve alkalmatlanná minõsítés szempontjait. Az ajánlati felhívás továbbá az ajánlatok elbírálásának szempontjait nem a Kbt. 34. § (4) bekezdése szerint tartalmazta, azaz ajánlatkérõ nem határozta meg a részszempontonként az azok súlyát meghatározó szorzószámokat, a részszempontok szerinti tartalmi elemek során adható pontszám alsó és felsõ határát, illetõleg az értékelés módszerét.<br>
A Döntõbizottság e körben a jogszabálysértés megállapításától kizárólag arra tekintettel állt el, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárás esetén ajánlati felhívás készítése nem kötelezõ, és ajánlatkérõnek ezen jogalapra tekintettel az eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 3.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>