<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3776)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.69/7/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az ÁPV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Állami Privatizációs és Vagyonkezelõ Rt. (1133 Budapest, Pozsonyi út 56., képviseli: dr. Merész Andrea jogtanácsos, a továbbiakban: ajánlatkérõ) "2900 m2 épületrész átalakítása során felmerült pótmunkák elvégzése a dokumentációban részletezettek szerint" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2001-ben közbeszerzési eljárást folytatott a Budapest XI. kerület, Fehérvári út 70. szám alatti épület átalakítási munkái tárgyában. Az eljárás nyertese az Excluziv Bau Kft. lett 2001. szeptember 26-án tett ajánlatával. A nyertes ajánlattevõ által kért ellenszolgáltatás 237 806 242 Ft + áfa összeg volt, a vállalt teljesítési határidõ pedig 2001. december 31-e. Az ajánlat tételes árazott költségvetési kiíráson alapult. Ennek alapján a kivitelezési munkák megkezdõdtek. A mûszaki ellenõrzésért felelõs Belvárosi Irodaház Kft. 2002. január 11-én ajánlatkérõhöz érkezett szakvéleményében, mely 2001. december 19-én kelt, részletesen meghatározta azokat a többletmunkákat, amelyek a kivitelezés során folyamatosan felmerültek. Ezek a munkák két csoportba sorolhatók aszerint, hogy az építési napló beírása szerint már megvalósításra kerültek, illetõleg azokra a munkákra, amelyek elvégzésére még a jövõben kerül sor.<br>
A már teljesített munkák az alábbiak voltak:<br>
- Homlokzatképzés: a tervezés során nem volt felmérhetõ a ténylegesen javítandó felületek nagysága. A kivitelezés során vált ismertté, hogy a vakolatleverést - a korábbi szerzõdésben rögzítettekkel szemben - lényegesebben nagyobb falfelületen kell elvégezni. Ezen munkák elvégzésének szükségessége 2001. novemberben vált ismertté, és tekintettel arra, hogy az épület felújítása miatt az épület beállványozása már megtörtént, így célszerû volt ezen munkák egyidejû elvégzése. Ennek alapján a teljes "C" épület felületét kompletten kellett felületkezelni.<br>
- Lépcsõház: a lépcsõházban fûtés az eredeti tervekben is szerepelt, azonban a kivitelezés során vált ismertté, hogy a tervezõ a fûtõtestek csatlakoztatását a tervbõl kihagyta, emiatt szükségessé vált a gépészeti munkák elvégzése, a fûtõtestek csatlakoztatásának megvalósítása.<br>
- Aljzatbeton: a tervezõ ugyan szintezte az épületet, azonban a kivitelezés során vált ismertté az elválasztó falak bontását követõen, hogy akár 40 cm-es szintkülönbség is keletkezett, emiatt szükségessé vált a szintkülönbségek kiegyenlítése, melynek érdekében többletbetonozási munkák elvégzése vált indokolttá.<br>
- Gépészet: a hõközponthoz való csatlakozás megvalósításához feltétlenül szükséges a párásítóberendezés beszerelése is, a mesterséges szellõztetés megoldása.<br>
Még el nem végzett munkák:<br>
- Beléptetõ rendszer rendszervédõ csövezése: a tervekben a gyengeáramú berendezések védõcsõben történõ elhelyezése nem szerepelt, azonban ezek védõcsõvel való elvégzése szükséges, ezen pótmunkák megvalósítása feltétlenül indokolt.<br>
- Hûtõrendszer feltöltése: a hûtõrendszer hûtõfolyadékkal történõ feltöltése nem volt a tervezõi költségvetésben, de enélkül a hûtõrendszer szétfagyna.<br>
- Gipszkartonos-munkák: ezen munkák sem voltak elõzetesen tervezve, elvégzésük azonban feltétlenül szükséges, a különbözõ vezetékek gipszkarton fallal történõ leburkolása szükséges.<br>
- Menekülõ lépcsõk: az épület külsõ részén lévõ vaslépcsõrõl kiderült, hogy az nem javítható, ennek alapján az elbontása és az elszállítása megtörtént, azonban a tûzvédelmi hatóság a szakaszos tûzvédelem biztosítása érdekében elõírta tûzvédelemi ajtók beépítését.<br>
A fent részletezett munkákat az eredeti költségvetés alapján tételesen meghatározták és beárazták. Az ajánlattevõ eredetileg 97 202 805 Ft + áfa összeget állapított meg, amelyet a közös egyeztetés alapján a felek az alábbiak szerint korrigáltak:<br>
A már elvégzett munkák	52 751 011 Ft + áfa<br>
A még szükséges munkák	27 536 150 Ft + áfa<br>
Összesen:	80 287 161 Ft + áfa<br>
A felek között az egyeztetésrõl készült megállapodást a Belvárosi Irodaház Kft. mint mûszaki ellenõrzést végzõ szervezet 2001. december 19-én kelt beadványa tartalmazta, amelyet ajánlatkérõhöz 2002. január 11-én továbbított.<br>
A megkötött szerzõdést a teljesítési határidõ tekintetében is módosítani kívánja az ajánlatkérõ.<br>
Ezt követõen ajánlatkérõ 2002. január 24-én indított hirdetmény közzététele nélküli tárgyalásos közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján. Ajánlatkérõ az eljárásfajta választását a kivitelezés ellenõrzését végzõ cég jelzésére alapította, mely szerint szükséges kiegészítõ építési beruházási pótmunkák elvégzése, amelyek a kivitelezéstõl mûszakilag, gazdaságilag nem választhatók el.<br>
Ajánlatkérõ ajánlati felhívást is készített, melynek része volt a költségvetési fõösszesítõ, a munkanem összesítõ és a tételes költségvetés. Az ajánlati felhívás szerint a teljesítés új határideje 2002. március 31-e.<br>
Ajánlatkérõ ajánlattételre a korábbi nyertes ajánlattevõt, az Excluziv Bau Kft.-t hívta fel.<br>
Az ajánlati felhívás tartalmazta a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerinti adatokat. Az ajánlattételi határidõ 2002. február 8-a volt, mely határidõre ajánlattevõ az ajánlatát meg is tette a már korábban egyeztetett ajánlati árral.<br>
A Döntõbizottság elnöke 2002. február 8-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte az eljárás megszüntetését, mert álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított eljárása jogszerû. Indoklásként elõadta, hogy elõre nem volt, látható a munkák szükségessége, azokkal a tervezés során nem lehetett számolni. A tervezésbõl eredõ esetleges hibák ajánlatkérõ terhére nem róhatók. Az eredeti szerzõdés nem teljesíthetõ a pótmunkák elvégzése nélkül, illetõleg súlyos gazdasági nehézséggel járna. A beszerzés tárgyát képezõ munkák az élõzõ szerzõdésben nem szerepeltek, a korábbi nyertest kérték fel ajánlattételre, továbbá a beruházás a korábbi szerzõdés értékének 50%-át nem éri el. A korábbi szerzõdéstõl való elválasztás aránytalan nehézséget okozna mûszakilag, mert ezen munkák elvégzése nélkül az eredeti szerzõdés nem teljesíthetõ, sérülnének a garanciális jogok. Gazdaságilag sem megoldható az elválasztás, mert le kéne ez esetben állítani az építkezést, a beruházás megvalósítása jelentõs késedelmet szenvedne, és feltehetõen többletköltség kihatással járna. A kiegészítõ munkák teljesítése pedig elengedhetetlen az eredeti szerzõdés teljesítéséhez, valamint a használatbavételi eljárás sikeréhez. Ajánlatkérõ hivatkozott továbbá a Ptk. 403. § (4) bekezdésére, mely szerint a többletmunkák elvégzése a vállalkozó kötelezettsége.<br>
Az Excluziv Bau Kft. érdemi észrevételében az eljárásfajta választását jogszerûnek minõsítette, az ajánlatkérõ érdemi észrevételében foglaltakkal egyetértett.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésre alapított eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság vizsgálta, hogy a jogszabályi feltételek jelen eljárásban megvalósulnak-e.<br>
A Döntõbizottság megállapította, hogy jelen munkák elvégzésének szükségessége a korábban kötött szerzõdés teljesítésének során merültek fel. A beszerzés tárgyát képezõ munkák a nem megfelelõ tervezés eredményeként váltak szükségessé: A tervezésbõl eredõ hibák, illetve hiányosságok elõre nem voltak láthatóak, és ezek nem ajánlatkérõ érdekkörében merültek fel.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontjában foglalt feltétel teljesül, hiszen a jelen beszerzés értéke nem éri el a korábbi közbeszerzés értékének 50%-át.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b) pontjában foglalt feltétel is fennáll, hiszen a beszerzés tárgyát képezõ munkák elvégzése nélkül az eredeti szerzõdés nem teljesíthetõ, mûszakilag attól nem elválasztható. A kiegészítõ építési munkák egy része már egyébként is megvalósult, más részük pedig mûszakilag elválaszthatatlan formában jelentkezik a korábbi szerzõdésben meghatározott feladatokhoz szorosan kapcsolódva. A megkötött szerzõdés alapján a vállalkozó a létesítmény sikeres üzembe helyezését mint végsõ célt is vállalta, szerzõdését tehát a megnevezett kiegészítõ munkák nélkül nem teljesítheti.<br>
A Döntõbizottság az eljárása során észlelte, hogy a beszerzés tárgyát képezõ munkák egy részének elvégzése a közbeszerzési eljárás megindításakor már megtörtént, figyelemmel az építési naplóban történt folyamatos bejegyzésekre, illetve a kivitelezõ és a mûszaki ellenõr szóbeli megállapodása alapján.<br>
A Döntõbizottság nem vitatja, hogy célszerûségi szempontból indokolt volt a felmerült munkák elvégzése, azonban megjegyzi, hogy a Kbt. szabályai szerint a közbeszerzési eljárást a beszerzési igény felmerülésekor kell indítani, és nem a teljesítést követõen.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 6.<br>
<br>
Dr. Engler Magdolna s. k.,	Kalmárné Diósy Ildikó<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>