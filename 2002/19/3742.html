<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3742)
</b></h2><FONT size=3><i><u></i></u><br>
1024 Budapest, Margit krt. 85.<br>
<br>
Ikt.sz.: D.135/13/2002.<br>
Tárgy: dr. Czirmes György jogorvoslati kérelme a Vám- és Pénzügyõrség Országos Parancsnoksága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Czirmes György (1035 Budapest, Szél u. 21., a továbbiakban: kérelmezõ) által a Vám- és Pénzügyõrség Országos Parancsnoksága (1095 Budapest, Mester u. 7., képviseli: dr. Szentmiklósi Péter ügyvéd, 1036 Budapest, Kolosy tér 5-6., a továbbiakban: ajánlatkérõ) "a PM Vám- és Pénzügyõrség Országos Parancsnoksága részére közbeszerzési eljárások teljes körû lebonyolítása 2002-2003 években" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtása nincs halasztó hatállyal a határozat végrehajtására.<br>
<br>
INDOKOLÁS<br>
<br>
Ajánlatkérõ 2001. december 19-én a Közbeszerzési Értesítõ 51-i számában ajánlati felhívás közzétételével nyílt közbeszerzési eljárást kezdeményezett. Az ajánlati felhívást ajánlatkérõ a Közbeszerzési Értesítõ 2002. január 23-i számában megjelentetett hirdetményével módosította.<br>
Kérelmezõ 2002. január 2-án az ajánlati felhívás, illetve késõbb 2002. január 24-én annak módosítása ellen jogorvoslati kérelmet nyújtott be, melyet a Döntõbizottság D.2/16/2002. számú határozatával elutasított.<br>
Az ajánlati felhívás 8. a) pontja szerint az ajánlati biztosíték összegszerûen meghatározott mértéke 500 000 Ft, azaz ötszázezer forint.<br>
Az ajánlati felhívás módosításában az ajánlattételi határidõvel kapcsolatban az alábbi szerepelt:<br>
"b) Az új ajánlattételi vagy részvételi jelentkezési határidõ: jelen felhívásnak a Közbeszerzési Értesítõben történõ közzététele napját követõ elsõ naptól számított 41. nap 10.00 óra. Amennyiben ez a nap nem munkanap, úgy azt követõ elsõ munkanap ugyanezen óra."<br>
A módosított ajánlati felhívás szerinti ajánlattételi határidõig, 2002. március 5-én 10.00 óráig csak a kérelmezõ nyújtott be ajánlatot.<br>
2002. március 5-én 10.00 órakor az ajánlatok bontási eljárásán ajánlatkérõ bejelentette, hogy az ajánlattételi határidõ eltelte elõtt az ajánlati felhívást visszavonta, majd közölte, hogy a beérkezett ajánlatot bontatlanul visszaküldi. Bejelentette továbbá, hogy az ajánlati dokumentáció és annak ára a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdés a) pontja szerint visszajár és az errõl szóló értesítést a dokumentációt megvásárlóknak megküldi.<br>
Kérelmezõ 2002. március 19-én jogorvoslati kérelmet nyújtott be a Döntõbizottsághoz, melyet 2002. március 25-én hiánypótolt. Kérelmezõ kiegészített jogorvoslati kérelmében vitatta azt, hogy az általa 2002. március 19-én benyújtott beadvány új jogorvoslati kérelem lenne, mert álláspontja szerint az a rendelkezõ részben meghatározott tárgyú közbeszerzési eljárással kapcsolatban a Döntõbizottság által korábban lefolytatott - és a D.2/16/2002. száma határozattal elbírált - D.2/2002. számú jogorvoslati kérelem kiegészítése. Kérelmezõ sérelmezte az ajánlati felhívás visszavonását, mivel az álláspontja szerint az ajánlattételi határidõ eltelte után történt ezért ajánlatkérõnek 2002. március 14-én eredményt kellett volna hirdetnie. Sérelmezte továbbá azt, hogy az eredményhirdetés elmaradása ellenére ajánlatkérõ nem kétszeres összegben fizette vissza az ajánlati biztosítékot, ezért kérte a jogsértés megállapítását, az ajánlati felhívás visszavonásának megsemmisítését, ajánlatkérõ kötelezését az ajánlati biztosíték kétszeres összegének megfizetésére, valamint ajánlatkérõ eredményhirdetésre és az eljárási díj és költségek viselésére kötelezését.<br>
Ajánlatkérõ a jogorvoslati kérelemre tett nyilatkozatában elõadta, hogy az ajánlati felhívás visszavonásával kapcsolatos tevékenysége jogszerû volt. Álláspontja szerint az ajánlati felhívást az ajánlattételi határidõ lejárta elõtt vonta vissza, így nem köteles sem eredményt hirdetni, sem pedig az ajánlati biztosítékot kétszeres összegben visszafizetni. Az elõbbiek alapján kérte az alaptalan kérelem elutasítását.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdés a) pontja szerint az ajánlati biztosítékot vissza kell fizetni az ajánlattevõk részére az ajánlati felhívás visszavonását, az ajánlattevõ kizárását, az eljárás eredménytelenségének megállapítását, illetve az eredmény kihirdetését követõ tíz napon belül.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(6) bekezdés a) pontja alapján, ha az ajánlatkérõ az eljárásban való részvételt biztosíték adásához kötötte, a biztosíték kétszeres összegének tíz napon belüli megfizetésére köteles az ajánlattevõk részére, ha az eljárás eredményét a felhívásban megjelölt vagy a módosított eredményhirdetési idõpontig nem hirdeti ki.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdés úgy rendelkezik, hogy az ajánlatkérõ a felhívását az ajánlattételi határidõ lejártáig visszavonhatja, amit hirdetményben kell közzétennie.<br>
Az ajánlatkérõ 2002. január 23-án módosított ajánlati felhívása szerint az ajánlatok benyújtásának határideje 2002. március 5-én 10.00 óra volt.<br>
Ajánlatkérõ 2002. március 5-én 8 óra 45 perckor a Közbeszerzési Értesítõ szerkesztõbizottságánál leadta az ajánlati felhívás visszavonására vonatkozó hirdetményét, mely a Közbeszerzési Értesítõ 2002. március 13-i, 11. számában jelent meg.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdése szerint ajánlatkérõ a felhívását az ajánlattételi határidõ lejártáig visszavonhatja, amit a Kbt. 29. § (1) bekezdése szerint a Közbeszerzési Értesítõben hirdetménnyel kell közzétennie. Az ajánlattételi határidõ egy olyan idõszak, idõtartam, amelynek lejártát - a Kbt.-ben meghatározott minimum figyelembevételével - az ajánlatkérõ határozza meg. Ezen idõtartam akkor telik le, ha a végsõ határként elõre meghatározott idõpont bekövetkezik. Ennek megfelelõen a végsõ idõpont elõtt, akár az annál egy perccel korábban végzett minden tevékenység - ideértve az esetleges visszavonást is - az idõtartamon belül, annak vége elõtt, vagyis még az ajánlattételi határidõben történik. A Kbt. nem írja elõ azt, hogy a visszavonás Közbeszerzési Értesítõben való megjelenésének kell megelõznie az ajánlattételi határidõ lejártát, hanem csupán azt, hogy a visszavonásnak kell megelõznie az ajánlattételi határidõ lejártát és a visszavonást hirdetményben közzé kell tenni. E tekintetben a Közbeszerzési Értesítõ szerkesztõbizottságához az ajánlattételi határidõ lejárta elõtt eljuttatott és megjelentetni kért visszavonást tartalmazó hirdetmény tekinthetõ az ajánlati felhívás Kbt. rendelkezéseinek megfelelõ visszavonásának. Ennek alapján a hirdetménynek az ajánlattételi határidõ lejártát követõ megjelenése a Közbeszerzési Értesítõben nem tekinthetõ elkésettnek, ha a visszavonást tartalmazó hirdetményt az ajánlattételi határidõ lejárta elõtt benyújtották a Közbeszerzési Értesítõ szerkesztõbizottságához.<br>
A Döntõbizottság tényként állapította meg, hogy az ajánlattételi határidõ 2002. március 5-én 10.00 órakor járt le, míg ajánlatkérõ az ajánlati felhívás visszavonását tartalmazó hirdetményt 2002. március 5-én 8 óra 45 perckor, tehát az ajánlattételi határidõt megelõzõen nyújtotta be a Közbeszerzési Értesítõ szerkesztõbizottságához. A Döntõbizottság álláspontja szerint az ajánlati felhívás visszavonása során ajánlatkérõ nem lépte túl a visszavonásra rendelkezésre álló határidõt, így részérõl jogsértés nem történt, az eljárása megfelelt a Kbt. rendelkezéseinek.<br>
A Döntõbizottság rámutat arra, hogy a szabályszerûen visszavont ajánlati felhívás esetén a közbeszerzési eljárás nem folytatódik, így eredményhirdetésre nem kerülhet sor, tehát a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(6) bekezdésében foglaltak alkalmazása fel sem merülhet.<br>
A Döntõbizottság a továbbiakban a közbeszerzési eljárás és az az ellen kezdeményezett jogorvoslati eljárás egymáshoz való viszonyával, valamint a határozat meghozatala után benyújtott jogorvoslati kérelem kiegészítéssel kapcsolatban az alábbiakat jegyzi meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdés elsõ mondata értelmében az ügyfél az eljárás megindítására irányuló kérelmét a határozat jogerõre emelkedéséig visszavonhatja.<br>
Az Áe. 42. § (1) bekezdése úgy rendelkezik, hogy a közigazgatási szerv mind az ügy érdemében, mind az eljárás során eldöntendõ kérdésekben határozatot hoz.<br>
A Döntõbizottság a jogorvoslati eljárás során a jogorvoslati kérelemben foglaltaknak megfelelõen vizsgálja az adott közbeszerezési eljárást, és ennek a vizsgálatnak az eredményeként kerül meghozatalra a jogorvoslati kérelem körében hozott határozat. A határozat meghozatalával a Döntõbizottság által lefolytatott jogorvoslati eljárás befejezõdik. Ez azonban nem jelenti azt, hogy egy közbeszerzési eljárás csak egy jogorvoslati eljárásban vizsgálható, mert adott esetben egy közbeszerzési eljárás több részében vélelmezett jogsértés egymást követõ jogorvoslati eljárásoknak lehet az alapja.<br>
A <a href="http://net.jogtar.hu/jr/gen/getdoc.cgi?docid=99500040.tv#83">Kbt. 83. § </a>(1) bekezdése alapján, ha a Döntõbizottság az általa lefolytatott jogorvoslati eljárásban tárgyalást tart, akkor a tárgyalás befejezéséig tehetnek az ügyben érdekeltek - ideértve a kérelmezõt is - észrevételeket, nyilatkozatokat, és terjeszthetik elõ bizonyítékaikat. Ennek alapján azokban a jogorvoslati eljárásokban, amelyekben a Döntõbizottság tárgyalást tart, a tárgyalás befejezéséig, amelyekben pedig nem tart tárgyalást a határozat meghozataláig van a kérelmezõnek lehetõsége arra, hogy megváltoztassa, kiegészítse az általa benyújtott jogorvoslati kérelmet. A határozat meghozatalával a Döntõbizottság a jogorvoslati kérelemben foglalt körben döntést hoz.<br>
Ennek alapján a jogorvoslati eljárást kezdeményezõ jogorvoslati kérelemben foglaltak a határozat meghozatalával mérlegelésre kerültek, így a határozat a jogorvoslati kérelem körében tartalmaz rendelkezéseket: A határozat meghozatala után benyújtott jogorvoslati kérelem kiegészítés új körre terjesztené ki a jogorvoslati eljárást, amely a már meghozott határozatban nem kerülhetett elbírálásra. Ennek megfelelõen a határozat meghozatala után benyújtott jogorvoslati kérelem kiegészítés - annak tartalma alapján - csak új jogorvoslati kérelemként vagy a határozat ellen benyújtott keresetként értékelhetõ.<br>
Az elõbbiekben kifejtettek alól csak a jogorvoslati kérelem a kivétel, mert az Áe. 14. § (1) bekezdés rendelkezése alapján a kérelmezõ a jogorvoslati kérelmét a határozat jogerõre emelkedéséig visszavonhatja.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 9.<br>
<br>
Dr. Nagy László Gábor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>