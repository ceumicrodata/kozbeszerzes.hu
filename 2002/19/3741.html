<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3741)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.81/9/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a BM Önkormányzati Gazdasági Fõosztály közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Belügyminisztérium Önkormányzati Gazdasági Fõosztály (1051 Budapest, József Attila u. 2-4., megbízásából és képviseletében eljár: a BM Komárom-Esztergom Megyei TÁKISZ (2800 Tatabánya, Komáromi u. 6., képviseli: dr. Nagy Éva jogtanácsos, a továbbiakban: ajánlatkérõ) "BM területi államháztartási és közigazgatási információs szolgálatok erõforrás bõvítése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (3) bekezdés b) pontjában foglaltakat, ezért ajánlatkérõt 700 000 Ft, azaz hétszázezer forint bírság megfizetésére kötelezi.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ 1998. november 30-án a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>b) és f) pontja alapján hirdetmény közzététele nélküli tárgyalás lefolytatása eredményeként 6 db Compaq Alpha szerver beszerzése tárgyában kötött szerzõdést a KFKI Direkt Kft.-vel, melynek teljesítési határideje 1999. január 20-a volt. Ezt követõen ajánlatkérõ 1999. december 17-én hirdetmény közzététele nélküli tárgyalásos közbeszerzési eljárást indított, melyrõl a Döntõbizottság elnökét 1999. december 21-én tájékoztatta a rendelkezõ részben megjelölt beszerzés tárgyában a Kbt. 70. § (3) bekezdés b) pontja alapján.<br>
Ajánlatkérõ ajánlattételre a KFKI Direkt Digitális Rendszer-elõállító és Karbantartó Kft.-t hívta fel.<br>
Az eljárásfajta választásának indoka az volt, hogy az ajánlattételre felkért cég által egy 1998-ban indított közbeszerzési eljárás eredményeként leszállított számítástechnikai rendszer bõvítése, hardver és szoftver kiegészítése és továbbfejlesztése történik meg jelen közbeszerzési eljárásban.<br>
A korábbi eljárásban ajánlatkérõ 6 db Compaq gyártmányú Alpha típusú szerver számítógépet szerzett be, jelen eljárásban pedig e fejlesztési folyamat lezárásaként újabb 13 db Alpha szerverrel kívánja a már meglévõ gépparkot bõvíteni.<br>
Ajánlatkérõ közbeszerzési eljárása ellen a Döntõbizottság elnöke 2000. január 4-én kezdeményezett jogorvoslati eljárást, mert álláspontja szerint a becsatolt iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt feltételek fennállása nem volt egyértelmûen megállapítható.<br>
A Döntõbizottság a lefolytatott jogorvoslati eljárás eredményeként megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapított közbeszerzési eljárása jogsértõ, ezért a jogsértés megállapítása mellett bírságot szabott ki.<br>
A Döntõbizottság a határozatának indoklásában rámutatott arra, hogy álláspontja szerint a bõvítés fogalmába nem fér be, hogy a korábban meglévõ 6 db gép mellé újabb 13 db gép beszerzésére kerül sor.<br>
Ajánlatkérõ a Döntõbizottság határozatát keresettel támadta meg. A Fõvárosi Bíróság 13.K.31.896/2000/5. sorszámú ítéletében a Döntõbizottság határozatát hatályon kívül helyezte azzal az indoklással, hogy a jogszabály nem határozza meg a bõvítés fogalmát, illetõleg nem korlátozza a bõvítés céljából beszerezni kívánt áru mennyiségét, de a bõvítés értelemszerûen már a meglévõ árufajta darabszámának növelését jelenti. Ennek alapján nincs jelentõsége annak a kérdésnek, hogy az újabb beszerzés milyen árumennyiségre terjed ki.<br>
A Döntõbizottság a Fõvárosi Bíróság ítéletét fellebbezéssel támadta meg, melynek eredményeként a Magyar Köztársaság Legfelsõbb Bírósága Kf.III.37.251/2001/3. számú ítéletében az elsõfokú bíróság ítéletét akként változtatta meg, hogy alperest új eljárás lefolytatására kötelezte. A Legfelsõbb Bíróság ítéletének indoklásában osztotta az elsõfokú bíróság álláspontját a tekintetben, hogy a törvény a bõvítés fogalmának meghatározása hiányában a bõvítés fogalmát nem lehet mennyiséghez kötni. Bõvítésnek minõsül az az árubeszerzés, amely a korábban beszerzett dolog mûszaki, technikai feltételeit érvényesíti a késõbbi beszerzések során.<br>
A Legfelsõbb Bíróság álláspontja szerint azonban sem a Döntõbizottság, sem az elsõfokú bíróság a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt törvényi tényállási elemeket teljeskörûen nem vizsgálta, így a tényállás teljes körû feltárása nem történt meg. Ennek alapján rámutatott az ítélete indoklásában, hogy a megismételt eljárásban a vizsgálat tárgyává kell tenni, hogy az ajánlatkérõ a tárgyalásos közbeszerzési eljárás megválasztása elõtt megismerte-e a számítástechnikai piacot, megállapítható-e, hogy más termék nem illeszthetõ a meglévõ mûszaki, technikai jellemzõjû számítástechnikai rendszerhez.<br>
A Döntõbizottság a Legfelsõbb Bíróság ítélete alapján a jogorvoslati eljárást 2002. február 20-án megindította, a Döntõbizottság elnöke eljárás kezdeményezõ iratának, illetve a Legfelsõbb Bíróság ítéletének egyidejû megküldése mellett.<br>
Ajánlatkérõ 2002. február 27-én küldött érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapított eljárása jogszerû. Indoklásként elõadta, hogy a TÁKISZ-ok információs rendszerek mûködését biztosító hardvertechnika a 19 intézményben egységesen Compaq Alpha számítógépek, és ezek a szerverek a VMS operációs rendszert alkalmazzák. A jelenlegi eljárás során a TÁKISZ-okban mûködõ 40 db azonos típusú számítógép bõvítése történt.<br>
Az Alpháktól eltérõ technika beszerzése a mûködtetésben, karbantartásban, üzemeltetésben aránytalan mûszaki, technikai nehézséget eredményezett volna. A VMS operációs rendszer csak az Alpha típusú gépeken mûködik. A kezelõ személyzet évek óta ezzel dolgozik, az átállás hosszabb idõt igényel, illetve veszélyezteti a rendszerek a VMS-tõl eltérõ operációs rendszerhez hozzá kell igazítani, amely jelentõs fejlesztõi tevékenységet igényel. Eltérõ típusú eszközök beszerzése esetén a TÁKISZ-okban az egységes rendszerek kezelésébõl származó elõnyök megszûnnek, a ráfordításokat jelentõs mértékben megnövelik. Mindezeket mérlegelve született a döntés, hogy a bõvítés Alpha típusú eszközökkel történjen, hiszen ez szolgálja a rendszerek biztonságos mûködtetését, illetve költséghatékony üzemeltetését.<br>
A kiválasztott szállító az elõzõ hat szerver telepítése során megismerte a TÁKISZ-ok eszközparkját, figyelemmel az év végi, év elejei feladatokra, az eszközök üzembe állítását leghatékonyabban, illetve a legrövidebb idõ alatt tudta biztosítani. Más szállító kiválasztása esetén a rendszerek mûködtetése veszélyeztetése nélkül a feladatellátást nem látták biztosítottnak. Ajánlatkérõ elõadta tovább, hogy az ajánlattételre felkért céget korábban leinformálták, megbízható szállítónak ismerték. Hivatkoztak arra, hogy amennyiben más ajánlattevõ felkérésére kerül sor, így a jótállási, garanciális jogok sérülnek. A felkért ajánlattevõ helyismerettel rendelkezett. A gépek alapszoftverrel kerültek leszállításra. A szoftverfejlesztéseket ajánlatkérõ maga végezte.<br>
Ajánlatkérõ a közbeszerzési eljárást lefolytatta, az ajánlattevõ 1999. december 20-án az ajánlatát megtette, mely alapján ajánlatkérõ 1999. december 31-én szerzõdést kötött.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja szerint az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen - egy alkalommal, a korábbi nyertes ajánlattevõvel kötött - szerzõdés idõtartama azonban nem haladhatja meg a három évet.<br>
A Döntõbizottság jelen közbeszerzési eljárásban azt vizsgálta, hogy ezen feltételek fennállnak-e. A Döntõbizottság elfogadta ajánlatkérõ azon indokát, hogy Alpha típusú szervereket kívánt beszerezni annak érdekében, hogy gépparkja egységes homogén rendszert képezzen. Nem vitatható jelen esetben a korábban beszerzett dolog bõvítésérõl van szó.<br>
A törvényi tényállás azon eleme is megvalósul, hogy ajánlatkérõ a korábban történt beszerzése után most elsõ alkalommal kíván újabb beszerzést eszközölni ezen jogszabályhelyre alapítottan.<br>
A Döntõbizottság vizsgálta továbbá, hogy a törvényi tényállás további eleme megvalósul-e, azaz hogy a korábbi nyertes ajánlattevõnek másikkal történõ helyettesítésre járna-e azzal a következménnyel, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne-e a mûködtetésben és a karbantartásban.<br>
A Döntõbizottság megállapította, hogy a beszerzés tárgyát képezõ Compaq termékek egyik magyarországi forgalmazója a felkért ajánlattevõ, azaz a KFKI Direkt Kft., azonban a cég nem rendelkezik kizárólagos forgalmazói jogosultsággal. Ezt támasztja alá a Compaq Computer Kft. 1999. december 20-án kelt gyártói felhatalmazása, mely igazolta, hogy a KFKI Kft. jogosult a Compaq termékek magyarországi forgalomba hozatalára, de ez a joga nem kizárólagos.<br>
Ennek alapján a beszerezni kívánt termékek forgalmazásával több viszonteladó is foglalkozik, bármelyikük képes lett volna ajánlatkérõi elvárásoknak megfelelõ Alpha szerverek szállítására.<br>
A Döntõbizottság nem fogadta el ajánlatkérõ azon hivatkozását, hogy amennyiben más ajánlattevõtõl történne a beszerzés, úgy a garanciális jogok sérülnének, ugyanis a garanciális jogokat a Compaq Computer Kft. maga biztosítja a viszonteladóin keresztül.<br>
Ajánlatkérõ hivatkozott arra is, hogy a felkért ajánlattevõ helyismerettel rendelkezett, tehát csak a felkért ajánlattevõ volt képes arra, hogy az újabb gépeket rendszerbe integrálja.<br>
Ajánlatkérõ 19 egysége földrajzilag is elkülönül egymástól, csak az adatok továbbítása történik meg az egységek között, maguk a rendszerek egymástól függetlenek.<br>
A Döntõbizottság ajánlatkérõ nyilatkozata alapján megállapította, hogy az újabb gépek csak alap szoftverrel kerültek leszállításra, ajánlatkérõ egységének volt feladata a további használatos szoftverek feltelepítése, így ezek beintegrálása ajánlatkérõ egységei részérõl történt meg.<br>
Ennek alapján a Döntõbizottság álláspontja szerint bármely Alpha szerverek forgalmazásával foglalkozó viszonteladó képes lett volna a teljesítésre, a termékek leszállítását, beállítását meg tudta volna valósítani különösebb helyismeret nélkül is.<br>
A Döntõbizottság ennek alapján megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt feltételek jelen közbeszerzési eljárásban nem állnak fenn, így ajánlatkérõ közbeszerzési eljárása jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és az f) pont alapján ajánlatkérõvel szemben pénzbírságot szabott ki. A bírság összegének megállapításánál a Döntõbizottság az eset összes körülményeit mérlegelte, figyelemmel volt, hogy a Kbt. módosítását követõen ezen törvényi tényállásra alapított közbeszerzési eljárás gyakorlata még nem alakult ki.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 29.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>