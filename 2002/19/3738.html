<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3738)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.84/14/2002.<br>
<br>
Tárgy: a MOL Rt. jogorvoslati kérelme a BKV Rt. ajánlatkérõ és az OMV Hungária Ásványolaj Kft. ajánlattevõ ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Olaj- és Gázipari Rt. (1093 Budapest, Közraktár u. 30., képviseli: dr. Barcza Klára ügyvéd, 1093 Budapest, Közraktár u. 32., továbbiakban: kérelmezõ) által a BKV Rt. (képviseletében a Budapesti Közlekedési Rt. Logisztikai Iroda, 1072 Budapest, Akácfa u. 15., képviseli: dr. Szabó Sándor ügyvéd, 1065 Budapest, Bajcsy Zs. u. 55. III/11., továbbiakban: ajánlatkérõ) "motorikus gázolaj 8 570 000 liter szállítása" tárgyú közbeszerzési eljárása ellen indított jogorvoslati eljárást megszünteti, míg az OMV Hungária Kft. (1134 Budapest, Róbert Károly krt. 64-66., képviseli: dr. Sárdy Ildikó ügyvéd, 1114 Budapest, Bartók Béla út 23. III. 23., továbbiakban: ajánlattevõ) elleni jogorvoslati kérelmét elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a jogorvoslati kérelem, a rendelkezésére álló egyéb iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. december 19-i számában ajánlati felhívást tett közzé nyílt eljárás megindítására 9867/2001. lajstromszám alatt 8 570 000 liter, MSZ EN 590:2000 sz. szabvány szerinti gázolaj szállítására az ajánlati dokumentációban részletezett feltételekkel. Az ajánlati dokumentáció tartalmazza az ajánlatok összeállításának tartalmi és formai követelményeit, az ajánlattevõk jogosultságát, minõsítését, alkalmasságát igazoló okmányok felsorolását, a speciális szerzõdéses feltételeket és mellékletként formanyomtatványokat. A felhívás 13. a) pontja szerint az elbírálás szempontja: a legalacsonyabb összegû ellenszolgáltatást kérõ ajánlattevõvel kötnek szerzõdést. Az ajánlati felhívás 16. pontja tartalmazza, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdéseiben foglaltak az ajánlati felhívás részét képezik.<br>
Az ajánlatok bontása 2002. január 29-én volt. Ajánlatot tettek: MOL Rt. és az OMV Hungária Kft. Az ajánlatokat a BKV Rt. Logisztikai Iroda értékelte, és az OMV Hungária nyertessé nyilvánítására tettek javaslatot. Az eredményhirdetésre 2002. február 8-án került sor, jelen voltak az ajánlattevõk képviselõi, átvették az eljárásról készült <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzést, melyben az eljárás nyertesévé az OMV Hungária Kft.-t nyilvánították.<br>
A nyertes ajánlattevõvel a közbeszerzési eljárást lezáró szerzõdést 2002. február 22-én megkötötték.<br>
Kérelmezõ 2002. február 19-én jogorvoslati eljárást kezdeményezett ajánlatkérõ eljárást lezáró döntése ellen. Ebben a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) bekezdés a) és b) pontjai alapján eljárva kért ideiglenes intézkedést, valamint a Kbt. 88. § (1) bekezdés c) és d) pontjai alapján jogsértés megállapítását és azt, hogy ennek alapján a Döntõbizottság semmisítse meg az ajánlatkérõnek a közbeszerzési eljárást lezáró döntését, és az ajánlattevõ OMV Hungária Kft. jogsértése esetén alkalmazza a Kbt. 88. § (1) bekezdés e) és f) pontjában foglalt jogkövetkezményeket ajánlattevõ ellen.<br>
A 2002. március 6-án megtartott tárgyaláson kérelmezõ nyilatkozata szerint jogorvoslati kérelme nem a BKV Rt. ajánlatkérõ ellen irányul, vele szemben semmilyen igényt nem kíván érvényesíteni. Kérelmezõ módosított kérelmében arra kéri a Döntõbizottságot, hogy állapítsa meg azt, hogy az OMV Hungária Kft.-t nyertes ajánlattevõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdését, mivel olyan keretmegállapodás meglétét állítja a MOL Rt. és õ közötte a 2002. évre vonatkozóan, ami nem létezik, továbbá hamis adatközléssel szerezte meg a származási bizonyítványt a Kereskedelmi és Iparkamarától.<br>
Kérelme indokolásaként elõadja, hogy az OMV Hungária Kft. azt állítja, hogy a MOL Rt.-vel kötött keretszerzõdés alapján kívánja a BKV Rt. által kiírt és általa megnyert 3 hóra szóló motorikus gázolaj ellátást biztosítani.<br>
Azt tényként ismeri el kérelmezõ, hogy 2001. évre volt felek között szállítási szerzõdés, 340 millió liter (motorbenzin, keverék, olajok árufajtákra) ami leszállításra került az elmúlt évben, ezzel a 2001. évi szerzõdés teljesült.<br>
Elõadásuk szerint felek nem kívánták ugyanezen feltételekkel 2002. évre kiterjeszteni szerzõdéses kapcsolatukat. Új feltételrendszer alapján indultak a 2002. évi szerzõdéskötési tárgyalások 300 millió liter összmennyiség szállítására - ebben benne van a motorikus gázolaj is mint termék - de mivel a feltételrendszerben felek nem tudtak megegyezni, a mai napig sem jött közöttük létre érvényes szállítási szerzõdés az ez évi szállításokra.<br>
Folyó évben eseti, szerzõdésen kívüli megrendelések és szállítások történtek, melyrõl csatolták a 2002. január és március havi motorikus gázolaj szállításáról szóló kimutatásaikat.<br>
A becsatolt 2001. évi szállítási szerzõdésbõl állításuk szerint az is látható, hogy a szállító MOL Rt. magyar szabványnak megfelelõ minõségû áruk kiszolgálására vállalt kötelezettséget a megrendelõ felé, és nem saját gyártású termék szállítására.<br>
Fentiek adják az alapját azon kifogásuknak, hogy az OMV Hungária Kft. akár a lejárt, akár a tervezett szállítási szerzõdés alapján akár szerzõdésen kívül leszállított MOL-áru esetében felhasználhasson olyan származási bizonyítványt, ami garantálja bárki felé, így adott esetben a közbeszerzési ügyben a BKV Rt. részére azt, hogy a 8,571 millió liter motorikus gázolaj származását tekintve magyar gyártású termékként kerül leszállításra.<br>
Továbbiakban indítványozta, hogy a Döntõbizottság állapítsa meg azt is, hogy az OMV Hungária Kft. a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdését is megsértette. Ezt azzal indokolja, hogy az OMV Hungária Kft. elismeri, hogy kizárólag MOL Rt.-termékkel kívánja a BKV Rt.-t a közbeszerzési tender alapján ellátni. Véleménye szerint ezzel a Kbt. 10. § q) pontja szerinti alvállalkozónak minõsül a beszállító MOL Rt., még pedig 10% feletti alvállalkozónak, mely esetre irányadó a Kbt. 43. § (2) bekezdés b) pontja alapján, ugyanezen szakasz (2) bekezdésében elõírtak.<br>
A BKV Rt. észrevételében elõadja, hogy ajánlatkérõként az ajánlati felhívás és az ajánlati dokumentációban meghatározottak alapján bírálta el a kérelmezõ ajánlatát és az OMV Hungária Kft. ajánlatát.<br>
Álláspontjuk, hogy egy árubeszerzési ajánlatot tevõnél az ajánlatkérõ nem kell, hogy megállapítsa, hogy hazai vagy külföldi eredetû terméket ajánl meg szállításra. Az elmúlt években lebonyolított közbeszerzési eljárásaik során sok esetben forgalmazó márkaképviselet, kereskedõház tette a legkedvezõbb ajánlatot és hazai, valamint import termékeket is megajánlott.<br>
Az OMV Hungária Kft. az általa 3 hónapos szállításra megajánlott gázolaj származását igazolta, nyilatkozatokkal alátámasztotta a hazai eredetet, ezért az értékelés során ezt figyelembe vették.<br>
Ajánlatkérõ álláspontja az, hogy a kérelmezõ kedvezõtlen ajánlatát kívánja elõtérbe helyezni, ami a BKV Rt. számára az ismert mennyiségek és árengedmények egybevetése alapján közel 3,5 M Ft-os veszteséget jelentenének, ami sem gazdasági, sem pénzügyi szempontból nem indokoltható.<br>
Kérelmezõ jogorvoslati kérelmét nem tartják megalapozottnak, ezért a jogorvoslati kérelem elutasítását indítványozzák, mert véleményük szerint a közbeszerzési eljárás lebonyolítása során érvényes ajánlatokat bíráltak el, a becsatolt iratok valóságtartalmát vélelmezték. A Kereskedelmi és Iparkamara által kiadott származási bizonyítványt nincs hatásköre neki sem, de a Döntõbizottságnak sem felülbírálni.<br>
Az OMV Hungária Kft. észrevételében és a tárgyaláson tett nyilatkozataiban a jogorvoslati kérelem elutasítását indítványozza annak alaptalanságára hivatkozva, az alábbiak szerint:<br>
Álláspontjuk szerint a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése értelmében az ajánlatok elbírálása során, legfeljebb 10%-os értékû eltérés esetén, azt az árra vonatkozó ajánlatot is egyenértékûnek kell tekinteni, amely alapján a belföldön foglalkoztatottak által elõállított érték az árubeszerzés tárgya értékének 50%-át meghaladja. A Kbt. 59. § (6) bekezdése ad arra vonatkozó iránymutatást, hogy az áru származására vonatkozó tényt hogyan kell igazolni. Eszerint a származás tényét a gazdasági kamarák által kiállított származási bizonyítvánnyal kell bizonyítani. Az OMV Hungária Kft. részérõl benyújtott ajánlat 251. oldalán szereplõ származású bizonyítvány értelmében a Budapesti Kereskedelmi és Iparkamara elismerte, hogy az OMV Hungária Kft. a MOL Rt.-tõl vásárolt motorikus gázolaj szállítása esetén Magyarországról származó termékkel vesz részt ajánlatkérõ által kezdeményezett közbeszerzési pályázaton.<br>
Továbbiakban OMV Hungária Kft. elõadta, hogy a MOL Rt. és közötte több mint tízéves folyamatos szállítói kapcsolat áll fenn. Ezt a szerzõdéses kapcsolatot 2001. évre szállítási szerzõdés rögzítette. A felek 2001. decemberében elkezdték a 2002. évre vonatkozó szerzõdés elõkészítését. Aláírt megállapodás nem jött létre 2002. évre a felek között, azonban 2002. januárjától a MOL Rt. folyamatosan szállít az újévben is, a módosult paramétereknek megfelelõen. Ennek következtében - álláspontjuk szerint - a felek a 2001. évre vonatkozó szállítási szerzõdést ráutaló magatartással határozatlan idejûvé változtatták és a 2002. évre érvényes adatokkal továbbra is hatályosnak fogadják el.<br>
Ajánlattevõ az általa becsatolt dokumentációra hivatkozással állítja, hogy a megszövegezéssel kapcsolatos egyeztetések során a származás kérdése új elemként a MOL Rt. részérõl a BKV-tenderrel egyidejûleg merült fel. Ennek célja álláspontja szerint egyértelmûen olyan szövegezésnek az OMV Hungária Kft.-re kényszerítése lenne, amellyel az kizárja magát a hasonló pályázatokon való eredményes részvételbõl.<br>
Megjegyzi, hogy az áru jellegénél fogva, illetõleg tárolási, raktározási módjára tekintettel nem azonosítható annak származása. A szabványnak megfelelõ árut a többi közé fejtik be, és az egyes telephelyeirõl az oda így betárolt áruból szolgál ki a MOL Rt.<br>
Elõadása szerint az elmúlt évek során a felek által aláírt megállapodások soha nem tartalmaztak olyan információt, amelybõl arra lehetett volna következtetni, hogy a legnagyobb és egyetlen hazai gyártó nem belföldi termékkel szolgálná ki az OMV Hungária Kft.-t.<br>
A MOL Rt. a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdésére alapozott állítására az OMV Hungária Kft. kifejti, hogy a Kbt. 10. § q) pontjának alvállalkozóra vonatkozó rendelkezése értelmében egyértelmû, hogy az OMV Hungária Kft. nem a jelen közbeszerzésre vonatkozó szerzõdés teljesítése céljából kötött szerzõdést a MOL Rt.-vel, tehát nem is kellett alvállalkozóként megjelölniük a MOL Rt.-t a pályázatban.<br>
A Döntõbizottság a jogorvoslati eljárást a BKV Rt. ajánlattevõ ellen megszünteti, mivel kérelmezõ az ellene irányuló jogorvoslati indítványától elállt, azt visszavonta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja. Ebben az esetben a közigazgatási szerv az eljárást megszünteti.<br>
Kérelmezõ a tárgyaláson - jegyzõkönyvben is rögzítetten - tett nyilatkozatában kijelentette, hogy jogorvoslati kérelme nem ajánlatkérõ ellen irányul, és vele szemben semmilyen igényt nem kíván érvényesíteni.<br>
Kérelmezõ nyilatkozatát a Döntõbizottság csak úgy értelmezhette, hogy kérelmezõ az ajánlatkérõ vonatkozásában jogorvoslati kérelmétõl elállt, azt visszavonta.<br>
A Döntõbizottságnak a továbbiakban azt kellett vizsgálnia, hogy a módosított jogorvoslati kérelem, illetve kérelmi elemek megalapozottak-e az OMV Hungária Kft. ellen.<br>
A Döntõbizottság nem fogadta el a rendelkezésére álló iratok alapján kérelmezõ azon állítását, hogy az OMV Hungária Kft. ajánlatában lévõ Budapesti Kereskedelmi és Iparkamara nyilatkozata a származásról nem helyettesítheti a gyártó MOL Rt.-nek az áru származására tett nyilatkozatát, és ezáltal a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>alapján a verseny tisztasága sérült.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(6) bekezdése szerint az 59. § (2)-(3) bekezdésben meghatározott - az árura vonatkozó - tényt a gazdasági kamarák által kiállított származási bizonyítvánnyal kell igazolni.<br>
A Döntõbizottság megállapítja, hogy az OMV Hungária Kft. ezt a Kbt.-ben elõírtaknak megfelelõen igazolta, az ajánlatának 251. oldalán található a Budapesti Kereskedelmi és Iparkamara által kiállított 092591. sz. származási bizonyítvánnyal, melyben "alulírott Kamara bizonyítja, hogy az alant felsorolt áruk MSZ EN 590 motorikus gázolaj 8 570 000 liter származása Magyarország, címzett BKV Rt., 1072 Budapest, Akácfa u. 15., tankautós kiszállítás."<br>
A Döntõbizottság megállapítja, hogy a kérelmezõ által vélelmezett jogsértés a közbeszerzési eljáráson kívüli jogi aktusra, más szerv hatáskörébe adott igazolás tartalma valódiságának vizsgálatára irányul.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1)-(2) bekezdése szerint a közbeszerzésekkel kapcsolatos jogorvoslat körében a Bizottság hatáskörébe tartozik:<br>
"a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
(2) A bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása."<br>
Erre tekintettel a Döntõbizottság a jogorvoslati kérelem érdemi vizsgálatát nem végezheti el, ugyanis a fentiek szerint a jogorvoslati kérelemben sérelmezettek eldöntése hatáskörén kívül esik.<br>
Az elõzõek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdésének megsértését sem állapíthatja meg ezen jogvitás kérdéskörben.<br>
- A MOL Rt. a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának kétrendbeli megsértését állítja azzal kapcsolatban, hogy a MOL Rt. és az OMV Hungária Kft. között meglévõ keretmegállapodás meglétét állítja ajánlattevõ, továbbá olyan magyar származású termékkel pályázott, amelynek beszállítására a MOL Rt. sem szerzõdéssel, sem azon kívül nem vállalt kötelezettséget.<br>
A Döntõbizottság megállapítja, hogy a jogorvoslati kérelem ezen eleme is a közbeszerzési eljáráson kívül esõ szerzõdéses kapcsolatokra irányul, ezért a Döntõbizottság - a fentiekben már idézetten - a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1)-(2) bekezdésében meghatározottak szerint hatáskör hiányában a fentieket nem bírálhatja el. Így emiatt a Kbt. 24. § (1)-(2) bekezdésében meghatározott jogsértések megállapítására sincs hatásköre.<br>
A Döntõbizottság elutasítja a kérelmezõk <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdésének megsértésére alapozott jogorvoslati kérelmét az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>q) pont értelmezõ rendelkezése szerint alvállalkozó az a szervezet, amellyel az ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni vagy módosítani.<br>
A Döntõbizottság a becsatolt iratokból megállapítja, hogy az OIVIV Hungária Kft. és a MOL Rt. között a 2002. évi üzemanyag szállításra vonatkozó szerzõdéskötési szándék, nem a jelen közbeszerzést célozta, hanem annál sokkal hosszabb idõszakra, nagyobb mennyiségre és különbözõ üzemanyagfajták szállítására irányult, mely keretbõl kíván az OMV Hungária Kft., a BKV Rt. felé is, és más megrendelõk felé is, teljesíteni. Így a Kbt. idézett rendelkezése szerint a jelen esetben a MOL Rt. nem alvállalkozója az OMV Hungária Kft.-nek, tehát a Kbt. 43. § (3) bekezdés rendelkezéseinek a megsértése sem állhat fenn.<br>
A Döntõbizottság ideiglenes intézkedést nem hozott, mivel annak törvényi feltételei nem álltak fenn.<br>
Mindezek alapján a Döntõbizottság megállapítja, hogy az OMV Hungária Kft. jelen közbeszerzési eljárás során a Kbt. vonatkozó szabályait nem sértette meg. Erre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva az ajánlattevõ elleni jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 29.<br>
<br>
Dr. Szaller Ottó s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>