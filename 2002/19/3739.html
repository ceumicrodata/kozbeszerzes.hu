<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (3739)
</b></h2><FONT size=3><i><u></i></u><br>
<br>
13.K.36.027/2000/14.<br>
<br>
A Fõvárosi Bíróság a dr. Kurtyán Edit ügyvéd (1024 Budapest, Margit krt. 27. I/1.) által képviselt NOX 2000 Beruházó és Fõvállalkozó Rt. (1113 Budapest, Bartók Béla út 152.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.471/15/2000.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 5000 (ötezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
Az Országos Idegsebészeti Tudományos Intézet mint ajánlatkérõ a Közbeszerzési Értesítõ 2000. augusztus 9-én megjelent számában közzétett részvételi felhívásával gyorsított tárgyalásos eljárást indított a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés a) pontja alapján új diagnosztikai épület építésének teljes körû lebonyolítása tárgyában.<br>
Az alkalmasnak minõsített részvételre jelentkezõket az ajánlatkérõ 2000. szeptember 1-jén ajánlattételre felhívta.<br>
Az ajánlati felhívás 3. a) pontja a beszerzés tárgyát a következõk szerint jelölte meg: az ajánlatkérõ egészségügyi intézmény új diagnosztikai tömbjének beruházás keretében történõ teljes körû lebonyolítása, meglévõ épület bontása, majd az ennek helyén felépítendõ új épület teljes körû építési, épületgépészeti, elektromos, közmû-, épületfelügyeleti rendszer, orvostechnológia-hálózat, valamint mindennemû kapcsolódó kivitelezési munkák lebonyolításával kapcsolatos feladatok ellátása.<br>
Az ajánlati felhívás 11. a) pontja szerint az ajánlatkérõ az ajánlatokat az összességében legelõnyösebb ajánlat kiválasztásának szempontja alapján bírálja el. A 11. b) pontja tartalmazta az ajánlatok elbírálásának részszempontjait és súlyszámait a következõk szerint:<br>
részszempontok	súlyszámok<br>
- az ajánlatkérõ által fizetendõ ellenszolgáltatás mértéke	6<br>
- a teljes körû mûszaki ellenõrzés során alkalmazott módszerek	4<br>
- a lebonyolítói, tervezõi mûvezetõi, koordinációs, és mûszaki ellenõri feladatok ellátásának programtervezete	4<br>
- az ajánlati dokumentáció III. fejezetében meghatározott szerzõdéses feltételeknél (pl. fizetési) az ajánlatkérõ számára kedvezõbb ajánlat	3<br>
- az ajánlatkérõvel történõ kapcsolattartásra ajánlott megoldás	2<br>
- az ajánlattevõ által felajánlott teljesítési garanciák	1<br>
Az egyes részszempontok 1-tõl 20-ig voltak pontozhatók.<br>
Az ajánlatkérõ által kiadott ajánlati dokumentáció I. fejezetében az ajánlatkérõ közölte az ajánlattevõkkel az alapvetõ információkat, a 2. pontban elõírta, hogy az ajánlatot az ajánlati dokumentáció III. fejezetében részletesen meghatározott szakmai szempontoknak megfelelõen kell benyújtani.<br>
A dokumentáció II. fejezete az eljárásban való részvétellel kapcsolatos utasításokat tartalmazta. A III. fejezetben az ajánlatkérõ meghatározta azokat a feladatokat, amelyekre az ajánlattevõnek az ajánlatát ki kellett dolgoznia.<br>
A dokumentáció IV. fejezetében az ajánlatkérõ közölte a szerzõdéses feltételeit. Az V. fejezet az ajánlattevõ által kitöltendõ iratmintákból állt.<br>
A dokumentáció VI. fejezetének részét képezte az ártáblázat kérdõív, amelynek kitöltése útján az ajánlattevõnek az ellenszolgáltatás fizetési ütemezésére vonatkozó igényét kellett megadnia.<br>
Ugyanezen fejezetben tette közzé az ajánlatkérõ a vállalt munka leírását tartalmazó kérdõívet. E kérdõív I-V. pontjaihoz tartozó rovatok kitöltésével az ajánlattevõnek a vállalt munka elvégzésére vonatkozó ajánlatát kellett megtennie, a VI. pont az ajánlott garanciákra, a VII. pont a tervezõi, mûvezetõi garanciákra, a VIII. pont a lebonyolítói, tervezõi, mûvezetõi és a mûszaki ellenõri feladatok ellátásának programtervezetére vonatkozott.<br>
A 2000. szeptember 18-ig tartó ajánlattételi határidõben a felperes, az ÉPBER Rt., a Vasi Dolomit Kft. és a FÕBER Rt. nyújtotta be ajánlatát.<br>
A 2000. szeptember 25-én tartott tárgyaláson a felperes 5 600 000 Ft + áfa (bruttó 7 000 000 Ft), az ÉPBER Rt. 8 960 000 Ft + áfa (bruttó 11 200 000 Ft), a Dolomit Kft. 9 000 000 Ft + áfa (bruttó 11 250 000 Ft), a FÕBER Rt. 8 600 000 Ft + áfa (bruttó 10 750 000 Ft) ajánlati árra csökkentette árajánlatát.<br>
Ugyanekkor az ÉPBER Rt. vállalta, hogy esetleges megbízás alapján részt vesz a bontási anyag értékesítésében, továbbá a számla ellenõrzését egy munkanapon belül elvégzi.<br>
A tárgyaláson a felperes és az ÉPBER Rt. a szerzõdéstervezet szerinti jóteljesítési garancia tekintetében a bruttó szerzõdéses megbízási díj 5%-ára vonatkozó, 18 hónapra szóló vállalást is tettek azzal, hogy ezt az idõtartamot az utó-felülvizsgálati határidõt követõ 30 napig meghosszabbítják. Késedelem esetén a felperes késedelmi kötbérfizetést a késedelem elsõ napjától naponta a nettó megbízási díj 2,0 ezrelékére, az ÉPBER Rt. az 1-15. napra naponta 1,0 ezrelékre, 16. naptól a nettó megbízási díj 2,0 ezrelékére vállalta. Meghiúsulás esetére az ÉPBER Rt. a meghiúsulási kötbér mértékét a nettó meghízási díj 20%-ában jelölte meg.<br>
A 2000. szeptember 29-i - az ajánlattevõk, köztük a felperes képviselõjének jelenlétében tartott - eredményhirdetés jegyzõkönyve rögzítette, hogy az eljárásról készült összegzés alapján ismertették az eljárás eredményét. Eszerint az eljárás nyertese 351 ponttal az ÉPBER Rt. A felperes 342 pontot, a Dolomit Kft. 320 pontot, a FÕBER Rt. 306 pontot ért el.<br>
Az ajánlatok pontértékelését tartalmazó táblázat adatai szerint az elsõ részszempontnál a felperes 20 (súlyszámmal megszorozva 120) pontot, a nyertes 12 (súlyszámmal megszorozva 72) pontot, a második részszempontnál a felperes 16 (súlyszámmal megszorozva 64) pontot, a nyertes 20 (súlyszámmal megszorozva 80) pontot, a harmadik részszempontnál a felperes 15 (súlyszámmal megszorozva 60) pontot, a nyertes 20 (súlyszámmal megszorozva 80) pontot kapott. A negyedik részszempontnál a felperes és a nyertes egyaránt 20 (súlyszámmal megszorozva 60) pontban, az ötödik részszempontnál a felperes 10 (súlyszámmal megszorozva 20) pontban, a nyertes 20 (súlyszámmal megszorozva 40) pontban részesült. Az ajánlatkérõ a hatodik részszempontnál a felperest 18, a nyertest 19 (súlyszámmal megszorozva ugyanennyi) ponttal értékelte.<br>
Az eljárásról 2000. október 2-án készült írásbeli összegzésben az ajánlatkérõ az egyes részszempontokra adott pontszámokat az alábbiakkal indokolta:<br>
- Az elsõ részszempontnál az árban legkedvezõbb ajánlatot 20 pontos bázisnak tekintve arányosították a többi ajánlattevõt.<br>
- A második részszempontnál a mûszaki ellenõrzési módszerek részletezettsége, kidolgozottsága adta a pontozás értékét. Itt az ajánlatkérõ megjegyezte, hogy minden cég 3 munkanapos átfutási idõt jelölt meg a kivitelezési számlák ellenõrzéséhez az ÉPBER Rt. kivételével, amely ezt 1 munkanap alatt vállalta.<br>
- A harmadik részszempont értékelésekor az összehasonlításnál elõtérbe helyezték a konkrét feladatvállalások programtervezetét, szemben az általánosság szintjén megfogalmazott nyilatkozatokkal, figyelembe véve a formai, szakmai, szabványossági feltételek betartását.<br>
- A negyedik részszempontnál vették figyelembe a cégek által megadott pénzügyi ütemezés számukra legkedvezõbb verzióját.<br>
- Az ötödik részszempontnál a leírt és az elmondott kapcsolattartási sémát értékelték. Elõnyben részesítették az állandó helyszíni tartózkodással egybekötött napi kapcsolattartást, és a blokksémákban a többszörös visszacsatolást (pl. ÉPBER Rt. a Megbízó és szakági mûszaki ellenõrök között).<br>
- A hatodik részszempontnál a vállalt jóteljesítési garancia és kötbér mértékének megbízó számára legkedvezõbb értéket vették figyelembe.<br>
Az összegzés 4. pontja szerint az ÉPBER Rt. mint nyertesként kiválasztott ajánlattevõ annak ellenére, hogy árban a harmadik helyen áll, a részletes, mindenre kiterjedõ értékelés alapján a legtöbb pontszámot érte el. Az ajánlati felhívásban foglaltakra tematikailag, szakmailag a legkidolgozottabb, prognosztizált, a beruházás lebonyolítása során tételesen számon kérhetõ ajánlatot tette.<br>
A felperes 2000. október 2-án jogorvoslati kérelmet terjesztette elõ az alpereshez. Hivatkozott arra, hogy az ajánlatkérõ nem az õ ajánlatát hirdette ki nyertesnek, holott a legnagyobb súlyszámú bírálati részszempontnál ajánlata a nyertesénél elõnyösebb. Kifogásolta, hogy az ajánlatkérõ az eredményhirdetésen csak az adott pontszámokat sorolta fel, nem közölte a számítási módszerét sem. Saját értékelése szerint a második, a harmadik és az ötödik részszempontnál az ajánlatok azonos értékûek voltak, a negyediknél a nyertes ajánlata a legrosszabb volt, és a hatodiknál sem a nyertes adta a legjobb ajánlatot.<br>
A 2000. október 20-án kelt beadványában a felperes utalt arra, hogy az ajánlatkérõ 2000. október 4-én küldte meg részére az eljárásról szóló összegzést, amelybõl nem állapítható meg, hogy az ajánlatkérõ milyen módon és mit értékelve osztotta ki a pontszámokat.<br>
Az alperes a 2000. október 4-én kelt D.471/3/2000. számú határozatával ideiglenes intézkedésként a szerzõdéskötést megtiltotta.<br>
A jogorvoslati kérelem tárgyában 2000. október 25-én tartott tárgyaláson a felperes a jogorvoslati kérelmét kiegészítve azt is sérelmezte, hogy az ajánlatkérõ az ajánlatok értékelésénél nem használta ki az ajánlati felhívásban megjelölt teljes pontszámtartományt. Emellett a nyertes ajánlatának érvénytelenségére is hivatkozott, mivel a kiírásban megjelölt 10 nap számlaellenõrzési határidõ helyett ajánlatában 3 napot jelölt meg, majd azt a tárgyalásos eljárás során 1 napra módosította.<br>
Az ajánlatkérõ a jogorvoslati kérelem elutasítását kérte. Elõadta, hogy az ajánlatok értékelésekor jogszerûen járt el, a legelõnyösebb ajánlatot hirdette ki nyertesnek. Az elsõ részszempontból az egyes ajánlatokra adandó pontszámot úgy számította ki, hogy a legkedvezõbb ajánlat bruttó összegét elosztotta a vizsgálandó ajánlat ajánlati árának bruttó összegével és a hányadost megszorozta 20-szal, a tizedes számban kapott eredményt egész számra kerekítette. A második részszempontnál a dokumentáció VI. fejezetének részét képezõ kérdõívben I-V-ig feltett kérdésekre adott válaszokat értékelte, ezen belül a III. sz. kérdés (kivitelezési munkák lebonyolításával kapcsolatos feladatok ellátása) körében 12 alszempontot vett figyelembe. A harmadik részszempont értékelése a kérdõív VIII. fejezete tartalmának, a negyedik részszempont értékelése pedig az ajánlattevõ szerzõdéses feltételeinek vizsgálata útján történt. Az ötödik részszempontnál a programtervezet adataiból, a hatodik részszempontnál pedig a kérdõív VI. pontjára adott válaszokból indult ki.<br>
A felperes a 2000. október 27-én kelt közölte az ajánlati ár ajánlatkérõi számításával kapcsolatos észrevételeit, és továbbra is vitatta az egyes részszempontok elbírálásakor alkalmazott értékelési módszert<br>
Az alperes a jogorvoslati kérelem elbírálása során a következõket állapította meg:<br>
Az elsõ részszempontnál az ajánlatkérõ által vázolt képlet alkalmazása helytálló volt, az lényegében egy, az ajánlati árak közötti lineáris összefüggést tükrözõ, reciprok értékû aránypár, mivel nem a nagyobb, hanem a kisebb összegû ajánlat a kedvezõbb. Ilyen egzakt számítással a további részszempontok mérése nem lehetséges, ezért a továbbiaknál azt kellett vizsgálni, hogy a jobbnak minõsített ajánlatokra adott pontok megfelelõ arányban magasabbak-e a kevésbé jónak minõsített ajánlatok pontszámainál.<br>
A második részszempontnál a nyertes ajánlata a kivitelezés mûszaki ellenõrzésére vonatkozóan minden fontos részletre kiterjedõen szemléltetõ táblázatos megoldást mutatott be a munka végzésének módszerérõl, 7 oldalas szöveges ismertetést adott a munka fázisairól (pl. kivitelezõtõl mintavételi, minõségbiztosítási, üzemeltetési, karbantartási terv megkövetelése, bontott anyagok értékesítésében segítségnyújtás felajánlása, a próbaüzemben részt vevõk elõzetes betanítása, kivitelezõi számlák egy éven belüli felülvizsgálata, az egyéves utóvizsgálati eljárás során a perekben jogi-mûszaki közremûködés biztosítása), ezzel szemben a felperes programtervezet 1,5 szöveges oldalból állt, és hiányoztak belõle a feladat átgondoltságát tükrözõ adatok. A két programtervezet különbözõsége folytán az ajánlatkérõ helytállóan adott a felperesnek 4 ponttal kevesebbet, mint a nyertesnek.<br>
A harmadik részszempontnál a nyertes meghatározta azokat az ellenõrzési pontokat is, amelyek során az ajánlatkérõ/megrendelõ meggyõzõdhet a lebonyolítói, tervezõi mûvezetési, koordinációs munkavégzés minõségérõl. Így pl. a nyertes ajánlatában a mûszaki ellenõrzés a kivitelezés folyamatában az építtetõ által meghatározott és a vállalkozási szerzõdésben foglalt feltételrendszer alapján történik, a kivitelezési munkák állásáról az elõre meghatározott ütemterv szerint jelentéseket készít a megrendelõ részére. Ezzel szemben a felperes ajánlata nem foglalkozik a megrendelõnek a lebonyolító/mûszaki ellenõr munkavégzése ellenõrzési lehetõségének módjával. A nyertes ajánlatában meglévõ többlet az alperes álláspontja szerint is indokolttá tette a két ajánlat közötti 5 pontos különbséget.<br>
A negyedik részszempontnál az ajánlatkérõ a két ajánlatot egyenértékûnek tekintette. A felperes a lebonyolítási díj kifizetését a nagyobb kivitelezési szakaszok lezárásához igazította, a nyertes a lebonyolító munkavégzésének mértékéhez kötött idõarányos lebonyolítási díjkifizetést igényelt. A nyertes 38 napban határozta meg a díj részére való kifizetésének határidejét, a felperes 30 napban. Az ajánlatkérõi értékeléssel szemben az alperes a nyertes ajánlatát tekintette elõnyösebbnek, mert egyrészt saját - és nem egy harmadik személy, a kivitelezõ - munkájának mennyiségéhez kötötte a lebonyolítási díj mértékét és esedékességét, másrészt hosszabb fizetési határidõt biztosított a lebonyolítási számla kifizetésére.<br>
Az ötödik részszempontból az ajánlatkérõ a nyertes ajánlatát azért értékelte a felpereséhez képest kétszeres pontszámmal, mert a nyertes a tevékenység ellátásának teljes idõtartama alatt folyamatosan biztosítja a helyszínen való jelenlétet, a felperes viszont azt csak általa indokoltnak tartott esetben ajánlotta. Az alperes álláspontja szerint az ajánlatkérõ értékelése helytálló volt, mivel a kivitelezés idõszakában nagyobb biztonságot jelent az építtetõ részére, ha megbízottja állandóan jelen van a munkaterületen. A nyertes ajánlata e tekintetben következetes, mert a programtervezetben meghatározott vállalásait (pl. egynapos számlaellenõrzés, szabványok, mûszaki elõírások folyamatos ellenõrzése, kivitelezési hiba esetén intézkedés az azonnali kijavítás érdekében) csak állandó helyszíni jelenlét útján tudja teljesíteni. A nyertes a kapcsolattartási sémában megadta mindegyik szakági ellenõreinek kapcsolattartási módját, a felperes kapcsolattartási sémája viszont csak azt tartalmazza, hogy a megrendelõvel a közvetlen kapcsolatot a létesítményfelelõs látja el, rajta kívül csak a generál mûszaki ellenõrt, a pénzügyi lebonyolítót és az orvostechnológiai szakági mûszaki ellenõrt határozza meg a nevében eljáró személyként. Az alperes ezen részszempontból is helytállónak tartotta az ajánlatkérõ értékelését.<br>
A hatodik részszempontnál a két ajánlat között a nyertes javára mutatkozó 1 pont eltérést az ajánlatkérõ azzal indokolta, hogy a nyertes a mindkettõjük által felajánlott késedelmi kötbéren túl a megbízási díj 25%-ának megfelelõ összegû meghiúsulási kötbér fizetését is vállalta, valamint az általa ajánlott késedelmi kötbér %-osan is magasabb volt. A nyertes ezen ajánlata az alperes szerint is kedvezõbb volt a felperes ajánlatánál.<br>
A fenti megállapításokra hivatkozással alapján az alperes a nyertes kiválasztására vonatkozó ajánlatkérõi értékelését jogszerûnek találta, ezért a jogorvoslati kérelmet a 2000. október 8-i (téves) keltezéssel jelölt, 2000. november 8-án kiadmányozott D.471/15/2000. számú határozatával részben megalapozatlanság, részben elkésettség miatt elutasította.<br>
Az elkésettséget az alperes a 2000. október 25-i döntõbizottsági tárgyaláson elõadott azon jogorvoslati kérelem tekintetében állapította meg, amely szerint az ajánlatkérõ az ajánlatok pontozásánál nem használta ki a felhívásban megadott 1-tõl 20-ig terjedõ ponttartományt. Ezzel kapcsolatban az alperes rámutatott arra, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésben elõírt 15 napos jogvesztõ határidõt túllépte, mivel az ajánlatkérõ által alkalmazott pontozási módszert 2000. szeptember 29-i eredményhirdetésen ismerte meg.<br>
A felperes keresetet terjesztett elõ az alperes határozatának bírósági felülvizsgálata iránt, vitatva jogorvoslati kérelmének részbeni megalapozatlanságát, ill. elkésettségét. Elsõdlegesen a határozat megváltoztatását és az ajánlatkérõi döntés megsemmisítését, és az ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerinti fizetésre kötelezését, másodlagosan az alperesi határozat megváltoztatásával annak megállapítását kérte, hogy az ajánlatkérõ megsértette a Kbt. 24. § (1)-(2) bekezdését, az 55. § (6) és 59. § (1) bekezdését, emellett bírságkiszabást is indítványozott.<br>
Sérelmezte, hogy az alperes nem tett eleget az indokolási kötelezettségének, csak tényként állapította meg az egyes részszempontok ajánlatkérõi értékelésének megalapozottságát, de ennek indokait a határozatban nem fejtette ki, ezen indokok sem a 2000. október 25-i tárgyaláson, sem az ajánlatkérõ korábbi beadványaiban nem kerültek ismertetésre. Hivatkozott arra, hogy a 2000. október 25-i tárgyaláson szerzett tudomást az ajánlatok elbírálásának alapjául szolgáló okok egy részérõl, így ezen ajánlatkérõi nyilatkozatokkal szemben másnap kezdõdött el a relatív jogvesztõ határidõ.<br>
Elõadta, hogy a 2000. október 27-én kelt iratukban kifejtettek alapján is támadták az ajánlatkérõ döntését, de azt az alperes nem vette figyelembe. A pontozási módszerrõl az ajánlatkérõ elõször a 2000. október 25-én tartott tárgyaláson nyilatkozott, de a pontozási szisztémát teljeskörûen ekkor sem tudta megjelölni. Fenntartotta álláspontját az ajánlatok hibás értékelésével kapcsolatban, amelyet az alábbiak szerint fejtett ki:<br>
- Az elsõ részszempontnál az ajánlatkérõ által alkalmazott számítási módszer nem alkalmas a megjelölt alsó és felsõ ponthatár közötti pontozására, az ajánlati árak összehasonlítására, sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében meghatározott alapelveket.<br>
- A második részszempontnál a határozat nem tartalmazza az ajánlatkérõ részérõl a tárgyaláson elhangzottakat sem a FIDIC-rendszer alapulvételével, sem az ajánlatkérõ által elõnyként értékelt tervmódosítással kapcsolatban. A FIDIC a nemzetközi eljárásokban alkalmazott módszerre vonatkozó eljárásnak tekinthetõ, az a magyar jogszabályoknak nem felel meg. Az alperes nem vette figyelembe, hogy a döntésnél elõnyként értékelt szempont a mûszaki ellenõrzés vonatkozásában nem alkalmazható, hiszen számos részében nem elégíti ki a tevékenységre elõírt betartandó jogszabályokat, emiatt a nyertes ajánlattevõ ajánlatát nem megfelelõnek kellett volna nyilvánítani. Az ajánlatkérõ olyan feladatok vállalását is elõnyként értékelte, amelyek a jogszabálynál fogva az ajánlattevõ kötelessége (tervmódosítás esetén az ajánlatkérõ jóváhagyásának kikérése), ill. nem szerepeltek a kiírásban, az ajánlattevõ az ajánlattevõ hatáskörén kívül esnek, más eljárás keretébe tartoznak (a próbaüzem alatti betanítás az ajánlattevõ részérõl, kivitelezés során a kivitelezõtõl a mintavételi és minõségbiztosítási terv, üzemeltetési és karbantartási terv készítése stb.). A kivitelezõtõl az üzemeltetési és karbantartási tervet az ajánlatkérõ (lebonyolító) nem követelheti meg, mert annak elkészítése nem a kivitelezõ, hanem az üzemeltetõ feladata. A tervezõ készíti el a komplett mûködési rendszerre vonatkozó elõzetes kezelési utasítást, a leszállított berendezésekhez tartozó gépkönyvek kezelési utasításaiban leírtak részei az üzemeltetési tervnek, annak alapján kell az üzemeltetõnek (ajánlatkérõnek, megrendelõnek) meghatározni a saját karbantartására vonatkozó tervet is. A határozat nem rögzíti, hogy a nyertes programtervezet miért jobb, feladatok átgondoltságára és az oldalszámok nagyságára való hivatkozása nem elegendõ indok. A mûszaki ellenõrzés nem igényel folyamatos jelenlétet, saját ajánlatában mindent vállalt, amely a kiírás szerint az ajánlattevõk feladatát képezi. A mûszaki ellenõri feladatokat jogszabály határozza meg, e tekintetben többletvállalás<br>
 nem tehetõ, valamennyi ajánlatot egyformán kellett volna az ajánlatkérõnek értékelnie.<br>
- A harmadik részszempontra vonatkozó határozatbeli indokolás sem az eljárás során, sem a döntõbizottsági tárgyaláson nem hangzott el, a nyertes elõnyére értékelt azon körülmény, hogy meghatározta az ellenõrzési pontokat, nem volt kiírási feltétel, arra az ajánlatkérõ nem kért ajánlatot, így elõnybe részesítési okként sem szolgálhatott.<br>
- A negyedik részszempontnál a nyertes 38 napos fizetésihatáridõ-vállalására vonatkozó hivatkozás téves, ilyen vállalás a nyertes ajánlatában nem szerepel. A nyertes a fizetés idõpontjaként minden esetben a számla kézhezvételétõl számított 30 napot jelölte meg, ugyanúgy, ahogy a felperes és a Dolomit Kft. A 38 napos határidõre mint értékelési szempontra az ajánlatkérõ a 2000. október 25-i tárgyaláson hivatkozott, eszerint az ajánlatok elbírálásánál nem a megadott értékelési szempontok alapján járt el, ezzel jogszabálysértést követett el. Errõl csak 2000. október 25-én szerzett tudomást, és a jogorvoslati kérelmét határidõn belül egészítette ki. Az alperes tévesen értékelte a dokumentáció III. fejezetében meghatározott feladatokra vonatkozó vállalásokat is. A kivitelezési tervek kiértékelése, áttanulmányozás, észrevételek megtétele tekintetében a felperesi ajánlat jobb, mint a nyertesé, mert a módosított végsõ kiviteli tervek után számláz, a nyertes pedig a kiértékelés után. Itt a nyertes ajánlata volt a legrosszabb, csakúgy, mint a tervezõi-mûvezetõi koordináció, ellenõrzés vonatkozásában, mert a nyertes havonta idõarányosan kíván számlázni (emögött nincs tényleges teljesítés).<br>
- Az ötödik részszempontra adott ajánlatok az alperesi indokolással szemben azonosak. Az 1 fõ folyamatos helyszíni jelenlétét (diszpécserszolgálat) szintén vállalta, és nyilvánvaló, hogy a nyertes sem fogja a helyszínen tartani valamennyi szakági felelõsét, az 1 fõ a nyertesnél is csak diszpécserszolgálatot jelent. A biztonságtechnikai, tûzvédelmi és környezetvédelmi biztos ajánlatban való szerepeltetése nem volt a kiírás tárgya, ez nem is kell a jelen közbeszerzési eljárás tárgyához. Valamennyi ajánlat megegyezik abban, hogy a kivitelezés teljes ideje alatt minden érdekelt részére heti gyakorisággal kooperációs értekezletet tartanak.<br>
- A hatodik részszempontnál az alperesi határozat olyan kötbér mértéket állapít meg, amely a nyertes ajánlatában nem szerepelt. A garanciák tekintetében is jobb volt az ajánlata a nyertesétõl, mivel a kötbér vetítési alapjának nem a nettó megbízási díjat tekintette, hanem a bruttót, a nettó vetítési alap figyelembevétele ugyanis már nem jogszabálynak megfelelõ ajánlat.<br>
A felperes az elsõ részszempontnál az ajánlati árak közötti %-os eltérés miatt a kiosztható 1-20 ponthatárt figyelembe véve a nyertesnek 48 pontot, saját ajánlatára 120 pontot adott, a második, harmadik és az ötödik részszempontnál az ajánlatokat egyformának értékelte, míg a negyedik és a hatodik részszempontnál a saját ajánlatát a nyertesétõl jobbnak ítélte.<br>
Az alperes - fenntartva a határozatában foglalt álláspontját - a kereset elutasítását kérte. Hangsúlyozta, hogy a felperesi állítással ellentétben a határozat 4. oldalának elsõ bekezdése egyértelmû indokolást a mûszaki ellenõrzés tekintetében tett ajánlatok értékelésérõl. A nyertes ajánlat kitért a mûszaki ellenõrzés valamennyi feladatára, ennek alapján az ajánlatkérõ számon kérheti azok teljesítését. A határozat 5. oldal második bekezdésében részletesen indokolta, hogy miért tartja elõnyösebbnek - az ajánlatkérõvel egyezõen - a kapcsolattartás azon módját, hogy a megbízott állandóan jelen van a kivitelezés helyszínén.<br>
Az alperes hivatkozott arra, hogy a bíróság ítélkezési gyakorlata által is alátámasztva az egzakt számokkal nem mérhetõ elbírálási részszempontok esetében nem végezheti el az ajánlatkérõ helyett az ajánlatok pontozását, csak azt vizsgálhatja, hogy az ajánlatkérõ által adott pontok arányban állnak-e az ajánlatokban meglévõ különbségekkel. Utalt arra, hogy a felperes október 27-i beadványát azért nem vehette figyelembe, mert az az október 25-én tartott tárgyaláson követõen került benyújtásra. A teljes ponttartomány kihasználatlanságára vonatkozó felperesi elõadással kapcsolatban elõadta, hogy arra az ajánlatkérõ nem köteles, a pontozást végezheti úgy is, hogy a legelõnyösebb ajánlatra adja a maximális pontszámot, és úgy is, hogy a legelõnytelenebb ajánlat kapja a minimális pontszámot, és ehhez arányosítják a többi ajánlat pontszámait. Az a lényeg, hogy a pontozásnak következetesnek kell lennie, az adott bírálati részszempontot illetõen valamennyi ajánlatot azonos módszerrel kell értékelni.<br>
Elõadta, hogy a FIDIC lebonyolítási rendszer alkalmazására tett ajánlatot és az ajánlatkérõ jóváhagyásával történõ tervmódosítás vállalását nem tartotta a nyertes javára elõnyként értékelhetõnek, ezért a határozatában ezen ajánlatkérõi megállapításokat nem értékelte.<br>
Az ellenõrzési pontok meghatározásának értékelésével kapcsolatban az alperes a megbízási jogviszony sajátosságaira tekintettel fogadta el az ajánlatkérõ álláspontját. A lebonyolítási munka számokkal nem mérhetõ feladat, minõségének ellenõrzése szempontjából az az ajánlat a meggyõzõbb, melynek alapján lehetõség van a megbízotti feladatrészek teljesítésének ellenõrzésére. Az alperes kifogásolta, hogy a felperes sorozatosan át akarja venni az ajánlatkérõ kompetenciájába tartozó jogkört, annak megállapítását, hogy az ajánlatkérõ számára mi a kedvezõbb ajánlati elem. A felperes azon állításával kapcsolatban, hogy a nyertes is 30 napban, nem pedig 38 napban határozta meg a fizetési határidõt, elõadta, hogy ennek eldöntése az ajánlat alapján ténykérdés. Kifejtette, hogy a felperesnek csak akkor fûzõdne jogi érdeke ezen megállapítás vitatásához, ha az õ ajánlata lett volna jobb, e tekintetben azonban az ajánlatkérõ és az alperes egyenértékûnek minõsítette a két ajánlatot. Utalt arra, hogy határozata a kötbér mértéke tekintetében is helytálló adatokat tartalmaz.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak a perben azt a kérdést kellett eldöntenie, hogy a felperes jogorvoslati kérelmét elutasító alperesi határozat a felperes keresetében megjelölt okokból jogszabálysértõnek minõsül-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése értelmében a jogorvoslati eljárás megindítása az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított hatvan napon belül kérhetõ, illetve kezdeményezhetõ. E határidõk elmulasztása jogvesztéssel jár.<br>
A bíróság rámutat arra, hogy a felperes az ajánlati felhívás és dokumentáció tartalmáról - így az értékelési részszempontokról és az adható pontszámokról - azok kézhezvételekor, az ajánlattevõk ajánlati árairól, a teljesítési garanciákra vonatkozó vállalásaikról a 2000. szeptember 25-én tartott tárgyaláson, a közbeszerzési eljárást lezáró ajánlatkérõi döntésrõl a 2000. szeptember 29-i eredményhirdetésen szerzett tudomást. A felperes számára tehát az eredményhirdetés alapján ismert volt, hogy a legmagasabb ajánlati árra - a Dolomit Kft. által ajánlott árra - az ajánlatkérõ nem a minimumpontszámot adta, tehát az ajánlatkérõ nem a teljes ponttartomány kihasználva értékelt. Az eredményhirdetés idõpontjához képest a felperesnek a 2000. október 25-i tárgyaláson elõadott - a teljes ponttartomány kihasználatlanságát kifogásoló - jogorvoslati kérelme kétségkívül elkésett, így annak ezen okból való elutasításáról az alperes jogszerûen döntött. Ugyanezen okok miatt megállapítható a nyertes által 2000. szeptember 25-én vállalt, a felperes által ekkor megismert 1 munkanapos számlaellenõrzés tekintetében a 2000. október 25-i döntõbizottsági tárgyaláson elõadott felperesi kérelem is. E körben a bíróság nem észlelt olyan körülményt, amely a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdésében foglalt - a verseny tisztaságát, nyilvánosságát, az esélyegyenlõséget kimondó - alapelvek megsértését eredményezte volna. Megjegyzi a bíróság, hogy e körben is a felperes valójában a nyertesnek adott pontszám összegét sérelmezte, mivel saját számítása szerint a nyertesnek járó 8 (súlyszámmal megszorozva 48) pont esetén összpontszáma a nyertesét már megelõzte volna.<br>
A bíróság a rendelkezésre álló iratok alapján megállapította, hogy a felperes mindegyik részszempont tekintetében vitatta az ajánlatkérõ, ill. az alperes értékelését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell az ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elõírja, hogy az eljárás nyertese az, aki az ajánlattevõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Kbt 61. § (1) bekezdése értelmében az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A bíróság rámutat arra, hogy az egyes ajánlattevõk részére adott pontszámok indokait az ajánlatkérõ a közbeszerzési eljárásról készült összegzésben közölte, így az ajánlatkérõi értékelés megalapozottsága ezen indokok helytállóságára figyelemmel vizsgálandó.<br>
Az elsõ értékelési részszempontnál az ajánlatkérõ az árban legkedvezõbb ajánlatot 20 pontos bázisnak tekintette, és ehhez arányosította a többi ajánlatot. A legalacsonyabb árat ajánló felperes ennek megfelelõen 20 (súlyszámmal megszorozva 120) pontot kapott, sorrendben a második legkedvezõbb ajánlatot tevõ FÕBER Rt. 13 (súlyszámmal megszorozva 78) pontot, a Dolomit Rt. és az ÉPBER Rt. nyertes ajánlattevõ pedig egyaránt 12-12 (súlyszámmal megszorozva 72-72 ) pontot kapott. Az egyes ajánlati árakra figyelemmel a bíróság osztotta az alperes azon álláspontját, hogy a pontozásban az egyes ajánlatok közötti lineáris összefüggés mutatkozik meg, amely az ajánlati árak közötti eltéréseket kellõ mértékben kifejezi. A felperes által helyesnek tartott számítási mód alkalmazására nincs jogszabályi elõírás, így az attól eltérõ ajánlatkérõi értékelés sem kifogásolható.<br>
A második részszempontnál a bíróság megállapította, hogy az ajánlatkérõ a mûszaki ellenõrzési módszerek részletezettségét, kidolgozottságát vizsgálta, és e körben a nyertes ajánlatát a maximumpontszámmal értékelte. E részszemponthoz az ajánlati dokumentáció VI. fejezetében közölt, vállalt munka leírását tartalmazó kérdõív I-V. pontjaira vonatkozóan tett ajánlattevõi vállalások értékelése tartozott, amelyek közül a nyertes több vonatkozásban a felperestõl teljesebb, kidolgozottabb ajánlatot tett.<br>
A bíróság egyetértett azzal a megállapítással, hogy a vállalt munka leírását tartalmazó kérdõív I. és II. pontjára tett feladatmeghatározások között értékelhetõ különbség nem volt, a nyertes javára értékelendõ vállalásokat a III. ponton belül kidolgozott ajánlata tartalmazta. E ponton belül a 2. pontban a nyertes vállalta a bontott anyagok értékesítésében való segítségnyújtást, az 5. pontban a nyertes által adott kapcsolattartási séma a felperesétõl részletesebb, pontosabb, a nyertes vállalta az egy fõ mûszaki ellenõr állandó helyszíni jelenlétét, a felperes csak diszpécserszolgálatot vállalt. A 10. pontnál a nyertes javára értékelendõ, hogy - a közbeszerzési eljárás során 2000. szeptember 25-én tartott tárgyaláson - vállalta a bontott anyagok értékesítésében való részvételét, valamint a számlák 1 napon belüli felülvizsgálatát, amelyet a felperes 3 nap alatt vállalt. Minderre figyelemmel a nyertes ajánlata a bíróság álláspontja szerint is a felperesétõl kidolgozottabb, a többletvállalások folytán az ajánlatkérõ igényeinek megfelelõbb volt, ezért a két ajánlat közötti 4 pont különbség nem kifogásolható.<br>
A bíróság a harmadik részszempont körében sem fogadta el a felperes elõadását. E részszempontnál az ajánlatkérõ a konkrét feladatvállalások programtervezetét elõtérbe helyezte az általánosság szintjén megfogalmazott nyilatkozatokkal szemben, e feladatnál a nyertes ajánlatára a felperesétõl 5 ponttal többet adott. A nyertes által készített 7,5 oldalas szöveges programtervezet a felperes 1,5 oldalas szöveges programtervezetéhez képest - nem csak terjedelmében - tartalmában is lényegesen eltér, teljeskörûbb, rendszerezettebb. Jóllehet a nyertes a vonatkozó jogszabályi elõírásokon alapuló feladatokat is nevesít, ezek feltüntetése nyilvánvalóan nem az ajánlattevõ többletvállalása, kizárólag az elvégzendõ feladatok teljes körû felsorolását célozza. A bíróság egyetértett az alperes azon megállapításával, hogy a nyertes programtervezete konkrétan meghatározza a lebonyolítói, tervezõi mûvezetési, koordinációs munka ellenõrzésének területeit is, amely kérdéssel a felperes programtervezete egyáltalán nem foglalkozik. Az ajánlatkérõ értékelése tehát e tekintetben is helytálló volt.<br>
A negyedik értékelési részszempontnál a bíróság rámutat arra, hogy az ajánlatkérõ a két ajánlatot egyenértékûnek és maximális pontszámmal értékelhetõnek tartotta, itt vette figyelembe a pénzügyi ütemezés számukra legkedvezõbb verzióját, és a nyertesnek az ajánlata 9.2.1. pontjában tett azon vállalását, amely szerint a 30 napos átutalási határidõt 38 napra történõ meghosszabbításához hozzájárult. Az alperes a nyertes ajánlatát a felperesétõl elõnyösebbnek tartotta, mivel a nyertes egyrészt saját - és nem egy harmadik személy - munkájának mennyiségéhez kötötte a lebonyolítási díj mértékét és esedékességét, másrészt hosszabb fizetési határidõt biztosított a lebonyolítási számla kifizetésére, de a két ajánlat közötti különbséget pontszámokban nem fejezte ki. E tekintetben a bíróság azt állapította meg, hogy a felperes elõadása nem alapozza meg ajánlatának elsõbbségét, mivel az ajánlatkérõ jogosult dönteni a számára legkedvezõbb pénzügyi ütemezés kérdésében, és a nyertes ajánlata valóban a felperes ajánlatától kedvezõbb számlafizetési határidõt tartalmazott.<br>
Az ötödik részszempontnál a bíróság megállapította, hogy nyertes a felperes pontjainak kétszeresét, a maximumpontszámot kapta az ajánlatkérõtõl. Ezen részszemponttal kapcsolatban a bíróság - az alperessel egyezõen - leszögezi, hogy a nyertes által ábrázolt kapcsolattartási mód és az állandó helyszíni tartózkodással egybekötött napi kapcsolattartás lényegesen kedvezõbb volt az ajánlatkérõ számára, mint a felperes által ajánlott - sürgõsség esetén a megfelelõ szakember jelenlétére és intézkedésre vonatkozó - diszpécserszolgálat. A nyertes a kapcsolattartási sémában megadta mindegyik szakági ellenõrének kapcsolattartási irányát. A felperes kapcsolattartási sémája nem vitásan lényegesen szûkebb körû kapcsolatrendszert vázolt fel, a két ajánlat közötti különbség a bíróság értékelése szerint is indokolja a pontszámokban megmutatkozó eltérést.<br>
A hatodik részszempontnál a bíróság megállapította, hogy az ajánlatkérõ a jóteljesítési garancia és a kötbér mértékét vette figyelembe, itt a nyertes 19 pontot - a felperesnél 1 ponttal többet - kapott. A közbeszerzési eljárás során 2000. szeptember 25-én tartott tárgyaláson a felperes és az ÉPBER Rt. a szerzõdéstervezet szerinti jóteljesítési garancia tekintetében a bruttó szerzõdéses megbízási díj 5%-ára vonatkozó vállalást tettek 18 hónap idõtartamra azzal, hogy ez az idõtartamot az utó-felülvizsgálati határidõt követõ 30 napig meghosszabbítják, e tekintetben tehát az ajánlatok között nem volt különbség. Késedelem esetén a felperes késedelmikötbér-fizetést a késedelem elsõ napjától naponta a nettó megbízási díj 2,0 ezrelékére, az ÉPBER Rt. az 1-15 napra naponta - a határozatban szereplõ 3%-tól eltérõen - 1,0 ezrelékre, a 16. naptól - a határozatban megjelölt 8%-tól eltérõen - a nettó megbízási díj 2,0 ezrelékére vállalta. Meghiúsulás esetére az ÉPBER Rt. - szemben a felperessel - meghiúsulásikötbér-fizetést vállalt, amelynek mértékét a nettó megbízási díj 20%-ában jelölte meg. Ezen számadatokra figyelemmel a bíróság álláspontja szerint az alperes értékelése nyilvánvalóan helytelen adatok figyelembevételével történt. Az ajánlatkérõ ugyanakkor a nyertes és a felperes ajánlata közötti különbséget a nyertes javára 1 ponttal értékelte, amely a nyertes meghiúsulásikötbér-fizetésre vonatkozó többletvállalása folytán nem tekinthetõ alaptalan értékelésnek.<br>
A kifejtettek alapján a bíróság megállapította, hogy az ajánlatkérõ helytállóan értékelte a közbeszerzési eljárásban benyújtott, jelen eljárásban vizsgált ajánlatokat, és a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megfelelõen döntött a nyertes ajánlattevõ kiválasztásáról.<br>
Fentiekre figyelemmel a bíróság nem látott okot az alperesi határozat hatályon kívül helyezésére, ill. megváltoztatására, ezért a felperes keresetét mint megalapozatlant elutasította.<br>
A felperes a Pp. 78. § (1) bekezdése értelmében köteles az alperes költségeit megfizetni.<br>
A felperes a kereseti illetéket a keresetlevelén lerótta, ezért a bíróságnak a Pp. 78. § (1) bekezdésén és a 6/1986. (VI. 26.) IM rendelet 13. § (2) bekezdésén alapuló illetékfizetésrõl rendelkeznie nem kellett.<br>
<br>
Budapest, 2002. január 25.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>