<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3816)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.117/6/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Környezetvédelmi Minisztérium KAC Koordinációs Fõosztály közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Környezetvédelmi Minisztérium KAC Koordinációs Fõosztály (1011 Budapest, Fõ u. 44-50., képviseletében eljár a Lékó és Társa Ügyvédi Iroda dr. Lékó László ügyvéd, 1013 Budapest, Attila út 4. XII/76., a továbbiakban: ajánlatkérõ) "Felsõtárkány és Mezõkövesd területeken bányászati tájrendezési feladatok elvégzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során a költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállását állapította meg:<br>
Ajánlatkérõ a Közbeszerzési Értesítõ 2001. május 30-án megjelent 22. számában részvételi felhívást tett közzé elõminõsítési eljárás megindítására bányászati tájrendezési feladatok elvégzése tárgyában az ország 22 különbözõ bányája vonatkozásában. Ezek között került megjelölésre Felsõtárkány és Mezõkövesd.<br>
Ajánlatkérõ a közbeszerzési eljárást lefolytatta, és a 2001. szeptember 21-i eredményhirdetés szerint a két bánya esetén az eljárás nyertese a Geoteam Kutatási és Vállalkozási Kft. lett.<br>
Ajánlatkérõ a két bányára külön-külön kötött a nyertes ajánlattevõvel 2001. október 24-én szerzõdést, a felsõtárkányi bányát illetõen az ellenszolgáltatás összege bruttó 22 172 100 Ft volt, 2002. április 30-i teljesítési véghatáridõvel, a mezõkövesdi bányát illetõen az ellenszolgáltatási díja bruttó 74 137 000 Ft lett, a teljesítési határidõként pedig 2002. november 30-a került megjelölésre.<br>
A vállalkozó 2002. január 24-én írásban jelezte ajánlatkérõnek, hogy pótmunka elvégzése szükséges a két helyszínen, majd ezt követõen a mûszaki ellenõri feladatokat ellátó Magmatic Kft. képviselõje is hasonló tartalmú levéllel kereste meg ajánlatkérõt 2002. február 4-én. Ezekben a levelekben a pótmunkaösszegek is feltüntetésre kerültek a felsõtárkányi bánya vonatkozásában 5 000 000 Ft, a mezõkövesdi bánya vonatkozásában 32 500 000 Ft összeg került megjelölésre. A tervekben nem szereplõ pótmunkák tartalma az alábbi volt: felsõtárkányi bánya: a munkák elkezdése után derült ki, hogy a sziklaforrásból a bánya partfalában vízbefolyás jelent meg, amely ellehetetleníti a munkát, ezért szükség van földkitermelésre, elszállításra, zárógát létesítésére, illetõleg bejáróút készítése is szükséges. Mezõkövesdi bánya esetén: a munkaterület átvételekor derült ki, hogy a felhagyott kavicsbányában vízfelület van, amit el kell távolítani ahhoz, hogy a tájrendezési földmunkák megkezdõdjenek, illetve szükséges ideiglenes út kiépítése.<br>
A mezõkövesdi bánya esetén a munkaterület átadásakor 2001. október 27-én már rögzítésre került, hogy a tervhez képest a terület hidrológiai viszonyai megváltoztak, azonban ekkor még a pótmunka szükségessége nem vetõdött fel, mert remélték, hogy a hideg idõszak beálltával a vízmagasság a munkálatokat nem akadályozza.<br>
Ajánlatkérõ ezen elõzmények után 2002. február 27-én hirdetmény közzététele nélküli tárgyalásos közbeszerzési eljárást indított. Az eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdését, a Kbt. 70. § (1) bekezdés c) pontját és a Kbt. 72. § (1) bekezdését jelölte meg. A választott jogalapok indoklásaként elõadta, hogy a tájrendezési feladatok végzése során vált ismertté, illetõleg szükségessé a pótmunkák elvégzése, illetõleg a sürgõs eljárás indoka az, hogy a munkaterület megközelítéséhez a csapadékos idõjárás miatt ideiglenes út építése szükséges, valamint a betörõ víz szivattyúzása, illetve elvezetése vált szükségessé.<br>
Ajánlatkérõ ajánlattételre a Geoteam Kutatási és Vállalkozási Kft.-t hívta fel.<br>
Ajánlatkérõ ajánlati felhívást is készített, melyben a beszerzés tárgyát és mennyiségét az alábbiak szerint határozta meg: Felsõtárkány: 5 000 000 Ft, bejáróút készítése 500 m3 zúzottkõ felhasználásával és zárógát létesítése.<br>
Mezõkövesd: 32 500 000 Ft, 120 m3/h szivattyúkapacitás felállítása és mûködtetése, 8000 m2 ideiglenes út építése.<br>
Az ajánlati felhívás szerint a teljesítés határideje Felsõtárkány esetében 2002. május 30., míg Mezõkövesd esetében 2002. június 30.<br>
Az ajánlati felhívás szerint az ajánlat benyújtásának határideje 2002. március 4-e, a tárgyalás és az eredményhirdetés idõpontja pedig 2002. március 6-a. Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket. Az ajánlati felhívás nem tartalmazta az alkalmassá, illetve alkalmatlanná minõsítés elbírálásának szempontjait. Ajánlatkérõ azt ajánlatok elbírálásának szempontjaként a következõ elõírást tette: kért ellenszolgáltatás összege, az ajánlat mûszaki színvonala, egyéb vállalások (kötbér, garanciavállalás, szavatosság, fizetési feltételek) és vállalási határidõk. Ajánlatkérõ az elbírálási szempontokhoz súlyszámokat nem rendelt, illetve nem határozta meg az egyes részszempontok tartalmi elemeire adható pontszám alsó és felsõ határát.<br>
A Döntõbizottság elnöke 2002. március 6-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból az eljárás tényleges jogalapja, valamint a jogalapnál figyelembe vehetõ feltételek megléte egyértelmûen nem állapítható meg, továbbá a hatályos közbeszerzési törvény rendelkezéseinek betartása az ajánlatok elbírálását illetõen a felhívásból nem állapíthatóak meg. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a közbeszerzési eljárása jogszerû. Álláspontja szerint az eljárásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c), a 70. § (2) bekezdés a), b) és c) pontban foglalt feltételek is fennállnak. Ajánlatkérõ utóbb a jogorvoslati eljárásban tartott tárgyaláson elismerte, hogy a Kbt. 72. § (1) bekezdés megjelölése részérõl téves volt. Indokként elõadta, hogy elõre nem látható körülményként merült fel a felsõtárkányi bányában a vízbetörés, a mezõkövesdi bányában a rendkívüli csapadékos idõjárás. A magas vízszint miatt a munkaterületek feltöltése, illetve ideiglenes útépítés szükséges annak érdekében, hogy oda a munkagépekkel be tudjanak jutni. Ahhoz, hogy a biológiai helyreállítást elvégezzék, a területen megfelelõ növényzet telepítésére alkalmas földet kell elhelyezni, amelyhez a talajt elõ kell készíteni. Az ilyen jellegû tevékenység, azaz a fásítás és növényzet telepítése csak meghatározott idõszakban végezhetõ el, és ezért a szerzõdés teljesítésénél ennek a szempontnak is rendkívüli fontossága van.<br>
Ajánlatkérõ elõadta, hogy a közbeszerzési eljárását lefolytatta, azonban a szerzõdés kötésre a jogorvoslati eljárás lefolytatásának eredményétõl függõen kerül sor.<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c), illetve a Kbt. 70. § (2) bekezdésre alapított közbeszerzési eljárása nem jogsértõ.<br>
Ajánlatkérõ a közbeszerzési eljárását egyrészt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívül sürgõsség miatt e törvényben elõírt határidõk nem lennének betarthatóak, a rendkívül sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt, vagy a meghívásos eljárásban elõírt határidõk nem betarthatóak. Bármelyik feltétel hiányának megléte e szakasz jogszerû alkalmazását nem teszi lehetõvé.<br>
A Döntõbizottság vizsgálta, hogy jelen közbeszerzési eljárásban ezen feltételek fennállása megvalósul-e.<br>
Nem vitathatóan ajánlatkérõ mûszaki ellenõre 2002. február 4-én jelezte ajánlatkérõ felé, hogy a beszerzés tárgyát képezõ bányákban folyamatban lévõ munkák teljesítési határidõben történõ elvégzése csak úgy lehetséges, ha bizonyos pótmunkák elvégzése megvalósul. Ezen pótmunkák mielõbbi elvégzését indokolja a korábban kötött szerzõdésekben megállapított teljesítési határidõ, továbbá a fásítás és növényzettelepítés csak meghatározott idõszakban végezhetõ.<br>
A felmerülõ pótmunkák elõre nem voltak ismertek, a szerzõdés teljesítése során váltak ismertté és merült fel szükségességük. A munkák ismertté válását követõen ajánlatkérõ a közbeszerzési eljárás megindításáról intézkedett.<br>
Ennek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
Ezt követõen a Döntõbizottság vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek jelen esetben megvalósulnak-e.<br>
E szakasz alapján az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének 50%-át, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság - már a fentiekben részletezetteken kívül - tényként állapította meg, hogy ajánlatkérõnek a beszerzés tárgyaként megjelölt bányák tájrendezési munkálatainak elvégzésére érvényes szerzõdése van, melyek teljesítése folyamatban van, az eredeti szerzõdésekben a teljesítési határidõ a felsõtárkányi bánya esetén 2002. április 30., a mezõkövesdi bánya vonatkozásában pedig 2002. november 30.<br>
A kiegészítõ munka bruttó értéke a felsõtárkányi bánya vonatkozásában 5 M Ft, míg az alapszerzõdés összege 22 172 100 Ft, a mezõkövesdi bánya esetén a pótmunka értéke 32 500 M Ft, az alapszerzõdés összege pedig 74 137 000 Ft. Ennek alapján megállapítható, hogy az a) pontban megjelölt feltétel fennáll, hiszen a kiegészítõ munkák értéke a közbeszerzés értékének az 50%-át nem éri el.<br>
A Döntõbizottság megállapította továbbá, hogy a b) pontban foglalt feltétel is fennáll, hiszen a kiegészítõ munka (víztelenítés, felvonulási útvonal építése, munkaterület feltöltése) szervesen kapcsolódik a tervezett beruházáshoz, attól aránytalan nehézség nélkül sem mûszakilag, sem gazdaságilag elválasztani nem lehet.<br>
A c) pontban foglalt feltétel is fennáll, hiszen ezen munkák elvégzése nélkül az eredeti szerzõdés teljesítése nem lehetséges.<br>
Ennek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek is fennállnak.<br>
A Döntõbizottság érdemben nem vizsgálta a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1) bekezdésben foglalt feltételek fennállását, tekintettel arra, hogy ajánlatkérõ tárgyaláson tett nyilatkozatában ezen jogszabályhelyre alapított hivatkozását visszavonta, tudomásul véve, hogy ezen eljárásfajta alkalmazása esetén hirdetmény közzététele kötelezõ.<br>
A Döntõbizottság eljárása során észlelte, hogy az ajánlatkérõ által elkészített ajánlati felhívás maradéktalanul nem felel meg a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésében foglalt elõírásoknak. Az ajánlati felhívás 9. sz. melléklet 9. pontjában foglalt elõírást nem tartalmazta, azaz ajánlatkérõ nem határozta meg az ajánlattevõnek a szerzõdés teljesítésére alkalmassá, illetve alkalmatlanná minõsítés szempontjait. Az ajánlati felhívás továbbá az ajánlatok elbírálásának szempontjait nem a Kbt. 34. § (4) bekezdése szerint tartalmazta, azaz ajánlatkérõ nem határozta meg a részszempontonként az azok súlyát meghatározó szorzószámokat, a részszempontok szerinti tartalmi elemek során adható pontszám alsó és felsõ határát, illetõleg az értékelés módszerét.<br>
A Döntõbizottság e körben a jogszabálysértés megállapításától kizárólag arra tekintettel állt el, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárás esetén, ajánlati felhívás készítése nem kötelezõ és ajánlatkérõnek ezen jogalapra tekintettel az eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 3.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>