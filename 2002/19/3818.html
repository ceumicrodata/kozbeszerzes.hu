<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3818)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.144/8/2002.<br>
<br>
Tárgy: a Budapesti Húspiac Kft. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Halász Gábor ügyvéd (1072 Budapest, Klauzál tér 3.) által képviselt Budapesti Húspiac Kft. (1088 Budapest, Bródy S. u. 23/A., a továbbiakban: kérelmezõ) kérelmére a HM Beszerzési és Biztonsági Beruházási Hivatal (1055 Budapest, Balaton u. 7-11., a továbbiakban: ajánlatkérõ) hús és hentesáru beszerzése tárgyú közbeszerzési eljárása ellen indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. február 20-án megjelent számában a rendelkezõ részben megjelölt beszerzés tárgyában. A felhívás 11. b) pontjában kikötötte, hogy alkalmatlannak minõsíti a szerzõdés teljesítésére azt az ajánlattevõt, aki nem rendelkezik az utóbbi két évben a közbeszerzés tárgyára vonatkozóan költségvetési szervek részére történõ szállítást igazoló három referenciával.<br>
Kérelmezõ március 22-én jogorvoslati kérelmet terjesztett elõ a Döntõbizottsághoz sérelmezve ezen alkalmassági kritériumot. Álláspontja szerint az alkalmassági feltétel nem felel meg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésének, mert az nem a közbeszerzés tárgyára korlátozott.<br>
A Döntõbizottság a D.144/3/2002. számú határozatával a közbeszerzési eljárást felfüggesztette.<br>
Ajánlatkérõ 2002. március 29-én kelt levelében közölte, hogy a felhívást visszavonta, és e tényrõl a Közbeszerzési Értesítõ szerkesztõségét, valamint az ajánlati dokumentációt megvásárlókat értesítette.<br>
Kérelmezõ 2002. április 3-án bejelentette, hogy a jogorvoslati kérelmét visszavonja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése alapján a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése szerint az ügyfél a kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti.<br>
Fentiekre tekintettel a Döntõbizottság a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2002. április 3.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>