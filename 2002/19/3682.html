<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3682)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.91/7/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az FVM Magyar Közösségi Agrármarketing Centrum Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által az FVM Magyar Közösségi Agrármarketing Centrum Kht. (1055 Budapest, Kossuth L. tér 11., képviseli: dr. Simon Zsuzsanna ügyvéd, 4026 Debrecen, Péterfia u. 2., a továbbiakban: ajánlatkérõ) "Salima Brno, Foodex Tokió és Pro Wein Düsseldorf kiállítások kiállítási feltételeinek biztosítása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõt 1 000 000 Ft, azaz egymillió forint, és Gönczi Tibor ügyvezetõ igazgatót 100 000 Ft, azaz egyszázezer forint pénzbírság megfizetésére kötelezi.<br>
Kötelezi a Döntõbizottság ajánlatkérõt és Gönczi Tibor ügyvezetõ igazgatót, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ 2002. február 13-án hirdetmény közzététele nélküli tárgyalásos közbeszerzési eljárást indított a rendelkezõ részben megjelölt beszerzés tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján, melyrõl a Döntõbizottság elnökét tájékoztatta. Az eljárásfajta választását ajánlatkérõ azzal indokolta, hogy a piacra jutást megkönnyítõ agrártámogatásokra vonatkozó jogszabály csak 2002. december 22-én került közzétételre. E jogszabály hiányában a 2002. évi üzleti terv nem volt véglegesíthetõ, és a tulajdonos FVM által jóváhagyható. A csak a jogszabályban biztosított támogatás ismeretében elkészíthetõ kiállítási programot a tárca helyettes államtitkára 2002. január 16-án hagyta jóvá. A támogatás ismerete nélkül, fedezet és garancia hiányában korábban eljárást nem tudott indítani. A teljesítési idõpontokra (2002. március 5., 12. és 24.). tekintettel más eljárásfajta választására nem volt lehetõsége.<br>
Ajánlatkérõ a Döntõbizottság elnöke részére megküldött tájékoztatóhoz mellékelte az ajánlati felhívását, mely alapján a következõ cégeket kérte fel ajánlattételre: Hungexpo Rt.-t, Install Kiállításépítés Kft.-t, Interpress Kiállítások Kft.-t, Macline Hungary Kft.-t, MAHIR Kft.-t, Pécsi Ipari Vásár Kft.-t, PROMO Kft.-t, STUDIO NOVA Kft.-t.<br>
Az ajánlati felhívás tartalmazta az eljárás lefolytatásának menetét, ajánlattételi határidõ 2002. február 22., tárgyalások idõpontja 2001. február 25., eredményhirdetés idõpontja 2002. február 26. Az ajánlati felhívás egyebekben tartalmazta a Kbt. szerinti szükséges tartalmi elemeket.<br>
A Döntõbizottság elnöke 2002. február 21-én kezdeményezett ajánlatkérõ közbeszerzési eljárása ellen jogorvoslati eljárást, mert álláspontja szerint a rendelkezésre álló iratokból az ajánlatkérõ által megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a 2002. évi költségvetési támogatásról szóló 102/2001. (XII. 16.) FVM rendelet 2001. december 16-án kelt, mely rendelet 183. § (1) bekezdése szerint az éves agrármarketing-program megvalósításához 2000 M Ft keretösszeget biztosít. A rendelet 183. § (2) bekezdése szerint a program összeállításáért és lebonyolításáért felelõsként a közzétett rendelet ismeretében került abba a helyzetbe, hogy közbeszerzési eljárást indítson. A nyílt közbeszerzési eljárás mintegy 90 napot vesz igénybe, a kiállítások idõpontja ezt az eljárásfajta alkalmazását nem teszi lehetõvé. A rendkívüli sürgõsséget indokoló körülmények nem ajánlatkérõ mulasztásából eredtek, a megfelelõ pénzügyi fedezet hiányában az eljárás korábban nem volt indítható.<br>
Ajánlatkérõ bizonyítékul becsatolta az FVM-hez írt 2001. december 28-án kelt levelét, melyben kérték a 2002. évi kiállítási program tervezet jóváhagyását, illetve jelen beszerzés tárgyát képezõ két kiállítás esetén a hirdetmény közzététele nélküli tárgyalásos közbeszerzési eljárás engedélyezését.<br>
Ajánlatkérõ a Döntõbizottság rendelkezésére bocsátotta továbbá a lefolytatott közbeszerzési eljárás eredményeként megkötött szerzõdéseket.<br>
A Salima Brno Kiállítás nyertese a MAHIR Kiállítás Kft. lett bruttó 5 430 000 Ft vállalkozói díjért, a Foodex Tokió kiállítás nyertese a Promo Kft. bruttó 18 600 000 Ft és a Pro Wein kiállítás nyertese a Studio Nova Kft. bruttó 5 412 000 Ft vállalkozói díjért.<br>
Ajánlatkérõ becsatolta továbbá azt a banki átutalásról szóló igazolást, mely szerint 2002. február 20-án került a bankszámlájára 300 millió forint visszatérítendõ támogatás a mûködési költségei megelõlegezésére.<br>
Ajánlatkérõ tárgyaláson nyilatkozott, hogy a közbeszerzési eljárás jogalapjának választásáért a szervezeti és mûködési szabályzat alapján az ügyvezetõ igazgató felelõs.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy jelen közbeszerzési eljárásban fent idézett jogszabályhely feltételei fennálltak-e. E szakasz akkor alkalmazható, ha az ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatók.<br>
Ajánlatkérõ által sem vitatottan a beszerzés tárgyát képezõ kiállítások megrendezésére évente sor kerül. A Döntõbizottságnak hivatalból tudomása van arról, hogy az elmúlt évben is e két kiállítás megrendezése megtörtént, azon ajánlatkérõ részt vett. Ennek alapján az ajánlatkérõ részére az elõre nem látható helyzet elõállásáról nem beszélhetünk, hiszen ajánlatkérõ elõtt ismert volt, hogy a kiállítások megrendezésére 2001 márciusában is sor kerül, azon részt kíván venni. Ajánlatkérõ saját nyilatkozata szerint is elõre látta azt az okot, ami miatt késedelmet szenved a közbeszerzési eljárása, hiszen elõre tudta, hogy a 2002. évi költségvetése milyen módon kerül elfogadásra. Ennek ellenére nem intézkedett, hogy ezen kiállításokon való részvételt számára kellõ idõben engedélyezzék, és a pénzügyi fedezetet biztosítsák.<br>
Az ajánlatkérõnek a beszerzését úgy kell megszerveznie, hogy a nyílt eljárás lefolytatására kellõ idõ álljon rendelkezésére.<br>
Ajánlatkérõ állítása szerint azonban az elõre nem látható ok bekövetkezése nem az õ mulasztására vezethetõ vissza.<br>
A Döntõbizottság azonban nem fogadta el ajánlatkérõnek azon védekezését, hogy korábban a közbeszerzési eljárás megindítására azért nem volt lehetõsége, mert a pénzügyi fedezet és nem volt ismert a számára, illetve nem állt a rendelkezésére, és e nélkül a 2002. évi programterv nem volt összeállítható.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Ajánlatkérõ számára a 102/2001. (XII. 16.) FVM rendelet már biztosította a 2002. évi költségvetési összegét, tehát ebben az idõpontban rendelkezett ajánlatkérõ azzal a biztosítékkal, hogy a teljesítés idõpontjában a pénzügyi fedezet rendelkezésére áll. Ajánlatkérõ azonban ebben az idõpontban sem intézkedett a kiállításokon való részvétele soron kívüli engedélyezésérõl, hanem a 2002. évi programterv összeállítását végezte, amelynek jóváhagyását csak 2001. december 28-án terjesztette fel, és várta az engedélyezést, amelyre 2002. január 16-án került sor.<br>
Ajánlatkérõ azonban ehhez az idõponthoz képest is a közbeszerzési eljárás megindításáról csak 2002. február 13-án intézkedett.<br>
A fentiek alapján megállapítható, hogy jelen esetben elõre nem látható okból elõállt rendkívüli sürgõség esete nem áll fenn, továbbá a rendkívüli sürgõsség ajánlatkérõ érdekkörében elõállt okból következett be.<br>
A Döntõbizottság megállapította tehát, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek jelen esetben nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján döntött a bírság kiszabásáról. A Kbt. 88. § (4) és (5) bekezdése az alábbiak szerint rendelkezik a bírság kiszabása során irányadó szempontokról:<br>
(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A hatályos költségvetési törvény értelmében 2002. december 31-ig a kiszabható bírság legalacsonyabb értéke 1 000 000 Ft, természetes személyek tekintetében pedig 100 000 Ft.<br>
A Döntõbizottság a bírság összegének meghatározása során kizárólag a beszerzés értékére tekintettel a minimális bírság összeg kiszabását tartotta indokoltnak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján köteles bírságot kiszabni a jogsértésért felelõs személlyel szemben.<br>
A Döntõbizottság az ajánlatkérõ nyilatkozata alapján egyértelmûen megállapította, hogy a konkrét esetben a közbeszerzési eljárásfajtájára vonatkozó döntést ajánlatkérõ egyszemélyi felelõs vezetõje hozta meg, így a jogsértését az õ felelõssége állapítható meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002.március 28.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>