<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3819)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.137/7/2002.<br>
<br>
Tárgy: a Dent East Kft. jogorvoslati kérelme Kecskemét Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Dent East Orvosi Mûszer Kereskedelmi Kft. (1124 Budapest, Liptó u. 8., a továbbiakban: kérelmezõ) jogorvoslati kérelmének - melyet Kecskemét Megyei Jogú Város Önkormányzata (6000 Kecskemét, Kossuth tér 1., a továbbiakban: ajánlatkérõ) a kialakítás alatt álló Egészségügyi Centrumban 14 db fogorvosi kezelõszék beszerzése tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését.<br>
A jogsértés miatt 2 000 000 Ft, azaz kettõmillió forint bírságot szab ki ajánlatkérõ terhére, 100 000 Ft, azaz egyszázezer forint bírságot pedig dr. Szécsi Gábor polgármester terhére. A bírságot ajánlatkérõ és dr. Szécsi Gábor polgármester a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 150 000 Ft, azaz százötvenezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ közzététel nélküli tárgyalásos eljárást indított a tárgyi beszerzésre a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában megjelölt jogcímre hivatkozva. Az ajánlati felhívást és az ajánlati dokumentációt 2002. február 6-án küldte meg a kérelmezõ, a Sanitaria Kft. és a Chira-Med Kft. részére.<br>
A felhívásban az ajánlattételi határidõt a felhívás megküldését követõ naptól számított 15 napot követõ elsõ munkanap 10 órájában határozta meg. A dokumentáció dátumszerûen határozta meg ezt a határidõt 2002. február 21. (csütörtök) 10 óraként.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 1-10-ig terjedõ pontszámozással, a következõ bírálati részszempontok és súlyszámok alapján kívánt kiválasztani:<br>
- vállalási összeg	20<br>
- a berendezés mûszaki tartalma, színvonala	20<br>
- jótállás mértéke, szervizellátás	10<br>
Az ajánlati dokumentáció 2. sz. melléklete meghatározta a fogorvosi kezelõszék felszereltségi követelményeit.<br>
Ajánlatkérõ 2002. február 19-én faxon küldött levelében értesítette ajánlattevõket, hogy az ajánlatok felbontása 2002. február 21-én (csütörtökön) 10.00 órakor lesz, az elsõ tárgyalásra 2002. február 22-én 10.30-kor kerül sor. Február 21-én történt bontás jegyzõkönyvében rögzítésre került, hogy a Chira-Med Kft. 10.19-kor nyújtotta be ajánlatát, valamint az a megállapítás is, hogy az ajánlati felhívás szerint számított bontási határidõ nem február 21., hanem február 22., ezért az ajánlat befogadást nyert.<br>
Az elsõ tárgyaláson az ajánlattevõk módosították ajánlatukat, az ajánlatkérõ a megjelölt hiányosságokra pótlási lehetõséget biztosított.<br>
Ajánlatkérõ 2002. február 27-én a mûszaki tartalomra vonatkozó 17 kérdést tett fel az ajánlattevõknek, valamint kérte az ajánlatok kiegészítését a KAVO típusú kézidarabok árával, és kérte a fogorvosi szék ily módon pontosított tartozékokkal ellátott árának megadását. Kérelmezõ válaszában kifogásolta a KAVO típusú kézidarabra közölt ajánlatkérõi igényt, és fenntartotta az ajánlata szerintieket. Ajánlatkérõ a március 4-én tartott utolsó tárgyaláson a szóban forgó kézi darabokra vonatkozó igényét visszavonta.<br>
Ajánlatkérõ az utolsó tárgyaláson közölte, hogy a Chira-Med Kft. ajánlatát érvénytelennek minõsíti a VPOP-igazolás hiánya miatt. A március 8-án tartott eredményhirdetésen a Sanitaria Kft. ajánlatát hirdette ki nyertesnek, vele a szerzõdést aznap megkötötte.<br>
Kérelmezõ március 14-én jogorvoslati kérelmet terjesztett elõ a Döntõbizottsághoz sérelmezve a következõket:<br>
<br>
1. Ajánlatkérõ jogsértõen jelölte meg a szerzõdéskötés idõpontjaként az eredményhirdetés idõpontját.<br>
<br>
2. Jogsértõ volt az ajánlatok bontásakor késve érkezett Chira-Med Kft. ajánlatának befogadása, de ugyanakkor jogsértõ volt ezen ajánlat érvénytelenné nyilvánítása indoka is, figyelemmel a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (3) bekezdésére.<br>
<br>
3. Ajánlatkérõ megsértette az ajánlati kötöttségre vonatkozó rendelkezést is azáltal, hogy a tárgyalások idõszakában jelentette be a KAVO kézi darabokra vonatkozó igényét.<br>
<br>
4. Az ajánlati kötöttség szabályának megsértésének tekintette kérelmezõ azt is, hogy ajánlatkérõ a tárgyalások idõszakában a mûszaki tartalomra vonatkozóan 17, a dokumentációban közölt elvárások között nem szerepeltetett mûszaki jellemzõt illetõ kérdést tett fel az ajánlattevõknek, és a második bírálati részszempontból ezen kérdésekre adott válaszok alapján bírálta el az ajánlatokat.<br>
<br>
5. Sérelmezte továbbá a harmadik részszempontból való bírálatot is, miszerint ajánlatkérõ a harmadik részszempontot két részszempontra osztotta, a felhívásban elõre nem közölt súlyszámok alkalmazása mellett.<br>
Kérte a jogsértés megállapítását, az eljárást lezáró döntés megsemmisítését és ideiglenes intézkedésként a szerzõdéskötés megtiltását.<br>
Ajánlatkérõ kérte a jogorvoslati kérelem elutasítását.<br>
Az "1"-es kérelmi elemet, valamint a "2"-es kérelmi elemnek a bontási eljárással kapcsolatos részét illetõen elkésettségre hivatkozott. A Chira-Med Kft. ajánlata érvénytelenné nyilvánítására vonatkozó kérelemre elõadta, hogy a Kft. sem igazolást, sem nyilatkozatot nem csatolt a VPOP felé fennálló tartozását illetõen.<br>
Az ajánlati kötöttséggel kapcsolatos kifogásokra közölte, hogy tárgyalásos eljárásban nem áll fenn ajánlati kötöttség a beszerzés tárgyára nézve, csak arra az esetre tiltja a Kbt. a beszerzés tárgyának módosítását, ha a módosítás folytán a beszerzési tárgy olyan módon tér el a kiírás szerintitõl, ami nem tette volna lehetõvé tárgyalásos eljárás lefolytatását.<br>
Az ajánlatok értékelésére vonatkozóan elõadta, hogy a mûszaki tartalomra vonatkozó, az értékelése alapján képezõ 17 kérdés mindegyike összefüggésben volt a dokumentáció 2. sz. mellékletében meghatározott mûszaki specifikációval. A harmadik részszempontból való értékelés is helytálló volt, mert mindegyik részszempont esetén a megadott ponthatárok között pontozott.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a kérelem részben megalapozott.<br>
Az ajánlati felhívásnak a szerzõdéskötés idõpontjára, valamint a Chira-Med Kft. ajánlata befogadásának kifogásolására vonatkozó kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást a Kbt. szabályait sértõ esemény tudomásra jutásától számított 15. napon belül lehet megindítani. A határidõ elmulasztása jogvesztéssel jár. Kérelmezõ legkésõbb a 2002. február 22-i ajánlattételi idõpontban megismerte a felhívás tartalmát, ez idõponttól a jogorvoslati kérelem 2002. március 14-i elõterjesztéséig a 15 napos jogvesztõ határidõ letelt. 2002. február 22-én hozta ajánlatkérõ a Chira-Med Kft. ajánlata befogadására vonatkozó döntését, a kérelem tehát e tekintetben is elkésett.<br>
A Döntõbizottság ezért elutasította a jogorvoslati kérelem ezen részeit.<br>
Kérelmezõ kifogásolta a Chira-Med Kft. ajánlata érvénytelenné nyilvánítása indokát, hivatkozva a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (3) bekezdésére.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (3) bekezdése így rendelkezik: "A 70. § (1) bekezdésének c) pontja szerinti, hirdetmény közzététele nélküli tárgyalásos eljárásban azzal az ajánlattevõvel kell tárgyalni és a tárgyalás befejezésekor írásban szerzõdést kötni, aki a szerzõdést a rendkívüli helyzet által megkívánt idõ alatt képes teljesíteni. Ebben az esetben a köztartozások hiányáról [46. § (1) bekezdésének b) pontja, (3) bekezdése] az ajánlattevõnek nyilatkoznia kell, és az ezekkel kapcsolatos igazolásokat legkésõbb a szerzõdéskötést követõ tizenöt napon belül kell csatolni."<br>
A Döntõbizottság helyt adott ajánlatkérõ védekezésének, mert megállapította, hogy a Chira-Med Kft. ajánlata nem tartalmazta a VPOP-val szemben fennálló tartozásra vonatkozó nyilatkozatot. A Döntõbizottság ezért a jogorvoslati kérelmet ebben a részében elutasította.<br>
A Döntõbizottság elutasította a KAVO kézidarabokra utólagosan bejelentett ajánlatkérõi igény miatti kérelmet is, mert ezen igényét ajánlatkérõ a közbeszerzési eljárás március 4-én tartott tárgyalásán visszavonta.<br>
Kérelmezõ sérelmezte, hogy ajánlatkérõ a tárgyalásos eljárás folyamán feltett, a dokumentációban nem közölt elvárásokon túlmutató 17 kérdésére adott ajánlattevõi válaszok alapján bírálta el a második részszempontból az ajánlatokat. Ajánlatkérõ állítása szerint a kérdések összefüggnek a 2. sz. mellékletben közölt elvárásaival.<br>
A Döntõbizottság megvizsgálta ajánlatkérõ 2002. február 27-én kelt levelének tartalmát annak eldöntése végett, hogy azáltal ajánlatkérõ módosította-e az ajánlati dokumentációt, ha igen, akkor jogsértõ volt-e ajánlatkérõ ezen eljárása.<br>
A levél I., II., III. IV. pontból, a következõ tárgyalás idõpontjáról való tájékoztatásból és az abban foglaltakra vonatkozó következõ mondatból áll: "Kérjük fentiek alapján a módosított ajánlatuk benyújtását.<br>
A I. pont tartalmazza a 17 kérdést, melyek közül a nem mûszaki, hanem quasi alkalmassági követelménynek tekintendõ az "ajánlatban szereplõ gépek rendelkeznek-e CE-minõsítéssel" kérdés kivételével valamennyi a mûszaki tartalomra vonatkozik. A II. pont a KAVO típusú kézidarabra közli ajánlatkérõ igényét (amit késõbb visszavont). A III. pontban ajánlatkérõ a módosított ajánlat tartalmi követelményeit rögzítette, a IV. pontban a válasz, illetve a módosított ajánlat megadásának határidejét.<br>
A levél tartalmából megállapítható, hogy az az ajánlati dokumentációban szereplõ mûszaki követelmények kiegészítése volt, egyes tartozékokra (pl. programozható kezelõszékre, elszívó motorra, polimerizációs lámpára stb.) további elõírásokat tartalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése elõírja, hogy a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl. A beszerzés tárgya a szerzõdés egyik feltétele, e körben tehát ajánlatkérõ szabadon tárgyalhat az ajánlattevõkkel, tõlük kérheti a beszerzés tárgyának módosítását, az azzal szemben támasztott követelményeket tovább szigoríthatja vagy éppen enyhítheti.<br>
A beszerzés tárgya módosítására nézve a törvény egyetlen korlátot szab. A 71. § (2) bekezdése elõírja: "A tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását."<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a sorolja fel azokat az eseteket, amikor az ajánlatkérõ tárgyalásos eljárás keretében eszközölheti a beszerzést, ezen belül a jelen jogvita tárgyát képezõ közbeszerzési eljárás lehetõségérõl a 71. § rendelkezik.<br>
A 71. § (1) bekezdés a tárgyalásos eljárás közzététel nélküli változata alkalmazását csak a 70. § a), e) pontja, valamint a (3) bekezdés a) pontja esetére zárja ki. Ezen esetkörök szerinti tényállást - a korábbi nyílt eljárás eredménytelensége, az ellenszolgáltatás pontos meghatározása lehetetlensége, a beszerzés tárgyának kutatási, kísérleti célú elõállítása - nem merítette ki ajánlatkérõ ajánlati dokumentáció módosítása.<br>
A Döntõbizottság megállapítja, hogy ajánlatkérõ az ajánlati dokumentáció a módosítása és ezáltal a módosított mûszaki tartalom alapján való bírálata folytán nem követett el jogsértést, ezért a jogorvoslati kérelmet ebben a részében elutasította.<br>
Kérelmezõ sérelmezte a harmadik részszempontból való értékelés módját. A kérelem megalapozott.<br>
A Kbt.-nek a 2002. január 1-jét követõen indított közbeszerzési eljárásokra vonatkozó módosítása a kiírás tartalmára vonatkozóan a 34. § (3) bekezdésben úgy rendelkezik, hogy ha ajánlatkérõ az összességében legelõnyösebb ajánlat elbírálási szempontot választotta, akkor meg kell határoznia az ajánlat megítélésére szolgáló részszempontokat, azok tényleges jelentõségével arányban álló súlyszámokat, valamint az értékelés során adható pontszám alsó és felsõ határát. A 34. § (4) bekezdés e) pont elõírja: "ha a részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni."<br>
Ebbõl következõen az értékelésnél az alszempontra jutó pontszám számítása is a részszempontéval azonosan történik.<br>
Az ajánlatoknak az egyes részszempontokból való értékelésére a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése rögzíti:<br>
Ha ajánlatkérõ "az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja."<br>
A Döntõbizottság megvizsgálta ajánlatkérõ értékelését és megállapította, hogy ajánlatkérõ a harmadik részszempont értékelésénél nem a törvény rendelkezéseinek megfelelõen járt el.<br>
A 34. § (3) bekezdése, (4) bekezdés e) pontja és az 55. § (6) bekezdése összevetésébõl kétségtelenül az következik, hogy ajánlatkérõ az egy részszemponton belüli elemeket csak akkor értékelheti külön-külön, ha elõre meghatározta, hogy a részszemponton belüli elemeknek/alszempontoknak milyen jelentõséget tulajdonít majd, azaz mennyi lesz azok súlyszáma.<br>
A harmadik részszempont volt a felhívás szerint a "jótállás mértéke, szervizellátás" 10-es súlyszámmal.<br>
Ajánlatkérõ az értékelés során kettévette ezt a részszempontot, és külön értékelte jótállás mértékét 5-ös és külön a szervizellátást 5-ös súlyszámmal. Tette ezt anélkül, hogy a felhívásban meghatározta volna elõre, hogy melyik részszempont elemet/alszempontot milyen jelentõségûnek fog minõsíteni.<br>
Ezáltal részben kiszámíthatatlanná tette az értékelést, az ajánlattevõk nem tudhatták, hogy a jótállás mértéke, vagy a szervizellátás feltételei körében kell kedvezõbb ajánlatot tenniük nyertességük érdekében.<br>
A Döntõbizottság megállapította, hogy ajánlatkérõ a harmadik részszempontból való értékelésével megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
A Döntõbizottság vizsgálat tárgyává tette, hogy a harmadik részszempont értékelése során elkövetett jogsértés kihathatott-e az eljárás eredményére.<br>
A jótállás mértéke körében a gépre és a kézi darabokra vállalt jótállás idõtartamát, a szervizelés feltételei alatt a hibakijavítás megkezdése idõtartamát és az alkatrészellátásra vállalt idõtartamot értékelte.<br>
A kérelmezõ a gépekre 18 hónap, a kézi darabokra 12 hónap jótállást vállalt. A hibakijavítást 2 órán belül vállalta, az alkatrész-utánpótlást 10 évig. A részszempontra összesen 85,45 pontszámot kapott, összpontszáma 427,05.<br>
A nyertes a gépekre 24 hónapos, a kézi darabokra 18 hónap jótállást vállalt. A hibakijavítást 2 órán belül vállalta, az alkatrész-utánpótlást 10 évig. A részszempontra összesen 100 pontot kapott, összpontszáma 461 pont.<br>
A Döntõbizottság megállapítja, hogy a kapott pontszámok helyesen tükrözik az ajánlati elemek közötti arányokat, így jogszerû értékelés esetén is a nyertes ajánlatára járt volna magasabb pontszám.<br>
A jogsértés miatt a Döntõbizottság bírságot szabott ki ajánlatkérõ és a jogsértésért felelõs személy terhére.<br>
A kiszabható bírság mértéke a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése értelmében a közbeszerzés értékének legfeljebb 30%-a, legalacsonyabb mértéke 1 000 000 Ft, természetes személyek esetén 100 000 Ft.<br>
A közbeszerzés értéke - a nyertes ajánlati ára - 73 900 000 Ft, ennek 2,7%-a az ajánlattevõre kiszabott bírság összege. A bírság mértékének megállapításánál a Döntõbizottság figyelembe vette egyrészrõl azt, hogy ajánlatkérõ a jogsértést a közbeszerzési eljárás döntõ fázisában, az ajánlatok értékelése során követte el, másrészrõl pedig azt, hogy eljárást lezáró döntése végül is helytálló volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a), d), f) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. április 15.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>