<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3740)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.112/10/2002.<br>
<br>
Tárgy: a Vízépszolg - 94 Kft. kérelmezõ jogorvoslati kérelme Baja Város Önkormányzat ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Csvila István ügyvéd (9722 Szeged, Kálvária sgt. 19.) által képviselt Vízépszolg - 94 Kft. (6400 Kiskunhalas, Kéve u. 41., a továbbiakban: kérelmezõ) kérelme alapján indult jogorvoslati eljárásban, melyet a Baja Város Önkormányzata (6500 Baja, Szentháromság tér 1., a továbbiakban: ajánlatkérõ) "Baja, Homokváros II. ütem" tárgyú közbeszerzési eljárása ellen nyújtott be, a kérelmezõ kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés d) pontját.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzott nyilatkozatok alapján az alábbi tényállást állapította meg.<br>
Ajánlatkérõ 2001. december 19-én a Közbeszerzési Értesítõ (K. É.) 51. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ az ajánlati felhívás 3. c) és d) pontjában a részfeladatokra részajánlattételi lehetõséget biztosított.<br>
Az ajánlati felhívás 11. a) pontjában ajánlatkérõ meghatározta azon adatok és tények körét, amely az ajánlattevõk pénzügyi, gazdasági alkalmasságának igazolására szolgál.<br>
Az ajánlati felhívás 11. b) pontjában meghatározta a szerzõdés teljesítésére alkalmatlanná minõsítés szempontjait, ezek között a 2. francia bekezdésben az alábbi alkalmatlansági szempontot írt elõ ajánlatkérõ:<br>
- ajánlattevõ nem rendelkezik legalább 1 fõ szakirányú felsõfokú végzettséggel felelõs mûszaki vezetõi jogosultsággal és e tevékenységben legalább 2 év szakmai gyakorlattal rendelkezõ saját alkalmazású szakemberrel [51/2000. (VIII. 9.) rendelet alapján].<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat azok súlypontjával, az adható ponthatárokkal.<br>
Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlati feltételeket és az ajánlat pontos mûszaki tartalmát. A 8.5.10. pontban ajánlatkérõ kérte az alkalmazásban álló személyek részletes bemutatását, (név, iskolai végzettség, gyakorlati idõ és munkakörök, referenciamunka), képzettségének, jogosultságának ismertetését. Az alkalmatlanná minõsítés szempontjaiként a felhívásban foglaltakat ismételte meg ajánlatkérõ. Mellékelt a dokumentációhoz kötelezõen kitöltendõ adatlapokat.<br>
Ajánlatkérõ 2002. január 16-án helyszíni konzultációt tartott, melyen jellemzõen mûszaki kérdések merültek fel.<br>
Az ajánlattételi határidõre, 2002. január 29. napjára a Geotechnika '84 Kft., a Soltút Kft., a Debmút Rt., a Betonút Rt., az Aktív Kft., a Beton-Épker Kft., a Somogyi és Társa Kft. és kérelmezõ nyújtott be ajánlatot.<br>
Az ajánlatokat a bonyolító vizsgálta, és elvégezte valamennyi ajánlat tartalmi értékelését is. A Somogyi és Társa Kft.-tõl az alacsony ajánlati árra kért magyarázatot, 4 ajánlattevõtõl pedig a szakirányú (vízügyi létesítményekre vonatkozó) felelõs mûszaki vezetõi jogosultság igazolásának pótlását kérte.<br>
A Somogyi és Társa Kft. a magyarázatot megadta, 2 ajánlattevõ a hiánypótlási felszólításnak megfelelõ dokumentumot pótolta.<br>
Ajánlatkérõ 2002. február 19-én nyilvánosan kihirdette az eljárás eredménytelenségét a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján. A jogszabályhely megjelölésén túl a döntés további indoklását az ajánlattevõk kérése ellenére sem kívánt adni. Az összegzés az eljárásról iratot ajánlatkérõ elkészítette, ebben szintén csak a Kbt. 60. § (1) bekezdés d) pontja került megjelölésre a döntés indokaként.<br>
Kérelmezõ 2002. február 5-én nyújtott be jogorvoslati kérelmet, melyben az eljárást lezáró döntést sérelmezte. Álláspontja szerint ajánlatkérõ jogsértõ módon nyilvánította az eljárást eredménytelennek, arra alapítva, hogy egy ajánlattevõ sem tett az ajánlati felhívásban foglaltaknak - ajánlatkérõ részére - megfelelõ ajánlatot.<br>
Megítélése szerint a jelen közbeszerzési eljárásban semmi olyan körülmény nem merült fel, amely megalapozta volna az eljárás eredménytelenségének kimondását ajánlatkérõ által megjelölt ok miatt, így ajánlatkérõnek el kellett volna bírálnia az ajánlatokat.<br>
Ajánlatkérõ érdemi észrevételében elõadta, hogy a felelõs mûszaki vezetõi tevékenységre vonatkozó 51/2000. (VIII. 9.) FVM-GM-KöViM együttes rendelet értelmezési problémákat vetett fel az ajánlatok értékelésének szakaszában arra vonatkozóan, hogy a beszerzés tárgyát képezõ munkák tekintetében milyen kategóriájú jogosultsággal rendelkezõ mûszaki vezetõ szükséges.<br>
A jogszabály értelmezésére vonatkozóan az illetékes vízügyi igazgatóság sem tudott eligazítást adni, így õk sem tudtak dönteni az alkalmasság kérdésében.<br>
A fenti okok miatt egyetlen megoldásnak azt látták, hogy az eljárást eredménytelenek minõsítik, és új eljárást írnak ki.<br>
Kérelmezõ a tárgyaláson elõadta, hogy álláspontja szerint nem lehet a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alkalmazásának alapja az, hogy ajánlatkérõ a felhívásban elõírt feltételeit nem tudja értelmezni. Megítélése szerint ajánlatkérõ észrevételében elõadottakkal nem indokolta megfelelõen, hogy mi alapján nem felelt meg egyetlen ajánlattevõ sem a felhívásban foglalt feltételeknek, és miért nem tett senki az ajánlatkérõnek megfelelõ ajánlatot.<br>
Ajánlatkérõ az eredménytelenség megállapítását követõen a rendelkezõ részben meghatározott beszerezés tárgyával azonos tárgyban 2002. június 27. napján új, nyílt közbeszerzési eljárást indított.<br>
A Döntõbizottság megállapította, hogy a kérelmezõ jogorvoslati kérelme alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján akkor lehet eredménytelenné nyilvánítani az eljárást, ha egyik ajánlattevõ sem tett az ajánlati felhívásban foglaltaknak - az ajánlatkérõ részére - megfelelõ ajánlatot.<br>
Ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése és a Kbt. 52. § (1) bekezdése alapján a beérkezett ajánlatokat meg kell vizsgálnia, hogy azok megfelelnek-e a felhívásban (dokumentációban) elõírt feltételeknek, és ez alapján az ajánlatok érvényességérõl és alkalmasságáról döntenie kell.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja szerinti eljárás eredménytelenné nyilvánítási ok megállapításához ajánlatkérõnek az érvényesnek és alkalmasnak minõsített ajánlattevõk ajánlatának az ajánlati felhívásban és dokumentációban meghatározott követelményeken alapuló tartalmi vizsgálata szükséges. Ezen vizsgálat alapján pedig valamennyi ajánlatnak olyan vállalást kell tartalmaznia, amely elfogadhatatlan ajánlatkérõ számára, és így nincs olyan ajánlat, amely tartalmilag maximálisan kielégítené ajánlatkérõ elvárásait, követelményeit. Ezen okokat ajánlatkérõnek konkrétan meg kell tudnia jelölni az egyes ajánlatok vonatkozásában.<br>
Az ajánlatok tartalmi vizsgálata nélkül és az eredménytelenséget megalapozó konkrét okok megnevezésének hiányában ajánlatkérõ nem hivatkozhat jogszerûen a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára, és nem állapíthatja meg az eljárás eredménytelenségét.<br>
A Döntõbizottság álláspontja szerint az ajánlatkérõ által hivatkozott jogszabály értelmezési probléma a felhívásban megadott alkalmatlansági szempont vonatkozásában nem alapozza meg a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60 § (</a>1) d) pontja alkalmazását és az eljárás eredménytelenné nyilvánítását.<br>
Ajánlatkérõ az eljárás eredménytelenségét az ajánlatok érvényességének és alkalmasságának megállapítása és az ajánlatok tartalmi vizsgálata nélkül állapította meg, olyan okra hivatkozással, amely nem ajánlattevõk ajánlatával áll összefüggésben, hanem azzal, hogy ajánlatkérõ saját felhívásában foglalt alkalmatlansági feltételeket nem tudja értelmezni, és az alapján döntést hozni.<br>
Tekintettel a fent leírtakra a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja szerinti jogkövetkezményt alkalmazta.<br>
A Döntõbizottság a rendelkezõ részben meghatározottakon túl egyéb jogkövetkezmény alkalmazását nem látta indokoltnak, tekintettel arra, hogy ajánlatkérõ az érdemi döntést megelõzõen már oly módon orvosolta a közbeszerzési eljárás során elkövetett jogsértését, hogy döntött arról, új döntést nem kíván hozni, hanem a jogorvoslati eljárással érintett beszerzéssel azonos tárgyban ismételten nyílt közbeszerzési eljárást indított.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 2.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>