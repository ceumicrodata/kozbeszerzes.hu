<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3817)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.118/6/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Környezetvédelmi Minisztérium KAC Koordinációs Fõosztály közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Környezetvédelmi Minisztérium KAC Koordinációs Fõosztály (1011 Budapest, Fõ u. 44-50., képviseletében eljár a Lékó és Társa Ügyvédi Iroda dr. Lékó László ügyvéd, 1013 Budapest, Attila út 4. XII/76., a továbbiakban: ajánlatkérõ) "Rudabányán bányászati tájrendezési feladatok elvégzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. május 30-án megjelent 22. számában részvételi felhívást tett közzé elõminõsítési eljárás megindítására bányászati tájrendezési feladatok elvégzése tárgyában az ország 22 különbözõ bányája vonatkozásában. Ezek között került megjelölésre Rudabánya. A nyertes ajánlattevõvel a Mineco Kereskedelmi és Ipari Szolgáltató Kft.-vel a szerzõdéskötésre 2001. október 18-án került sor, melynek tárgya a volt Vasérc elõkészítõmû területének tájrendezése, a szerzõdési ár bruttó 56 231 250 Ft, a teljesítési határidõ pedig 2002. május 10-e.<br>
A vállalkozó 2001. november 17-én írásban jelezte ajánlatkérõnek, hogy pótmunka elvégzése szükséges. Addigra a munkák elsõ szakasza - a bontások 90%-ban elkészültek. Az eredeti szerzõdés alapját képezõ terv szerint a robbantási törmeléket harmadik személy szállítja el, erre azonban nem került sor, így a vállalkozónak kell a feladatot teljesítenie kb. 16 366 245 Ft értékben, kedvezménnyel 14,8 M Ft-ért. A mûszaki ellenõr Demeterv Bt. az ajánlatkérõtõl érkezett 2002. január 31-én kelt felkérésre a helyszínt ellenõrizte, a munka jogosságát elismerte 18,50 M Ft értékben, melyrõl 2002. február 4-én írásban értesítette ajánlatkérõt.<br>
Ajánlatkérõ ezen elõzmények után 2002. február 27-én hirdetmény közzététele nélküli tárgyalásos közbeszerzési eljárást indított. Az eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdését, a Kbt. 70. § (1) bekezdés c) pontját és a Kbt. 72. § (1) bekezdését jelölte meg. A választott jogalapok indoklásaként elõadta, hogy a tájrendezési feladatok végzése során vált ismertté, illetõleg szükségessé a pótmunkák elvégzése, illetõleg a sürgõs eljárás indoka az, hogy a munkaterület megközelítéséhez a csapadékos idõjárás miatt ideiglenes út építése szükséges, valamint a betörõ víz szivattyúzása, illetve elvezetése vált szükségessé.<br>
Ajánlatkérõ ajánlattételre a Mineco Kereskedelmi és Ipari Szolgáltató Kft.-t hívta fel.<br>
Ajánlatkérõ ajánlati felhívást is készített, melyben a beszerzés tárgyát és mennyiségét az alábbiak szerint határozta meg: 18 500 000 Ft bontási törmelék rakodása, szállítása, tereprendezés.<br>
Az ajánlati felhívás szerint a teljesítés határideje 2002. március 22.<br>
Az ajánlati felhívás szerint az ajánlat benyújtásának határideje 2002. március 4-e, a tárgyalás és az eredményhirdetés idõpontja pedig 2002. március 6-a. Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket. Az ajánlati felhívás nem tartalmazta az alkalmassá, illetve alkalmatlanná minõsítés elbírálásának szempontjait. Ajánlatkérõ az ajánlatok elbírálásának szempontjaként a következõ elõírást tette: kért ellenszolgáltatás összege, az ajánlat mûszaki színvonala, egyéb vállalások (kötbér, garanciavállalás, szavatosság, fizetési feltételek) és vállalási határidõk. Ajánlatkérõ az elbírálási szempontokhoz súlyszámokat nem rendelt, illetve nem határozta meg az egyes részszempontok tartalmi elemeire adható pontszám alsó és felsõ határát.<br>
A Döntõbizottság elnöke 2002. március 6-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból az eljárás tényleges jogalapja, valamint a jogalapnál figyelembe vehetõ feltételek megléte egyértelmûen nem állapítható meg, továbbá a hatályos közbeszerzési törvény rendelkezéseinek betartása az ajánlatok elbírálását illetõen a felhívásból nem állapítható meg. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a közbeszerzési eljárása jogszerû. Álláspontja szerint az eljárásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c), a 70. § (2) bekezdés a), b) és c) pontban foglalt feltételek is fennállnak. Ajánlatkérõ utóbb a jogorvoslati eljárásban tartott tárgyaláson elismerte, hogy a Kbt. 72. § (1) bekezdésének megjelölése részérõl téves volt. Indokként elõadta, hogy a kivitelezési terv szerint a robbantási törmelék elszállításra, és újrahasznosításra kerül. A tervkészítés idõszakához képest azonban az újrahasznosításra vállalkozó jelentkezésének hiányában nem kerülhetett sor. Emiatt a bontási törmelék elszállítása vált szükségessé, mely nélkül a tereprendezés és a biológiai helyreállítás nem valósítható meg. Korábban az eljárás nem volt indítható pénzügyi forrás hiányában. A pénzügyi forrás biztosítása 2002. február 12-én történt meg. Ezt követõen pedig az eljárást ajánlatkérõ megindította.<br>
Ajánlatkérõ elõadta, hogy a közbeszerzési eljárását lefolytatta, azonban a szerzõdés kötésre a jogorvoslati eljárás lefolytatásának eredményétõl függõen kerül sor.<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c), illetve a Kbt. 70. § (2) bekezdésre alapított közbeszerzési eljárása nem jogsértõ.<br>
Ajánlatkérõ a közbeszerzési eljárását egyrészt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívül sürgõsség miatt e törvényben elõírt határidõk nem lennének betarthatóak, a rendkívül sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt, vagy a meghívásos eljárásban elõírt határidõk nem betarthatóak. Bármelyik feltétel hiányának megléte e szakasz jogszerû alkalmazását nem teszi lehetõvé.<br>
A Döntõbizottság vizsgálta, hogy jelen közbeszerzési eljárásban ezen feltételek fennállása megvalósul-e.<br>
A vállalkozóval 2001. október 18-án megkötött szerzõdés a bontási törmelék sorsát illetõen, a jóváhagyott kiviteli tervekre történõ hivatkozás formájában rendelkezik. A kiviteli terv - egyben a korábbi közbeszerzési eljárás felhívási dokumentációja - az alábbiakat tartalmazza:<br>
"A kapott robbantási törmelék teljes egészében elszállításra és újrahasznosításra kerül. A rakodás és újrahasznosítás költsége az újrahasznosítást végzõ céget terheli."<br>
Döntõbizottság tényként állapította meg, hogy ajánlatkérõ 2001. november 17-én kelt vállalkozói levél alapján november 19-én értesült a pótmunka felmerülésérõl. Ajánlatkérõ ezt követõen a pótmunka szükségességét felülvizsgáltatta, illetõleg intézkedett a pénzügyi forrás biztosításáról.<br>
Nem vitathatóan ajánlatkérõ mûszaki ellenõre 2002. február 4-én jelezte ajánlatkérõ felé, hogy a beszerzés tárgyát képezõ bányában folyamatban lévõ munkák teljesítési határidõben történõ elvégzése csak úgy lehetséges, ha a pótmunkák elvégzése megvalósul. Ezen pótmunkák mielõbbi elvégzését indokolja a korábban kötött szerzõdésben megállapított teljesítési határidõ és a biológiai helyreállítás meghatározott idõben történõ elvégzésének indokoltsága.<br>
Az, hogy a felmerülõ pótmunkákat a vállalkozóval kell elvégeztetni és annak költségigénye is lesz, elõre nem volt ismert, a szerzõdés teljesítése során vált ismertté és merült fel szükségessége. A munkák ismertté válását követõen ajánlatkérõ a szükséges intézkedéseket megtette és a pénzügyi fedezet rendelkezésre állását követõen, a közbeszerzési eljárást megindította.<br>
Ennek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
Ezt követõen a Döntõbizottság vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek jelen esetben megvalósulnak-e.<br>
E szakasz alapján az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének 50%-át, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság - már a fentiekben részletezetteken kívül - tényként állapította meg, hogy ajánlatkérõnek a beszerzés tárgyaként megjelölt bányatájrendezési munkálatainak elvégzésére érvényes szerzõdése van, melynek teljesítése folyamatban van, az eredeti szerzõdésekben a teljesítési határidõ 2002. május 10.<br>
A kiegészítõ munka bruttó értéke 18 500 M Ft, míg az alapszerzõdés összege 56 231 250 Ft. Ennek alapján megállapítható, hogy az a) pontban megjelölt feltétel fennáll, hiszen a kiegészítõ munkák értéke a közbeszerzés értékének az 50%-át nem éri el.<br>
A c) pontban foglalt feltétel is fennáll, hiszen ezen munkák elvégzése nélkül az eredeti szerzõdés teljesítése nem lehetséges.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésének alkalmazása akkor jogszerû, ha az a) + b) pontban foglalt feltétel, vagy az a) + c) pontban foglalt feltétel fennáll.<br>
A Döntõbizottság megállapította, hogy jelen esetben az a) + c) feltétel fennáll, így ezen eljárásfajta választása jogszerû.<br>
A Döntõbizottság ajánlatkérõ állításával ellentétben megállapította, hogy a b) pontban foglalt feltétel nem áll fenn, hiszen a törmelék elszállítása szervesen nem kapcsolódik a tervezett beruházáshoz, attól aránytalan nehézség nélkül mûszakilag és gazdaságilag is elválasztható, hiszen ajánlatkérõ maga is ezen munkák elvégzését más vállalkozóval kívánta megvalósítani, de tekintettel arra, hogy az a) + c) pontban foglalt feltételek fennállnak, így a b) pont feltételének hiánya relevanciával nem bír.<br>
Ennek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek is fennállnak.<br>
A Döntõbizottság érdemben nem vizsgálta a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1) bekezdésben foglalt feltételek fennállását, tekintettel arra, hogy ajánlatkérõ tárgyaláson tett nyilatkozatában ezen jogszabályhelyre alapított hivatkozását visszavonta, tudomásul véve, hogy ezen eljárásfajta alkalmazása esetén hirdetmény közzététele kötelezõ.<br>
A Döntõbizottság eljárása során észlelte, hogy az ajánlatkérõ által elkészített ajánlati felhívás maradéktalanul nem felel meg a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésében foglalt elõírásoknak. Az ajánlati felhívás 9. sz. melléklet 9. pontjában foglalt elõírást nem tartalmazta azaz ajánlatkérõ nem határozta meg az ajánlattevõnek a szerzõdés teljesítésére alkalmassá, illetve alkalmatlanná minõsítés szempontjait. Az ajánlati felhívás továbbá az ajánlatok elbírálásának szempontjait nem a Kbt. 34. § (4) bekezdése szerint tartalmazta, azaz ajánlatkérõ nem határozta meg a részszempontonként az azok súlyát meghatározó szorzószámokat, a részszempontok szerinti tartalmi elemek során adható pontszám alsó és felsõ határát, illetõleg az értékelés módszerét.<br>
A Döntõbizottság e körben a jogszabálysértés megállapításától kizárólag arra tekintettel állt el, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárás esetén, ajánlati felhívás készítése nem kötelezõ és ajánlatkérõnek ezen jogalapra tekintettel az eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 3.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>