<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3212)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.36/12/2002.<br>
<br>
Tárgy: a Veszprémber Rt. jogorvoslati kérelme a Fejér Megyei Szent György Kórház ellen közbeszerzési eljárás mellõzése miatt.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Veszprémi Beruházási, Vállalkozási és Befektetési Rt. (8200 Veszprém, Radnóti út 2/A, képviseli: Takácsné dr. Kovács Éva ügyvéd, 8200 Veszprém, Radnóti út 2/A., a továbbiakban: kérelmezõ) jogorvoslati kérelmét, melyet a Fejér Megyei Szent György Kórház (8000 Székesfehérvár, Seregélyesi út 3., képviseli: dr. Váradi Klára jogtanácsos, a továbbiakban: kérelmezett) ellen nyújtott be a közbeszerzési eljárás mellõzése miatt, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Fejér Megyei Önkormányzat az Országgyûlés által elfogadott 2000. évi címzett támogatásokról szóló LXXXVI. törvény alapján a Fejér Megyei Szent György Kórház rekonstrukciója megvalósítására 1 447 000 000 Ft beruházási összeget állapított meg, amelybõl a saját erõ 100 millió forint, az igényelt és megítélt támogatás pedig 1 347 000 000 Ft.<br>
A beruházás vonatkozásában az igényelt támogatás<br>
4 éves ütemezésben került meghatározásra 2000-2003-ig terjedõ idõszakban.<br>
Az önkormányzat 2001. évi kérelme szerinti módosított mûszaki tartalommal, de az összegszerûség változatlanul hagyásával a 2001. évi XCIV. törvény 3. számú mellékletével a címzett támogatás módosításra került.<br>
A Fejér Megyei Önkormányzat 2001. december végén hozott közgyûlési határozatával úgy döntött, hogy a beruházói jogokat átadja a Fejér Megyei Szent György Kórház (kérelmezett) részére.<br>
Kérelmezett 2001. december 22-én megbízási szerzõdést kötött a Belváros-Lipótváros Beruházó Kft.-vel (Bliber Kft.) a Fejér Megyei Szent György Kórház rekonstrukciójának IV. ütemével kapcsolatos lebonyolítási feladatokra, melynek tárgya a tender és kiviteli tervdokumentáció elkészítésére vonatkozó meghívásos közbeszerzési eljárás, a kivitelezési munkákra vonatkozó nyílt, elõminõsítéses közbeszerzési pályázat lefolytatása, valamint a beruházás kivitelezése folyamán a lebonyolítói teendõk ellátása az utó-felülvizsgálati eljárás sikeres befejezéséig (mûszaki ellenõri tevékenység kivételével).<br>
A szerzõdés 5. pontja szerint a szerzõdésben foglalt feladatok teljesítéséért kérelmezett 5 M Ft + 25% áfa díjazást fizet a Bliber Kft.-nek oly módon, hogy 1,5 M Ft jár a közbeszerzési eljárások befejezése után, 1,5 M Ft a beruházás megvalósulásának 50%-os készültségi szakaszában, 1,5 M Ft a mûszaki átadás-átvételi eljárás lezárását követõen, míg 500 E Ft végszámla, az utó-felülvizsgálati eljárás sikeres lezárását követõen.<br>
Fenti szerzõdés megkötését követõen kérelmezett 2002. január 9-én részvételi felhívást tett közzé a Közbeszerzési Értesítõ 2. számában elõminõsítéses eljárás megindítására (10450/2001.) a Fejér Megyei Szent György Kórház IV. ütem rekonstrukciójának generálkivitelezésben történõ megvalósítása tárgyában, amelyben a lebonyolító személyét is megjelölte.<br>
Kérelmezõ 2002. január 24-én jogorvoslati kérelemmel fordult a Döntõbizottsághoz, melyet felhívásra hiánypótlás keretében 2002. február 1-jén kiegészített. Ebben kérte, hogy a Döntõbizottság állapítsa meg a jogsértést a közbeszerzési eljárás jogtalan mellõzése miatt, szabjon ki bírságot a jogsértõvel szemben, és marasztalja egyben kérelmezettet a költségekben is.<br>
Kérte továbbá az ügyben tárgyalás tartását.<br>
Indoklásként azt adta elõ, hogy a kérelmezett beszerzése, azaz a IV. ütem rekonstrukció megvalósítása összesen 1 447 000 000 Ft beruházási összegbõl, ezen belül 1 347 000 000 Ft központi állami támogatás igénybevételével valósul meg 2000-2003-ig négyéves ütemezéssel. Elõadta azt is, hogy a Fejér Megyei Közgyûlés mint korábbi ajánlatkérõ 2001-ben módosította a mûszaki tartalmat. A Közbeszerzési Értesítõ 2002. január 9-i számában közzétett részvételi felhívásból értesült arról, hogy kérelmezett ezt megelõzõen közbeszerzési eljárást mellõzve szerzõdést kötött a Bliber Kft.-vel a lebonyolítói feladatok elvégzésére. A támogatást nyújtó határozat nem határozza meg a támogatott elemeket, így a teljes feladatra - valamennyi azzal kapcsolatos beszerzésre - közbeszerzési eljárást kell lefolytatni. Azt is nyilatkozta, hogy a számviteli törvény szerint a beruházás fogalma magában foglalja a kapcsolódó tevékenységeket is, így például a lebonyolítást, a mûszaki ellenõrzést is. Véleménye szerint ezek mindegyikére közbeszerzési eljárásokat kell lefolytatni. Ügyfélképessége alátámasztására becsatolta a saját cégkivonatát, mely szerint a lebonyolítás, mûszaki ellenõrzés terén a szerzõdés teljesítésére alkalmas, ezért jogos érdekét sérti a közbeszerzési eljárás mellõzése. Ennek kapcsán elõadta azt is, hogy a lebonyolítási munkák egy részére érvényes szerzõdése van a korábbi ajánlatkérõvel, nevezetesen a Fejér Megyei Önkormányzattal ugyanezen rekonstrukciós munkákra.<br>
Kérelmét a tárgyaláson változatlanul fenntartva a kérelmezett írásos észrevételét megismerve még az alábbiakat nyilatkozta:<br>
A Fejér Megyei Önkormányzattal korábban már szerzõdést kötött a lebonyolításra ezen beruházás teljes körére vonatkozóan. E szerzõdést szabályos közbeszerzési eljárást követõen kötötték meg.<br>
A Döntõbizottsághoz becsatolt szerzõdés alapján a teljesítés ellenértékeként 23 592 920 Ft + áfa megbízási díj illette volna meg a tervezett beruházás 1,3 milliárd forint összegû bekerülési költségét figyelembe véve. Azt is nyilatkozta, hogy álláspontja szerint a mérnöki szolgáltatások közül a mûszaki ellenõrzés és a lebonyolítás kétségkívül összevonandó. Ennek alátámasztására hivatkozott az általa a korábban a Fejér Megyei Önkormányzattal kötött szerzõdésre. Elõadta azt is, hogy e szerzõdést korábban az önkormányzattal négyéves idõtartamra megosztva kötötték meg, így ennek megfelelõen az egy évre jutó maximális ellenszolgáltatás kifizetése évenként mintegy 25%-ban jelölhetõ meg, és 2001-tõl 2004-ig volt ütemezve.<br>
Indítványozta azt is a tárgyaláson, hogy a Döntõbizottság vizsgálja meg a kérelmezettnek a Bliber Kft.-vel kötött szerzõdését is.<br>
Kérelmezett írásos észrevételében, melyet a tárgyaláson változatlanul fenntartott, kérte a megalapozatlan jogorvoslati kérelem elutasítását.<br>
Ennek alátámasztásául úgy nyilatkozott, hogy a kórházrekonstrukció IV. ütemének megvalósítására 2002. január 9-én kezdett közbeszerzési eljárást. Ezt megelõzõen 2001. december 22-én kötött szerzõdést a Belváros-Lipótváros Beruházó Kft.-vel a közbeszerzési eljárás lebonyolítására.<br>
A szerzõdési érték alapján számított értékhatár alatti beszerzésre nem volt kötelezõ a közbeszerzésekrõl szóló - többször módosított - 1995. évi XL. törvény (a továbbiakban: Kbt.) szerinti eljárás folytatása. Elõadta azt is, hogy mint ajánlatkérõ, nem mint támogatásban részesített, hanem a Kbt. 1. § a) pontja alapján esik a törvény személyi hatálya alá, ezért a Kbt. alkalmazása nem a támogatási összegtõl és a támogatáshoz fûzött feltételektõl függ.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. §-a</a> szabályozza a becsült érték számítása során alkalmazandó három feltételt, melyek közül kettõ nem teljesül, mivel kizárt az egy ajánlattevõvel való szerzõdéskötés, valamint nem azonos a beszerzések rendeltetése. Erre tekintettel a lebonyolítás és a generálkivitelezés nem összevonandó beszerzések. Azt is nyilatkozta, hogy nem a támogatásból, hanem saját költségvetésébõl finanszírozza a Bliber Kft. lebonyolítói tevékenységét.<br>
Tárgyaláson azt is nyilatkozta, hogy 2001 decemberében kapott a megyei önkormányzat - a módosított igényeknek megfelelõen - támogatást a már módosított tervekre és ezt követõen a Fejér Megyei Önkormányzat adta át a kérelmezett részére a teljes lebonyolítással kapcsolatos feladatokat, aminek keretében a rekonstrukció befejezésének vége 2003. év végérõl nem tolódott el. Határozottan nyilatkozatot tett arra vonatkozóan, hogy a kérelmezett a saját költségvetésébõl kötötte meg a szerzõdést a Bliber Kft.-vel, és nem a céltámogatással kapcsolatos összegbõl kívánja azt kifizetni, tekintettel arra, hogy annak felhasználásához négy aláírásra lenne szüksége.<br>
A tárgyaláson azt is nyilatkozta, hogy a továbbiakban a rekonstrukcióval kapcsolatos beszerzéseket minden esetben közbeszerzési eljárás keretében fogják megejteni, aminek lebonyolítója a Bliber Kft. lesz.<br>
Az ügyben érdekelt Bliber Kft. írásos észrevételében közölte, hogy álláspontja szerint az általuk megkötött szerzõdés értékhatár alatti, ezért nem tartozik a Kbt. hatálya alá. Véleménye szerint a kérelmezõ által hivatkozott, az államháztartásról szóló törvény visszautal a Kbt.-re, amikor azt mondja, hogy abban az esetben kell közbeszerzési eljárást lefolytatni, ha a Kbt.-ben elõírt feltételek fennállnak. Az építési beruházás fogalmát a Kbt. határozza meg, és álláspontja szerint ebben a lebonyolítást nem sorolja fel a törvény, így ilyen szempontból sem tartozik annak hatálya alá a korábbi szerzõdésük. Elõadta azt is, hogy a szerzõdés - amit megkötöttek az ajánlatkérõvel - a mûszaki ellenõrzési tevékenységre nem terjedt ki. Alapvetõen a közbeszerzési eljárások lebonyolítása, illetve kisebb részben a számlával kapcsolatos teendõk intézése tartozik a feladatuk közé. Elõadta azt is, hogy a szerzõi jogokra és az összeférhetetlenségi szabályokra tekintettel a tervezést nem lehet egybeszámítani az egyéb mérnöki szolgáltatásokkal.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem megalapozatlan az alábbiak miatt:<br>
A Döntõbizottságnak a jogorvoslati eljárás keretében azt kellett elsõdlegesen vizsgálnia, hogy a kérelmezett mint közbeszerzési eljárásra kötelezett, az adott szolgáltatás beszerzése során köteles volt-e a Kbt. szabályainak alkalmazására, a beszerzett szolgáltatás értékénél figyelembe vette-e annak becsült értékét. Az is a vizsgálat tárgya volt, hogy kérelmezett nem bontotta-e a beszerzést jogsértõ módon részekre és jogszerûen mellõzte-e a közbeszerzési eljárást az adott tárgyban.<br>
A rendelkezésére álló iratok és a felek egybehangzó nyilatkozata alapján a Döntõbizottság kétséget kizáróan megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1 § (1</a>) bekezdés a) pontja alapján a kérelmezett a törvény hatálya alá tartozó alanynak tekintendõ, mivel az (1) bekezdés a) pontja úgy rendelkezik, hogy a Kbt. hatálya alá tartozik a települési önkormányzat költségvetési szerve. Ebbõl következõen a beszerzéseire rendelkezésre álló forrás (támogatás) vizsgálata irreleváns.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdésének elsõ fordulata azt a kógens szabályt tartalmazza, hogy az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti mértéke a beszerzés megkezdésekor külön meghatározott összeget eléri, vagy meghaladja (a továbbiakban: közbeszerzés) köteles e törvény szabályai szerint eljárni.<br>
A fentebb hivatkozott szabályban megjelölt 4. § (1) bekezdése azt tartalmazza, hogy a beszerzés értékén a beszerzés megkezdésének idõpontjában annak tárgyáért általában kért, illetve kínált - általános forgalmi adó nélkül számított, a (2)-(6) bekezdésben és az 5. §-ban foglaltakra tekintettel meghatározott - legmagasabb összegû ellenszolgáltatást kell érteni (a továbbiakban: becsült érték).<br>
Ugyanezen paragrafus (5) bekezdése szerint a Kbt.-t kell alkalmazni az idõszakonként visszatérõ, határozatlan vagy egy évnél hosszabb idõre kötött szerzõdés alapján megvalósuló közbeszerzés esetén, ha az egy évre számított ellenszolgáltatás összege eléri az értékhatárt.<br>
A kérelmezõ által vitatott szerzõdéskor hatályos Kbt. szerint a szolgáltatás esetén az értékhatárt a törvény 9 M Ft-ban határozta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) és (2) bekezdése úgy rendelkezik, hogy:<br>
"(1) Tilos e törvény megkerülése céljából a közbeszerzést a (2) bekezdésbe ütközõ módon részekre bontani.<br>
(2) A becsült érték kiszámítása során mindazon árubeszerzések vagy építési beruházások, vagy szolgáltatások értékét egybe kell számítani, amelyek<br>
a) beszerzésére egy költségvetési évben kerül sor [a 4. § (6) bekezdése szerinti eset kivételével], és<br>
b) beszerzésére egy ajánlattevõvel lehetne szerzõdést kötni, továbbá<br>
c) rendeltetése azonos vagy hasonló, illetõleg felhasználásuk egymással összefügg."<br>
A fenti rendelkezéseket megvizsgálva és összevetve a történeti tényállással a Döntõbizottság a felek által sem vitatottan és dokumentumokkal alátámasztottan kétséget kizáróan megállapította, hogy az adott beruházásra - nevezetesen a kórház IV. ütem rekonstrukciójával kapcsolatos feladatokra - a kérelmezettnek 1 447 000 000 Ft összeg áll rendelkezésére, melyet 2001-2003 között kell felhasználnia olyan kitétellel, hogy az esetleges utóellenõrzéseket még 2004-ben is el kell végezni, illetve annak ellenértékét a szolgáltatást végzõ részére átutalni. A beruházás megvalósításához kapcsolódó mérnöki szolgáltatások tehát legkevesebb három, legfeljebb négy éven keresztül zajlanak.<br>
A mérnöki szolgáltatások közé tartoznak a beruházás megvalósítása érdekében szükséges különbözõ közbeszerzési eljárások lefolytatása, a beruházás mûszaki-pénzügyi lebonyolítása, a mûszaki ellenõri teendõk ellátása és a még szükséges tervezési feladatok teljesítése. A jelen ügyben a Döntõbizottság elfogadta ajánlatkérõ álláspontját abban a tekintetben, hogy a tervezési munkák teljesítését - szerzõi jogokra figyelemmel - nem kell az egyéb mérnöki szolgáltatásokkal egybeszámítani, mert azokra egy ajánlattevõvel nem lehet szerzõdést kötni.<br>
A fentiekben felsorolt egyéb mérnöki szolgáltatásokat azonban a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdés szabályai szerint a becsült érték kiszámítása során egybe kell számítani, ugyanis azokra egy ajánlattevõvel akár egyetlen szerzõdést is lehet kötni. Ez a gyakorlatban teljesen általános megoldási forma, továbbá a kérelmezõ által bemutatott korábbi szerzõdés alapján is megállapítható, hogy a (2) bekezdés b) pontjára való kérelmezetti hivatkozás nem helytálló, hisz az adott beszerzés esetén egy ajánlattevõvel lehetett szerzõdést kötni a közbeszerzési eljárások lebonyolítása és a beruházás mérnöki és mûszaki ellenõri teendõinek ellátásra. Sõt ez a szerzõdés a becsült érték számításában is figyelembe vehetõ.<br>
A Döntõbizottság, figyelembe véve a kérelmezõ által kötött szerzõdést, mely a változatlan összegû fedezet esetén nettó 23 591 920 Ft ellenszolgáltatást tartalmazott, megállapítható, hogy ez az összeg megfelel a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>1) bekezdésében meghatározott a beszerzés megkezdésének idõpontjában annak tárgyában általában kínált általános forgalmi adó nélkül számított ellenszolgáltatásnak, azaz becsült értékének, az akkori beruházási érték 1,8%-a körüli volt, ami a gyakorlatban szokásos értékként is elfogadható.<br>
A beruházás korrigált értéke most 1 447 000 000 Ft, amire vetítve az 1,8%-os díjat, azaz 26 M Ft-ot tesz ki.<br>
A Döntõbizottság ez utóbbit tekintette a reálisan számítható maximális becsült értéknek az összevonandó mérnöki szolgáltatások vonatkozásában.<br>
A Döntõbizottság, tekintettel a Kbt. fentebb hivatkozott 4. § (5) bekezdésére is, miszerint az egy évnél hosszabb idõre kötött szerzõdés alapján megvalósuló beszerzés esetén az egy évre számított ellenszolgáltatás összege elérése esetén köteles az ajánlatkérõ (jelen esetben kérelmezett) a Kbt. szabályait alkalmazni, megállapítható, hogy az elõbbi legmagasabb összegû ellenszolgáltatást elosztva három évre, annak értéke nem éri el a törvény szerint megkívánt 9 M Ft-os éves összeget. E tényt erõsíti az is, hogy a beszerzés végleges befejezése - tekintettel az utóellenõrzésekre - valójában négy év alatt bonyolódik, ezért a három évvel számolt összeg évi viszonylatban tovább is csökken.<br>
Az elõzõekben írt okfejtés alapján a Döntõbizottság álláspontja, hogy kérelmezett nem volt köteles a Bliber Kft.-vel kötött szerzõdést megelõzõen közbeszerzési eljárás lefolytatására.<br>
A fenti indokok alapján a Döntõbizottság megállapította, hogy a jogorvoslati kérelem megalapozatlan, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 11.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>