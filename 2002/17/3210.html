<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3210)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.74/8/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az Ifjúsági és Sportminisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85, a továbbiakban: Döntõbizottság elnöke) által az Ifjúsági és Sportminisztérium Miniszteri Biztos Hivatala (1065 Budapest, Bajcsy-Zs. út 57., képviseli: dr. Mátrai Ferenc ügyvéd, 1066 Budapest, Teréz krt. 46., a továbbiakban: ajánlatkérõ) "a Budapest Sportcsarnok helyszínén felépülõ többcélú rendezvénycsarnokhoz kapcsolódó parkoló, emelt szintû városi tér és egyéb létesítmények beruházási tevékenységével kapcsolatos mérnöki tanácsadói tevékenység ellátása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
A tûzvészben megsemmisült Budapest Sportcsarnok helyett építendõ új rendezvénycsarnok megépítése a Kormány döntése alapján magántõke bevonása útján történik meg. Ajánlatkérõ és a Bouygues Batiment nevû francia vállalat megalapította a Rendezvénycsarnok Ingatlanfejlesztõ és Kezelõ Rt.-t a beruházás megvalósítására. A beruházást építtetõként a Rendezvénycsarnok Rt. hajtja végre. A beruházás idõszakában ajánlatkérõ 5 M Ft tõkejuttatást bocsát a Rendezvénycsarnok Rt. rendelkezésére részvényjegyzés útján, míg a francia cég mintegy 7,7 M eurót bocsát tõkeemelés útján a társaság rendelkezésére. A finanszírozáshoz szükséges további pénzeszközöket a Rendezvénycsarnok Rt. hitel formájában veszi igénybe, amely hitel visszafizetéséért a Magyar Állam kezességet vállal. A Budapest Csarnok felépítését a Bouygues Batiment és a Bouygues Hungária Kft. által alkotott konzorcium végzi.<br>
A kivitelezést követõen az új csarnok üzemeltetését a Rendezvénycsarnok Rt. és a Bouygues Batiment egy magyarországi leányvállalata között kötött szerzõdés értelmében az Aréna Üzemeltetõ Rt. látja el 20 évig. Ajánlatkérõt évente 20 ingyen eseménynap illeti meg, amely alapján ezeken a napokon ingyen használhatja a csarnokot. Hosszú távon tõkeemelések folytán ajánlatkérõ a Rendezvénycsarnok Rt. többségi tulajdonosa lesz. Az állami kezességvállalás folytán ajánlatkérõnek érdeke fûzõdik ahhoz, hogy a beruházás az elvárásoknak megfelelõen történjen.<br>
Ezen indokokból adódóan ajánlatkérõnek jelentõs érdekei fûzõdnek a projekt megvalósításához, a kivitelezés ellenõrzéséhez. E feladatok ellátására kíván ajánlatkérõ mérnök tanácsadói szolgáltatást igénybe venni.<br>
A korábban lefolytatott közbeszerzési eljárás eredményeként a beruházás elsõ fázisa tekintetében a Consultant Építési Szakértõ és Tanácsadó Mérnöki Iroda Kft. végzi ezt a szolgáltatást.<br>
A beruházás két fázisra oszlik, elsõ fázisa maga a csarnok megépítése, míg a második fázisban a jogszabály által elõírt parkolólétesítmény és a csarnok környezetének átfogó rendezése történik meg.<br>
Az érintett felek között 2001. augusztus 5-én létrejött tervezési és építési szerzõdés részletesen szabályozta a beruházás elsõ fázisával kapcsolatos jogokat és kötelezettségeket. E szerzõdésben azonban a második fázis mûszaki tartalma az ehhez kapcsolódó jogok és kötelezettségek még nem kerülhettek szabályozásra. A második fázis tekintetében a szerzõdéskötés alapvetõen attól függött, hogy milyen források fognak e tekintetben a rendezvénycsarnok rendelkezésére állni, és ebbõl következõen milyen mûszaki tartalommal valósul meg a második fázis.<br>
Ugyanakkor a felek a Tervezési és Építési Szerzõdés 4-es pontjában megállapodtak, hogy amennyiben bizonyos feltételek 2002. március 1-jéig teljesülnek, így a pénzügyi források és a kivitelezéshez szükséges ingatlanok rendelkezésre állnak, és az építési engedély kiadásra kerül, úgy a második fázis kapcsán elvégzendõ munkákat is elvégzi a kivitelezõ, az elsõ fázis befejezésére elõírt határidõig, azaz 2002. december 15-ig.<br>
A beruházás második fázisa ajánlatkérõ eredeti szándékait jelentõsen meghaladó tartalommal fog megvalósulni, egy nagy kiterjedésû, emelt szintû városi tér kerül kialakításra, amelynek a finanszírozása jelentõs összegeket igényel. A finanszírozás állami kezességvállalás mellett felveendõ hitel útján történik.<br>
A Kormány 1128/2001. (XII. 10.) Korm. határozatában vállalt készfizetõ kezességet a második fázis munkálataira felveendõ hitelre. A második fázishoz szükséges ingatlanok tekintetében 2002. január 8-án elõszerzõdés jött létre a Zuglói Önkormányzat és a Rendezvénycsarnok Rt. között az érintett telkek megvásárlására. Bár az építési engedély kiadására még nem került sor, az engedélyezési tervek 2002. január folyamán elkészültek, és az építési engedély kiadási kérelem elbírálása jelenleg folyamatban van. Az eddigi építési engedélyek már utaltak a második építési fázisra.<br>
A rendezvénycsarnok építésére korábban kiadott 8/239/25/2001. sz. határozat 85. pontja ugyanis elõírta, hogy az 1200 parkolóhelyet a létesítmény környezetében a használatbavételi engedélyezési eljárásig meg kell építeni külön építési engedély alapján.<br>
A 2001. október 1-jén kelt módosított építési engedély 54. pontja ezen elõírást megismételte.<br>
Ennek alapján ajánlatkérõ 2002 januárjában került olyan helyzetbe, hogy megalapozottan bízhatott abban, hogy a második fázis megvalósítására sor kerül, illetve ezen idõpontra tisztázódott a második fázis mûszaki tartalma. Tekintettel arra, hogy a második fázisban megépítendõ emelt szintû gyalogos tér és parkolólétesítmény nélkül maga a csarnok sem kaphat használatbavételi engedélyt, ezért a második fázis határidõben történõ befejezése elsõrendû feladat.<br>
A fentiek alapján ajánlatkérõ számára rendkívüli sürgõsséget indokoló körülménnyé vált, hogy a tervezés, építési szerzõdés módosításának letárgyalásához és a beruházás folyamatos figyelemmel kiséréséhez megfelelõ szakértelmû, a projektet ismerõ mûszaki tanácsadó mihamarabb a rendelkezésre álljon.<br>
Ezen elõzmények után ajánlatkérõ 2002. január 28-án közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapítottan, melyrõl a Döntõbizottság elnökét szabályszerûen értesítette.<br>
A Döntõbizottság elnöke részére megküldött tájékoztató levélben ajánlatkérõ az eljárásfajta választásának jogalapját azzal indokolta; hogy a beszerzés tárgyát képezõ kapcsolódó létesítmények finanszírozására vonatkozó pótlólagos kormányzati kezességvállalásról a 1128/2001. (XII. 10.) Korm. határozat döntött.<br>
Ezt követõen kerülhetett sor a beruházás és hitelszerzõdések megkötésére, valamint azok teljesítésére.<br>
A létesítményeket a Budapest Sportcsarnok beruházásával egy idõben kell megvalósítani, tekintettel arra, hogy a Budapest Sportcsarnok mûködéséhez és rendeltetésszerû üzemeltetéséhez az új városi köztér és parkolók megépítése elengedhetetlenül szükséges. A Budapest Sportcsarnok építésének befejezési és átadási határideje 2002. december 15.<br>
A rendelkezésre álló rövid határidõk alapján más eljárásfajta alkalmazására nincs lehetõség. Ajánlatkérõ ajánlattételre a Consultant Építési Szakértõ és Tanácsadó Mérnöki Iroda Kft.-t hívta fel. Az ajánlati felhívás szerint az ajánlattételi határidõ 2002. február 5., az elsõ tárgyalás idõpontja 2002. február 7.<br>
A Döntõbizottság elnöke 2002. február 12-én kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg.<br>
Ajánlatkérõ érdemi észrevételében és tárgyaláson tett nyilatkozatában kérte a jogorvoslati eljárás megszüntetését. Álláspontja szerint jogszerûen folytatja a közbeszerezési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának feltételei fennállnak, ugyanis a beruházás megvalósításához rövid idõ áll rendelkezésre figyelemmel a 2002. december 15-ig teljesítési határidõt. Korábban a közbeszerzési eljárás nem volt indítható, hiszen nem volt ismert a mûszaki tartalom, illetve a finanszírozás bizonytalan volt.<br>
Ajánlatkérõ fenti kérdések tisztázódása után a közbeszerzési eljárást azonnal megindította.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívül sürgõsség miatt e törvényben elõírt határidõk nem lennének betarthatóak; a rendkívül sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatóak. Bármelyik feltétel hiányának megléte e szakasz jogszerû alkalmazását nem teszi lehetõvé.<br>
A Döntõbizottság a rendelkezésre álló iratok alapján vizsgálta, hogy ezen feltételek fennállnak-e.<br>
Ajánlatkérõ által becsatolt iratok alapján egyértelmûen megállapítást nyert, hogy a beszerzés tárgyának alapjául szolgáló beruházás pénzügyi forrásának biztosítását a 1128/2001. (XII. 10.) Korm. határozat teremtette meg.<br>
A beruházáshoz szükséges ingatlanok tulajdonjogi helyzete 2002. január 8-án kötött elõszerzõdés alapján rendezõdött.<br>
Ezt követõen kerülhetett sor a 2002. január folyamán az engedélyezési tervek elkészítésére az építési engedély kiadása céljából, ennek során tisztázódott a feladat mûszaki tartalma.<br>
Ajánlatkérõ a közbeszerzési eljárás indításával nem késlekedett, hiszen 2002. január 28-án az eljárást megindította.<br>
A beruházás teljesítésére rendelkezésre álló rövid határidõre figyelemmel a 2002. december 15-i teljesítés szükségessége más eljárásfajta alkalmazását nem tette lehetõvé a jelen beszerzés tekintetében.<br>
A 2002. december 15-i teljesítési határidõ pedig kétségkívül az ajánlatkérõtõl független körülmény, hiszen a használatbavételi engedély a sportcsarnok részére csak akkor kerül kiadásra, ha a kapcsolódó létesítmények is elkészülnek.<br>
A rendelkezésre álló iratokból egyértelmûen megállapítható, hogy az elõre nem látható ok, illetve a rendkívüli sürgõs helyzet bekövetkezésében ajánlatkérõ vétlen.<br>
Ennek alapján a Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított ajánlatkérõi eljárás jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra, vagy a folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 7.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>