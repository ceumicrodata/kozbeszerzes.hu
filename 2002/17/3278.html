<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3278)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.72/10/2002.<br>
<br>
Tárgy: a Babati és Társa Kft. jogorvoslati kérelme a MH. Tapolcai Kiképzõ Központ közbeszerzési eljárása ellen.<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Babati és Társa Kft. (9900 Körmend, Sport u. 2.,<br>
továbbiakban: kérelmezõ I.) jogorvoslati kérelmét - melyet a MH. Tapolcai Kiképzõ Központ (8303 Tapolca, Pf. 452, továbbiakban: ajánlatkérõ) 2002. évben szükséges hús és hentesáru beszegzése tárgyú közbeszerzési eljárása ellen indított - a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. november 21-én megjelent számában - többek között - a rendelkezõ részben megjelölt beszerzés tárgyában.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 1-10-ig terjedõ pontszámozással a következõ bírálati részszempontok és hozzájuk rendelt súlyszámok alapján kívánt kiválasztani:<br>
részszempontok	súlyszámok<br>
- ár (a leghosszabb idõre garantált legalacsonyabb ajánlati ártekintendõ a legkedvezõbbnek)	50<br>
- szállítási feltételek (a megrendeléstõl számított legrövidebb idejû és legrugalmasabb szállítás tekintendõ a legkedvezõbbnek)	26<br>
- fizetési feltételek (a megadotthoz képest legnagyobb rugalmasságot engedõ tekintendõ a legkedvezõbbnek)	24<br>
Az ajánlattételi határidõre a kérelmezõ, a Pápai Hús Rt., a Pick Szeged Rt., a Ringa Húsipari Rt. és a Gyulai Húskombinát Rt. nyújtott be ajánlatot.<br>
Ajánlatkérõ a 2002. január 28-án tartott eredményhirdetésen a Pápai Hús Rt. ajánlatát hirdette ki nyertesnek, vele a szerzõdést 2002. február 7-én megkötötte.<br>
Kérelmezõ február 11-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõ eljárást lezáró döntését, álláspontja szerint ajánlatkérõ nem tisztázta elõre, hogy a leghosszabb idõre garantált ár milyen pontszámban fog részesülni. Ezért nem meggyõzõ az az értékelés, hogy a nyertes egy év idõtartamra garantált 59 666 460 Ft-os ajánlata 9,5 pontot, az õ negyedévre garantált 50 641 500 Ft-os ajánlata 6,25 pontot kapott.<br>
Kérte a jogsértés megállapítását, és ajánlatkérõ eljárást lezáró döntésének megsemmisítését.<br>
Ajánlatkérõ észrevételében és a jogorvoslati eljárásban tartott tárgyaláson kérte a kérelem elutasítását, állította, hogy az értékelést a felhívásban elõre meghatározott módon végezte.<br>
Elõadta, hogy számára fontos volt az ártartás idõtartama, hiába volt kérelmezõ ára a legalacsonyabb, ha azt csak negyedévig tartja fenn, ugyanis az azt követõen eszközlendõ áremelések lehetõsége folytán a kérelmezõ ára meg fogja haladni a nyertesnek az ajánlattétel idõpontjában ugyan magasabb, de a szerzõdéses idõszak alatt végig fenntartott árát.<br>
A legalacsonyabb árat tartalmazó kérelmezõi ajánlatra az árat illetõen 10 pontot adott, de mivel ezt az árat kérelmezõ csak negyedévig vállalta tartani, ezen részszempont másik elemére az egyéves ártartást vállaló ajánlatokhoz viszonyítva 2,5 pont járt. A 10 pont és a 2,5 pont számtani átlaga, 6,25 pont illette meg kérelmezõt az elsõ részszempontra.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban eddig keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
Kérelmezõ az elsõ részszempont értékelését vitatta, ezért a Döntõbizottság ajánlatkérõ értékelését e tekintetben vizsgálta.<br>
Az ajánlati felhívás értelmében az elsõ részszempont lényegében két összetevõbõl (alszempontból) állt: az ár és az ártartás mértékébõl.<br>
Kérelmezõ a jogorvoslati kérelmében kifogásolta, hogy ajánlatkérõ nem közölte a kiírásban, hogy az ártartás mértéke milyen jelentõsséggel bír, milyen súllyal esik majd latba az értékelésnél.<br>
A Döntõbizottság nem fogadta el kérelmezõ kifogását. Ajánlatkérõ a felhívásban az értékelés tekintetében a két alszempont jelentõsége között nem tett különbséget, e ténybõl értelemszerûen következik, hogy közvetetten azonos jelentõségûeknek határozta meg azokat.<br>
Ajánlatkérõ mindkét alszempontot külön-külön pontozta. A részszempont pontszáma a két alszempont "munkapontszámainak" (részpontszámainak) számtani átlaga lett.<br>
Az elsõ részszempont körébe tartozó ajánlati elemek és pontszámaik:<br>
Pápai Hús Rt.<br>
- ár	59 660 460 Ft<br>
- részpont	8<br>
- ártartás	1 év<br>
- részpont	10<br>
- átlag	9<br>
Pick Szeged Rt.<br>
- ár	65 025 140 Ft<br>
- részpont	7<br>
- ártartás	1 év<br>
- részpont	10<br>
- átlag	8,5<br>
Gyulai Húskombinát<br>
- ár	65 329 600 Ft<br>
- részpont	6<br>
- ártartás	1 év<br>
- részpont	10<br>
- átlag	8<br>
Kérelmezõ<br>
- ár	50 641 500 Ft<br>
- részpont	10<br>
- ártartás	1/4 év<br>
- részpont	2,5<br>
- átlag	6,25<br>
Ringa Húsipari Rt.<br>
- ár	59 973 600 Ft<br>
- részpont	9<br>
- ártartás	1/4 év<br>
- részpont	2,5<br>
- átlag	5,75<br>
A táblázatból megállapítható, hogy az egyes alszempontokra adott pontszámok arányosan tükrözik az ajánlatok tartalmi elemei közötti különbségeket, a pontozás számtanilag is következetes és helytálló.<br>
A Döntõbizottság megállapította, hogy ajánlatkérõ értékelése a kérelem tárgyát képezõ részszempontból helytálló volt, ezért a jogorvoslati kérelmet megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2002. március 18.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>