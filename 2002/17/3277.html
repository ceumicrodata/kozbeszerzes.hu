<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3277)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.56/14/2002.<br>
<br>
Tárgy: a Magyar Építõ Rt. jogorvoslati kérelme a BM Költségvetési és Gazdasági Fõosztály közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Építõ Rt. (1149 Budapest, Pillangó u. 28., képviseli: dr. Tarjáni Ilona ügyvéd, 1149 Budapest, Pillangó u. 28., továbbiakban: kérelmezõ) jogorvoslati kérelmét, melyet a BM Költségvetési és Gazdasági Fõosztály (1903 Budapest, Postafiók 314., nevében és megbízásából eljár: BM Beszerzési és Kereskedelmi Építési-Beruházási Igazgatóság 1124 Budapest, Németvölgyi út 41. 5. ép., továbbiakban: ajánlatkérõ) a "Bp. V., Mérleg u. 1. sz. alatt, meglévõ hagyományos szerkezetû összesen kilenc szintszámú mûemlék jellegû épület II. ütemének (II. szinttõl a IV. szintig) átalakítási, teljes külsõ-belsõ rekonstrukciós munkái (9070 m2 nettó összes szintterület)" tárgyú közbeszerzési eljárása ellen benyújtott, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. november 21-i számában részvételi felhívást tett közzé nyílt elõminõsítéses eljárás megindítására 8619/2001 lajstromszám alatt a rendelkezõ részben meghatározott közbeszerzési tárgyban.<br>
A részvételi felhívás 9. pontjában a résztvevõk pénzügyi, gazdasági és mûszaki alkalmassága igazolására szolgáló adatok és tények körét írta elõ ajánlatkérõ az alábbiak szerint:<br>
A 9. b) pont elsõ francia bekezdése szerint a mûszaki alkalmasság igazolható:<br>
- a tárgyévet megelõzõ (1998-1999-2000) megvalósított (elkezdett és befejezett) legjelentõsebb építési, átalakítási, rekonstrukciós munkáinak ismertetésével (legalább az ellenszolgáltatás összege, a kezdési és befejezési határidõ, a szerzõdést kötõ másik fél megnevezésével).<br>
A felhívás 10. a) pontjában meghatározta a részvételre jelentkezõk alkalmasságának elbírálási szempontjait.<br>
A felhívás 10. b) pont 4. francia bekezdésben ajánlatkérõ meghatározta azt, hogy a szerzõdés teljesítésére alkalmatlannak minõsíti azt a jelentkezõt, aki "a tárgyévet megelõzõ 3 évi idõszakban megvalósított építési, átalakítási, rekonstrukciós munka jellegû és legalább egy bruttó 1,5 Mrd Ft nagyságrendû mûemléki jellegû épületben végzett referenciamunkával nem rendelkezik."<br>
Ajánlatkérõ dokumentációt is bocsátott a jelentkezõk részére, melyben a benyújtandó részvételi jelentkezések tartalmi és formai követelményeit írta elõ. A segédlet 2. a) pontja alatt felsorolta a referenciamunkák ismertetésének módját, az abban elvárt adatokat (létesítmény megnevezése, címe, jellege, megrendelõ adatai, a beruházás költsége és a kivitelezés ideje), továbbá elõírta, hogy a referenciamunkák bemutatásával meg kell jelölni, hogy mely munkát végezte mûemlék jellegû épületen. Lehetõvé tette még a felsorolt szempontokon túlmenõen bármilyen egyéb dokumentum csatolását a referenciák bemutatására, pld. fotók, építtetõi nyilatkozatok stb.<br>
A részvételi jelentkezés határidejéig, 2001. december 17-ig, 7 db jelentkezés érkezett. Jelentkezést nyújtott be- kérelmezõn kívül - a ZÁÉV Rt., a MASZER Rt., a Közületépítõ Rt., az OTP Ingatlan Rt., a KÉSZ Kft., valamint a HÉROSZ Rt.<br>
A jelentkezéseket bizottság értékelte.<br>
A részvételi szakasz eredményhirdetése 2002. január 15-én, halasztott idõpontban volt, melyen a következõ eredményt hirdették ki: a Középületépítõ Rt.-t alkalmasnak minõsítették, az összes többi jelentkezõ a részvételi felhívás 10. b) pont 4. francia bekezdésben meghatározott megfelelõ referencia hiánya miatt alkalmatlan.<br>
Kérelmezõ 2002. január 31-én nyújtott be jogorvoslati kérelmet, melyben kérte ajánlatkérõ döntésének megsemmisítését, az eljárás felfüggesztését, valamint ajánlatkérõ költségekben marasztalását.<br>
Kérelme indokolására elõadta, hogy az ajánlatukhoz tartozó tartalomjegyzékben 029-tõl 090 sorszámig terjedõ iratokkal igazolták, hogy megfelelõ referenciákkal rendelkeznek.<br>
A 41. oldalon levõ referenciaigazolás tartalmazza azt az adatot, hogy a Budapest V., Erzsébet tér 9-10. sz. alatti volt "Adria Palota" generálkivitelezését végezték 1999. április és 2000. szeptember hónapok között bruttó 2,4 Mrd + áfa értékben. Errõl a munkáról fotókat is csatoltak. Az épületet a Magyarország mûemlékjegyzéke 15 332 sorszám alatt tartalmazza a Deák Ferenc tér 2. sz. alatti volt Adria Biztosító megnevezésû létesítményként. Véleménye szerint félreértésre az adhatott okot, hogy a Deák Ferenc tér 2. sz. helyett Erzsébet tér 9-10 sz. alatt nevesítették az épületet.<br>
Álláspontjuk szerint ajánlatkérõnek a kellõ gondossággal végzett értékelése során az általuk referenciaként megjelölt épületet a mûemlékjegyzékben meg kellett volna találnia. Így ajánlatkérõ helytelenül jutott arra a következtetésre, hogy kérelmezõ nem rendelkezik megfelelõ referenciamunkával. Kérelméhez csatolt az átalakítási munkákra vonatkozó szerzõdéshez tartozó adatlapot, mely szerint az Erzsébet téren álló mûemlék jellegû, volt Adria Palota épületbõl 5 csillagos Meridien Hotel épül. Majd utólag csatolta az Országos Mûemlék Hivatal 1999. március 23-án kelt 30408/10/99. számú építési-bontási engedélyt megadó határozatát, amely a Budapest, V. kerület Erzsébet tér 9-10. sz. 24446 hrsz. földrészleten álló, 15332 törzsszámú irodaházra vonatkozik.<br>
A 2002. február 26-án megtartott tárgyaláson kérelmezõ szóbeli állítása szerint a helyrajzi számból, illetve a mûemléki jegyzékbõl nagyobb körültekintéssel ajánlatkérõ azonosíthatta volna az épületet.<br>
A Döntõbizottság szóbeli kérdésére válaszolva a kérelmezõ elismerte, hogy a pályázati dokumentációból hiányzik a volt Adria Palotára a mûemléki jelleg megjelölése, és emiatt ebbõl a szempontból nem teljes körû a referenciaigazolása.<br>
Ajánlatkérõ az eljárásban keletkezett iratokat megküldte. Észrevételében elõadta, hogy a segédletben pontosan megadta a referenciamunkák ismertetésének kötelezõ tartalmát és formáját. Kötelezõ elõírás volt a mûemléki jellegû épületen végzett munka megjelölése is. Ezen túl volt lehetõség egyéb dokumentum csatolására a munka részletesebb bemutatására.<br>
Kérelmezõ a jelentkezésben a 030-040. oldalig terjedõen adta meg a referenciáit, a kiírásnak megfelelõ precíz tartalommal, de egyetlen munkánál sem szerepel a mûemléki jelleg megjelölése. Így már a hiány ténye is megalapozza döntésének helyességét.<br>
A 041 oldalon, a kötelezõen elõírtakon túlmenõen benyújtott egyéb dokumentumként csatolt referenciaigazolás sem tartalmazza a mûemléki jelleg megjelölést, továbbá a mûemlékjegyzék sem tartalmazott az Erzsébet tér 9-10. címen mûemlék jellegû épületet.<br>
A tárgyaláson a helyrajzi számra vonatkozó kérelmezõi állításra kifejtette, hogy a helyrajzi szám nem szerepelt a benyújtott pályázati dokumentációban, tehát arra hivatkozni jogosan nem lehet.<br>
Álláspontja szerint kérelmezõ hibázott jelentkezése formai összeállításánál, és ezért a jogorvoslati kérelem elutasítását indítványozta.<br>
Egyéb érdekeltek közül a MASZER Rt., az OTP Ingatlan Rt. és a HÉROSZ Rt. beadványukban a lezajlott közbeszerzési eljárással kapcsolatban érdemi észrevételt nem tettek.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság megállapította, hogy a kérelem alaptalan az alábbiak szerint: Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése alapján elõminõsítéses eljárást folytatott le annak érdekében, hogy a közbeszerzési eljárás további szakaszában ajánlattételre már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése kimondja, hogy a részvételi szakaszt megindító részvételi felhívásban a 44. § (1)-(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése elõírja, hogy a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A Döntõbizottság megállapította, hogy a kérelmezõ jelentkezése kérelmezõ által is elismerten nem tartalmazta teljeskörûen a 9. b) pontja elsõ francia bekezdésében meghatározott mûszaki alkalmasság igazolását, valamint a dokumentáció 2. a) pontjában meghatározottak szerint a megelõzõ 3 évi legjelentõsebb építési beruházásainak hasonló épületekhez kapcsolódó referenciáinak ismertetését.<br>
Kérelmezõ részvételi dokumentációjának 005 sorszámú oldalán a megelõzõ háromévi referenciamunkáknál az ORFK-BRFK-TOP-székházat és a Postabank Invest Rt. megrendelését nevezi meg új épület minõsítéssel. A kiíró ezeket a kiírás értelmében nem minõsíthette megfelelõ referenciáknak.<br>
Kérelmezõ - Referencia címszó alatt - az ajánlata 030-040 oldalán összesen 41 referenciamunkát ismertet a dokumentációban meghatározott adatokkal, melyek közül csak kettõnél tüntette fel, hogy az mûemléki rekonstrukció, de ezek a munkák 1994-96, illetve 1997-ben valósultak meg. Azonban ajánlatkérõ csak az 1998. évtõl kezdõdõen végzett munkákat kívánta értékelni, tehát a korábbi munkákat az értékelésnél nem vehette figyelembe. A vizsgálni kívánt idõszakban megadott munkáknál, egyiknél sincs feltüntetve a mûemléki jelleg.<br>
Kérelmezõ ajánlata 041 sorszámú oldalán - a kötelezõen elõírt szempontokon túlmenõen benyújtható egyéb dokumentumok között - csatolta a Budapest V., Erzsébet tér 9-10. sz. alatti volt "Adria Palota" átalakítása, az itt létesült Hotel Meridien szálloda szerkezeti és építõmesteri munkáinak teljes körû, szakipari és befejezõ munkáinak részbeni kivitelezését igazoló referencialevelet. Ez a referenciaigazolás nem tartalmazza, hogy az épület mûemlék jellegû.<br>
Döntõbizottság megállapította, hogy ajánlatkérõ a rendelkezésére álló ajánlati dokumentációt megvizsgálta, és azt az országos mûemlékjegyzékkel összevetve jutott arra, hogy az Erzsébet tér 9-10. szám alatt mûemlék jellegû épület nincs nyilvántartva.<br>
A Döntõbizottság álláspontja szerint jelentkezõknek a részvételi felhívásból és a dokumentációból tudniuk kellett, hogy a legalább 1,5 Mrd Ft értékû mûemlék jellegû referenciamunka igazolása kiemelt jelentõsséggel bír ezen közbeszerzési eljárás során. Így kérelmezõnek is részvételi jelentkezése összeállítása során a felhívásnak és a dokumentációnak mindenben megfelelõen kellett volna összeállítania pályázati anyagát, és abban a kiírás szerinti helyen, pontos címmel és a mûemléki jellegre utalással szerepeltetnie a részvételi felhívásnak megfelelõ referenciamunkát.<br>
A Döntõbizottság álláspontja szerint kérelmezõ nem igazolta a mûszaki alkalmasságát az ajánlatkérõ elvárásának megfelelõen, ezért a teljesítésre alkalmatlanná minõsítése ajánlatkérõ részérõl jogszerû döntés volt.<br>
Mindezek alapján a Döntõbizottság ajánlatkérõ közbeszerzési eljárásában, illetve az elõminõsítési eljárást lezáró döntésében jogszabálysértést nem állapított meg. Erre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(l) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 13.<br>
<br>
Dr. Szaller Ottó s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>