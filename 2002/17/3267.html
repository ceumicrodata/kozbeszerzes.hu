<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (3267)
</b></h2><FONT size=3><i><u></i></u><br>
<br>
13.K.33.428/2001/3.<br>
<br>
A Fõvárosi Bíróság a Miskolci Vízmû Rt. (3527 Miskolc, József Attila u. 78. ) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.637/9/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében - tárgyaláson kívül - meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek 4000 (négyezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ a Közbeszerzési Értesítõ 2001. július 25-én megjelent 30. számában a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján ajánlati felhívást tett közzé 1 db kotró-rakodó gép beszerzése tárgyában.<br>
A felperes az ajánlati felhívás 9. pontjában közölte, hogy a teljesítést igazoló dokumentumok alapján benyújtott számlát 30 napon belül átutalással egyenlíti ki.<br>
Az ajánlati felhívás 13. a) pontja szerint az ajánlatok elbírálása az összességében legelõnyösebb ajánlat szempontja alapján történik a következõ részszempontok és súlyszámok alapján:<br>
- ajánlati ár	5<br>
- a dokumentációban megkövetelt minimális mûszaki elvárásokhoz képest magasabb, kedvezõbb paraméterek	3<br>
- az ajánlatkérõ által elõírtnál elõnyösebb fizetési feltételek	3<br>
- szervizellátottság minõsége	3<br>
- jogszabályokban elõírtak fölötti garanciális, illetve szavatossági kötelezettségvállalás	2<br>
A 13. b) pont alapján mindegyik részszempontok 1-tõl 10-ig terjedõ pontszámokkal volt értékelhetõ.<br>
A felperes által kiadott dokumentáció az ajánlatokkal szemben támasztott mûszaki követelmények között elõírta Miskolcon vagy Miskolc környékén szervizlehetõség biztosítását.<br>
Az ajánlattételi határidõben a Kuhn Kft., a Terra Hungária Kft., a HUNTRACO Rt. és a POWERED ACCES Hungary Kft. nyújtott be ajánlatot.<br>
A Kuhn Kft. a fizetési feltételek részszempontjára vonatkozóan a gép átadását követõ 60 napon belül egy összegben jelölte meg a vételár megfizetésének idõpontját. A szerviz- és javítási szolgáltatás elvégzését Miskolcra telepített szervizbázisáról, az onnan induló szervizkocsival vállalta.<br>
A POWERED ACCES Hungary Kft. a fizetési feltételek részszempontra ütemezés szerint adta meg ajánlatát a következõ megbontásban: a nettó vételár 50%-a + a teljes áfa a teljesítést követõ 30 napon belül, a nettó vételár 30%-a a teljesítést követõ 60 napon belül, a nettó vételár 20%-a a teljesítést követõ 90 napon belül.<br>
A szervizszolgáltatást a budapesti telephelyén vállalta azzal, hogy a kiszállási díj kedvezményesen egy 60 km-es távolságra lévõ feltételezett szervizállomástól történik meg addig, amíg a vevõ körzetében megnyitja a tervezett szervizállomását.<br>
A HUNTRACO Rt. a vételár megfizetésével kapcsolatban elõírta, hogy azt a teljesítést igazoló dokumentumok alapján benyújtott számla szerint 30 napon belül átutalással kell kiegyenlíteni.<br>
A felperes az eljárás nyertesének a POWERED ACCES Hungary Kft.-t hirdette ki 414 pontszámmal, a második legkedvezõbb - 348 ponttal értékelt - ajánlatot a Kuhn Kft. tette. Az ajánlatok közül a Terra Hungária Kft. ajánlatát érvénytelennek minõsítette.<br>
Az elsõ részszempontnál (ajánlati ár) a nyertes 21 (súlyszámmal megszorozva 105), a kérelmezõ 24 (súlyszámmal megszorozva 120), a HUNTRACO Rt. 15 (súlyszámmal megszorozva 75) pontot kapott.<br>
A második részszempontnál (mûszaki paraméterek) a nyertes 27 (súlyszámmal megszorozva 81) pontot, a kérelmezõ 24 (súlyszámmal megszorozva 72) pontot, a HUNTRACO Rt. 21 (súlyszámmal megszorozva 63) pontot kapott.<br>
A harmadik részszempontnál (fizetési feltételek) a nyertes 30 (súlyszámmal megszorozva 90) pontot, a kérelmezõ 15 (súlyszámmal megszorozva 45) pontot, a HUNTRACO Rt. 15 (súlyszámmal megszorozva 45) pontot kapott.<br>
A negyedik részszempontnál (szervizellátottság minõsége) a nyertes 30 (súlyszámmal megszorozva 90) pontban, a kérelmezõ 21 (súlyszámmal megszorozva 63) pontban, a HUNTRACO Rt. 24 (súlyszámmal megszorozva 72 ) pontban részesült.<br>
Az ötödik részszempontnál (garancia, szavatosság) a nyertes 24 (súlyszámmal megszorozva 48) pontot, a kérelmezõ 24 (súlyszámmal megszorozva 48) pontot, a HUNTRACO Rt. 21 (súlyszámmal megszorozva 42) pontot kapott.<br>
Az eljárásról készült összegzés szerint a nyertes ajánlattevõ a kiírásban szereplõ minden paramétert teljesített, több követelményt magasabb szinten elégített ki, többletként felár nélkül 1 db 400 mm-es kanalat ad. A garanciális szavatossági kötelezettségeit a törvényben meghatározott idõhöz képest kitolta, az elsõ kötelezõ szervizek teljesen ingyenesek. Referenciái jók, összességében a legjobb ajánlatot tette.<br>
A felperes a nyertes ajánlattevõvel a szerzõdést 2001. szeptember 25-én megkötötte.<br>
A Kuhn Kft. (a továbbiakban: kérelmezõ) 2001. október 10-én jogorvoslati kérelmet terjesztett elõ, amelyben a fizetési feltételek és a szervizellátottság minõsége megnevezésû részszempontok pontozását kifogásolva kérte a tender megsemmisítését és új pályázat kiírását.<br>
A fizetési feltételek részszempont körében elõadta, hogy a 30 napos fizetési határidõt vállaló HUNTRACO Rt. ugyanannyi pontszámot kapott, mint õ a 60 napos fizetési határidejére, a nyertes ajánlattevõ pedig 30 pontot kapott, pedig ajánlata nem kedvezõbb.<br>
A szervizellátottság minõsége részszempont vonatkozásában kifejtette, hogy a saját miskolci telephelyérõl végzett szolgáltatás gyorsabb és gazdaságosabb, mint a nyertes által a budapesti telephelyérõl ajánlott teljesítés, de a pontozás ennek ellenkezõjét mutatja, mert a nyertes 30 pontot, míg õ 21 pontot kapott.<br>
Az alperes a 2001. november 15-én kelt D.637/9/2001. számú határozatával a jogorvoslati kérelemnek helyt adva megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, ezért az ajánlatkérõt 1 000 000 Ft bírsággal sújtotta.<br>
Az alperes rámutatott arra, hogy az ajánlati felhívás 13. b) pontjában az ajánlatkérõ 1-10-ig állapította meg az értékelés során részszempontonként adható pontszámok alsó és felsõ határát, azonban - az összegzésbõl kitûnõen - 15 és 30 között adott pontszámokat, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Az alperes az ajánlatkérõ által elõírtnál elõnyösebb fizetési feltételek részszempontjánál megállapította, hogy e körben csak az ajánlati felhívás 9. pontjában elõírt 30 napnál elõnyösebb fizetési feltétel képezheti az értékelés tárgyát. A HUNTRACO Rt. ajánlatában csak elfogadta az ajánlatkérõ által meghatározott 30 napos fizetési határidõt, további elõnyös feltételt nem vállalt, így a 60 napos fizetési határidõt vállaló kérelmezõvel azonos pontozása ellentétes a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésével.<br>
Az alperes álláspontja szerint a nyertes és a kérelmezõ ajánlata tartalmi elemeinek összevetése alapján nem állapítható meg, hogy a nyertes elõnyösebb vállalást tett a fizetési feltételekre. A nyertes ajánlata szerint a nettó ajánlati ár 50%-át + áfát, összesen 10 813 500 Ft-ot már a 30 napos fizetési határidõn belül ki kell fizetni, amely nem tekinthetõ az elõírtnál elõnyösebb feltételnek, a kérelmezõnél viszont a 30 napos fizetési határidõben még nem is jelentkezik teljesítési kötelezettség.<br>
A nyertes a nettó ár 20%-ára, 2 883 600 Ft-ra 90 napos fizetési határidõ biztosítását vállalta, e részben 30 nappal hosszabbat, mint a kérelmezõ, de ez önmagában nem minõsíti az ajánlatát elõnyösebbé, a kérelmezõ ugyanis a nettó ár 50%-ára + áfára, azaz 10 813 500 Ft-ra tett a 60 napos fizetési határidõhöz képest 30 nappal rövidebb ajánlatot. A két összeg egybevetése alapján az állapítható meg, hogy a kérelmezõ ajánlata az elõnyösebb, tehát az ajánlatkérõi értékelés jogsértõ volt.<br>
A szervizellátottság minõsége részszempontjánál az ajánlatkérõ a nyertes elõnyére értékelte, hogy a szervizszolgáltatás során a megkötött együttmûködési megállapodás alapján 30 napos fizetési halasztásban és az alkatrészek, anyagok árából 5%-os engedményben részesül, továbbá hosszú idõtartamra vállalt a nyertes jótállást, valamint a kötelezõ tartozékokon kívül egy db 400 mm széles mélyásó kanalat is biztosít részére. E körülmények az alperes álláspontja szerint az értékelés körében nem vehetõk figyelembe, mivel a jótállás az utolsó részszempont körébe tartozik, ezért ezek a vállalások ennél a részszempontnál nem értékelhetõk. Az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében az ajánlati felhívásban elõre meghatározott részszempontok alapján kell az ajánlatok értékelését elvégeznie. Az ajánlatkérõ sem az ajánlati felhívásban, sem a dokumentációjában nem jelezte, hogy a "szervizellátottság minõsége" részszempont körében értékeli a szervizszolgáltatás árait, fizetési feltételeit, illetve azt, hogy további tartozékokat biztosítanak-e részére. A kérelmezõ ajánlata e vonatkozásokban nem is tartalmaz adatokat, de a nyertes ajánlatából sem állapíthatók meg sem az együttmûködési szerzõdés feltételei, sem az, hogy általánosan milyen anyag-alkatrész árakat érvényesít munkája során.<br>
Az alperes megállapította, hogy a nyertesnek a Budapesttõl 60 km-es távolságra feltételezett kiszállási díj érvényesítésére vonatkozó ajánlata sem elõnyösebb a kérelmezõ ajánlatánál, akinek a helyszínen szervizállomása, telepített szervizkocsija van.<br>
Az alperes a jogkövetkezmények alkalmazásáról a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és f) pontja alapján döntött, a bírság összegét a 88. § (4) bekezdésében foglaltakat figyelembe véve a minimum 1 000 000 Ft-ban állapította meg.<br>
A felperes keresetet terjesztette elõ az alperes határozatának bírósági felülvizsgálata iránt, kérve a jogorvoslati kérelem elutasítását.<br>
Elõadta, hogy az ajánlatok elbírálása során 3 tagú bizottságot hozott létre, minden egyes bizottsági tagnak 1-10-ig terjedõ pontszáma volt, a felhívásban az értékelés során adható pontszámokat jelölték meg. A jogszabály nem tiltja azt, hogy a kiírásban szereplõ pontokat az értékelésben részt vevõ személyeknek külön-külön vagy együttesen kell adniuk, a pontszámok összegzése egyébként a végeredményt nem befolyásolta.<br>
Vitatta az alperes azon megállapítását, hogy az értékelés, ill. az adott pontozás nem tükrözte az ajánlati elemek tartalmi különbségeit. Hivatkozott arra, hogy a POWERED ACCES Kft. által ajánlott kiegyenlített (idõben elhúzott) fizetési kötelezettség, figyelemmel bevételeik idõbeli realizálódására sokkal kedvezõbb fizetési kondíciókat jelent, mint a Kuhn Kft. által elvárt egyidejûleg lökésszerûen jelentkezõ pénzügyi szükséglet. Utalt arra, hogy társaságuk bevételei (közüzemi ivóvízellátás) idõben egyenletesen, folyamatosan realizálódnak, így a minél egyenletesebben jelentkezõ kiadási szükséglet az ideális számukra a finanszírozás szempontjából.<br>
A szervizellátottság minõségének részszempontjával kapcsolatban elõadta, hogy az alperes nem vett figyelembe minden olyan tényezõt, ami ajánlatkérõi szempontból a szervizellátottság kérdéskörében felmerül. Az alperes egyedül azt vette figyelembe, hogy a kérelmezõnek a helyszínen van szervizállomása, illetve telepített szervizkocsija, holott a kiírásban szereplõ "minõség" szó nem a szerviz elvégzésének a helyére, hanem a szerviz teljesítésének mikéntjére utal.<br>
Kifejtette, hogy ezen részszempontnál kell értékelni a nyertes ajánlattevõ és a kérelmezõ ajánlatában szereplõ jótállásból eredõ szervizzel összefüggõ kérdéskört is, itt nem a jótállás idõpontja és annak tartama kerül mérlegelésre, hanem a hosszabb idejû jótállásnak a szervizre esõ része. A jótállás kihatással van a szervizellátottságra, hiszen a jótállási idõ tartama alatt az alkatrészek és egyéb anyagok értékét az ajánlatkérõnek nem kell megfizetnie. A nyertes ajánlattevõ esetében 36 hónapon belül 4000 üzemóráig meghosszabbított jótállási idõ jelentkezik, ezzel minden költségkihatás nélkül fedezetet nyújt az általa biztosított jótállásba tartozó egységek alkatrész-biztosítására és cseréjére. A kérelmezõ ezzel szemben a szervizszolgáltatások körében csak az elvégzés módját jelenítette meg és a szervizellátottság minõségére nem utalt, 72 órán belül vállalta a szervizszolgáltatás megkezdését, ezzel szemben a nyertes ajánlattevõ 48 órán belüli kiszállást vállalt azzal, hogy ezen idõtartam alatt 24 órán belül a hibát is elhárítja:<br>
A felperes hivatkozott arra is, hogy az ajánlati felhívásban szereplõ eszköz értéke nem tette kötelezõvé a közbeszerzési eljárás lefolytatását, de azt a tárgyilagos elbírálás érdekében kezdeményezték. A bírság kiszabását aránytalannak tartják.<br>
Az alperes - fenntartva a határozatában foglalt álláspontját - a kereset elutasítását kérte. Hangsúlyozta, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja egyértelmûen kimondja, hogy a részszempontra kell megállapítani az értékelési pontszám alsó és felsõ határát, a felperes ettõl a rendelkezéstõl - általa is elismerten - eltért. A felperes maga írt elõ olyan részszempontot, hogy "az ajánlatkérõ által elõírtnál elõnyösebb fizetési feltételek", az ajánlati felhívása 9. pontjában pedig 30 napos teljesítési határidõt határozott meg mint fizetési feltételt. A felperes sem a felhívásában, sem a dokumentációban nem jelezte az ajánlattevõk felé, hagy számára a 30 napos fizetési határidõnél mi minõsül elõnyösebbnek.<br>
Az alperes hivatkozott arra, hogy a felperes a szervizellátottság minõségének részszempontja körében is jogsértõen értékelt, a keresetlevelében elõadottak nem egyeznek meg a nyertes és a kérelmezõ ajánlatában foglaltakkal. A nyertes ajánlatának 27/65. oldala az alábbi vállalást tartalmazza: "A társaság alapvállalása: a 48 órán belül a szakszerviz kiszállása, de a hiba jellege és a lehetõségek alapján a 24 órán belüli hibaelhárítás". Így csak az állapítható meg, hogy 48 órán belül hibaelhárítást is vállalt. A kérelmezõ ajánlatának 39. oldalának tartalmából a szervizszolgáltatásra vonatkozóan megállapítható, hogy a kérelmezõ az ajánlatkérõ székhelyén rendelkezik raktárbázissal is. A kérelmezõ ajánlata nem tartalmaz olyan rendelkezést, hogy 72 órán belül vállalja a szervizszolgáltatás megkezdését, éppen arra vonható le következtetés, hogy azonnali szervizelés megkezdését vállalja. Az ajánlat 39. oldalának utolsó bekezdése alkatrészellátásra vonatkozik, és az alábbiakat tartalmazza: "A központi és regionális raktárak azonnali, illetve 24 órán belüli, a KUHN HOLDING himbergi (Bécs melletti) Kelet-európai KOMATSU alkatrész raktára, valamint a brüsszeli központi és a gyárak alkatrész raktárai 48 és 72 órán belüli (munkanapokra számolva) szállításokkal gyors ellátást tesznek lehetõvé". E részszempontban kell értékelni azt is, hogy a nyertes vonatkozásában minden esetben 60 km-es körzettel számolva kiszállítási díj kerül felszámolásra, amely tétel a kérelmezõ vonatkozásában nem merül fel.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak abban a kérdésben kellett állást foglalnia, hogy az ajánlatok értékelése során a felperes megsértette-e a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, és ettõl függõen fennáll-e bírságfizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése értelmében ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni:<br>
a) az összességében legelõnyösebb ajánlat megítélésére szolgáló - a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó - részszempontokat,<br>
b) a részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám),<br>
c) az ajánlatok részszempont szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos".<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha összességében a legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére figyelemmel az ajánlati felhívásban meghatározott részszempontok alapján kell az ajánlatkérõnek az ajánlatok értékelését elvégeznie. A Kbt. 34. § (3) bekezdés c) pontjában foglaltak alapján az ajánlati felhívásban az ajánlatkérõ köteles meghatározni az ajánlatok részszempont szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos. Jelen esetben nem vitásan az ajánlati felhívás 13. b) pontja 1-tõl 10-ig tette lehetõvé az egyes részszempontok pontozását, ebbõl következõen a felperes az egyes részszempontokat - a bírálóbizottság létszámától függetlenül - kizárólag a közölt pontozási tartományba tartozó pontszámokkal értékelhette volna. A felperes azonban túllépte a felsõ ponthatárt, így értékelése nem felelt meg a Kbt. 55. § (6) bekezdésében foglalt rendelkezéseknek.<br>
A két bírálati részszemponttal kapcsolatban a bíróság egyetértett az alperes azon álláspontjával, hogy az az elbírálási részszempont, amelyet az ajánlatkérõ az általa elõírtnál elõnyösebb fizetési feltétételekként nevesített, csak az ajánlati felhívás 9. pontjában megjelölt 30 napos fizetési határidõhöz viszonyítva értékelhetõ, mivel itt közölte a felperes az általa elfogadható fizetési határidõt. Ehhez képest nem vitás, hogy a kérelmezõ hosszabb fizetési határidõre vonatkozó ajánlata kedvezõbb volt, mint az azonos pontszámmal értékelt HUNTRACO Rt. ajánlata, így az ajánlatok közötti tartalmi különbség a kiadott pontszámokban egyáltalán nem érvényesült:<br>
A szervizellátottság minõségének részszempontjára vonatkozóan a bíróság megállapította, hogy a közbeszerzési eljárást lezáró összegzésbõl nem állapíthatóak meg a nyertes javára értékelt és számára - a kérelmezõhöz képest - 9 többletpont adását indokoló ajánlati elemek. Az elsõ szervizek ingyenessége, különbözõ tartozékok biztosítása - ilyen tartalmú ajánlatkérõi elvárás közlésének hiányában - a bíróság szerint sem értékelhetõ e részszempont körében. Az ajánlatokból megállapítható adatok szerint a nyertes azt vállalta, hogy Budapesttõl 60 km-es távolságra feltételezett kiszállási díjat érvényesít ajánlatkérõvel szemben. A kérelmezõ viszont miskolci szervizállomással, szervizkocsival rendelkezik, így ajánlata a bíróság álláspontja szerint is kedvezõbb volt a nyertes ajánlatánál.<br>
A fentebb kifejtett okok miatt a bíróság is azt állapította meg, hogy a felperes az ajánlatokat a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat megsértve értékelte.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a)-h) pontjai tartalmazzák azokat az intézkedéseket, amelyeket az alperesi döntõbizottságnak a jogorvoslati kérelem elbírálása során meg kell, illetõleg meg lehet tennie. A Kbt. 88. § (1) bekezdésének 1999. szeptember 1. napjától hatályban lévõ szövege szerint az alperes határozatában<br>
a) az alaptalan kérelmet elutasítja;<br>
b) a közbeszerzési eljárás befejezése elõtt felhívhatja a jogsértés okozóját az e törvény szabályainak megfelelõ eljárásra, illetõleg az ajánlatkérõ döntésének meghozatalát feltételhez kötheti;<br>
c) megsemmisítheti az ajánlatkérõnek a közbeszerzési eljárás folyamán hozott vagy azt lezáró döntését, kivéve, ha e döntés alapján a szerzõdés már létrejött;<br>
d) e törvény megsértett rendelkezésének megjelölése mellett megállapíthatja a jogsértés megtörténtét;<br>
e) az ajánlattevõt legfeljebb 5 évre eltilthatja a közbeszerzési eljárásban való részvételtõl;<br>
f) bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben;<br>
g) elrendelheti az 5. § (4) bekezdésének alkalmazását;<br>
h) a jogsértõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése értelmében az alperes az (1) bekezdésben szereplõ intézkedéseket együttesen is alkalmazhatja.<br>
A bíróság a fenti szabályozásra figyelemmel megállapította, hogy a bírság kiszabása a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján nem egy lehetséges, hanem kötelezõ jogkövetkezménye valamely jogsértésnek. Az alperes kizárólag a bírság mértékének meghatározásakor élhet mérlegelési jogkörével, illetõleg abban a kérdésben dönthet, hogy a kötelezõen alkalmazandó jogkövetkezmény mellett alkalmaz-e egyéb, a Kbt. 88. § (1) bekezdésében megengedett egyéb intézkedést is.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez a minimum összeg 1 millió Ft volt. Minderre figyelemmel a felperes esetében sem a bírság mellõzésére, sem mérséklésére nem volt jogszerû lehetõség.<br>
A kifejtettek alapján a bíróság a felperes keresetét elutasította, és a felperest a Pp. 78. § (1) bekezdése értelmében az alperes költségeinek megfizetésére kötelezte.<br>
A kereseti illeték viselése a Pp. 78. § (1) bekezdésén és a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2002. január 29.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>