<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (3238)
</b></h2><FONT size=3><i><u></i></u><br>
<br>
13.K.31.083/2001/4.<br>
<br>
A Fõvárosi Bíróság a dr. Sárdy Ildikó ügyvéd (1114 Budapest, Bartók B. út 23.) által képviselt OMV Hungária Ásványolaj Kft. (1134 Budapest, Róbert K. krt. 64-66.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.74/6/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek 4000 (négyezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A Szegedi Környezetgazdálkodási Kht. mint ajánlatkérõ a Közbeszerzési Értesítõ 2001. január 24-én megjelent számában tette közzé ajánlati felhívását a közbeszerzésekrõl szóló 1990. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján nyílt közbeszerzési eljárás megindítására 300 000 liter gázolaj szállítása tárgyában. Az ajánlati felhívás 4. pontja szerint a szerzõdés idõtartama a szerzõdéskötéstõl 2002. december 31-ig tart.<br>
Az ajánlatkérõ az ajánlati felhívás 11. a) pontjában az ajánlattevõk pénzügyi, gazdasági és mûszaki alkalmasságának igazolására kért adatok és tények körében - egyebek között - elõírta az elõzõ 2 év mérlegének és eredménykimutatásának benyújtását.<br>
Az ajánlati felhívás 11. b) pontjában az ajánlatkérõ közölte, hogy a szerzõdés teljesítésére alkalmatlannak minõsíti azt az ajánlattevõt, akinél az elõzõ 2 év mérlegének bármelyike negatív eredményt mutat.<br>
A felperes 2001. február 2-án jogorvoslati kérelmet nyújtott be az alpereshez, kérve a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2), 33. § (1), ill. a 44. § (5) bekezdése megsértésének megállapítást, és a jogszerû ajánlati felhívás kibocsátásáig a közbeszerzési eljárás felfüggesztését. Elõadta, hogy az ajánlati felhívás 11. b) pontjában elõírt alkalmassági kritérium megfosztja társaságukat az eredményes pályázat lehetõségétõl, ugyanis 1998. évet negatív mérleg szerinti eredménnyel zárták. Hivatkozott arra, hogy a Kbt. 44. § (5) bekezdése szerint az ajánlatkérõ a pénzügyi, gazdasági alkalmasság követelményeit - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig írhatja elõ, a pozitív mérleg szerinti eredmény és a vállalkozás fizetõképessége között nincs egyértelmû ok-okozati összefüggés. Banki nyilatkozattal igazolhatóan 1993. december 15. óta fizetési kötelezettségének mindig eleget tett, a banknál vezetett számláin sorban álló tétel nem volt, pénzforgalma rendszeres, a bank a pénzügyi helyzetét, hitel- és fizetõképességét kiválónak minõsítette. A belföldi értékesítés nettó árbevétele még a negatív eredménnyel zárt 1998. évben is meghaladta az 57 milliárd Ft-ot, a pályázat elbírálása szempontjából nyilvánvalóan érdekesebb 1999. évet pedig több mint 631 millió Ft-os nyereséggel zárták. Az 1998-as év negatív mérleg szerinti eredményét nem az operatív tevékenysége, hanem a finanszírozás módja okozta. A multinacionális vállalatok - gyakorlatuk szerint - leányvállalataikat általában 30-70%-os saját-idegen tõke arányban finanszírozzák. Ez azt jelenti, hogy a törzstõke mellett anyavállalati hitelt, illetve bankhitelt vesznek igénybe, és ennek kamata teszi a mérleg szerinti eredményt negatívvá. Az ajánlatkérõ a szerzõdés teljesítéséhez ténylegesen szükségtelen alkalmatlansági szempont kikötésével eleve megfosztotta társaságukat a pályázat megnyerésének lehetõségétõl.<br>
Az ajánlatkérõ a jogorvoslati kérelem elutasítását kérte. Elõadta, hogy az önkormányzati alapítású közhasznú társaság lévén a beszerzés nagyságrendjére tekintettel körültekintõen kívánt eljárni, e körbe tartozik az is, hogy az elõzõ 2 év valamelyikében veszteséggel záró céggel nem akar szerzõdést kötni. Álláspontja szerint a felhívás szerinti alkalmatlansági feltétel nem sérti az ajánlattevõk esélyegyenlõségét.<br>
A jogorvoslati kérelem tárgyában 2001. március 5-én tartott tárgyaláson a felperes elõadta, hogy a beszerzés becsült értéke 70 millió Ft, a negatív mérlegeredménye 300 millió Ft veszteséget mutatott.<br>
Az alperes a 2001. március 7-én kelt D.74/6/2001. számú határozatával a jogorvoslati kérelmet elutasította.<br>
A határozat indokolása szerint az alkalmatlanná minõsítés szempontjainak a szerzõdés teljesítéséhez ténylegesen szükséges mértékét egyrészrõl az ajánlatkérõ szemszögébõl, másrészrõl az esélyegyenlõség szempontjából kell vizsgálni. Az ajánlatkérõ számára a 60 millió Ft-os nagyságrendû beszerzés jelentõs mértékûnek minõsül, miután önkormányzati alapítású közhasznú társaság, fokozott figyelemmel kell lennie a rendelkezésére bocsátott pénzeszközök felhasználására. Az ajánlatkérõ jogorvoslattal támadott alkalmassági kritériuma nem terjeszkedett túl a tényleges szükséges mértéken.<br>
Az alperes rámutatott arra, hogy az esélyegyenlõség sérelmének veszélyét vizsgálva sem jogsértõ ez az alkalmassági feltétel. A jelentõs nagyságrendû termék szállítására csak nagyobb tõkeerõvel rendelkezõ cégek képesek, ezen cégek a potenciális ajánlattevõk. Jelentõs tõkeerõvel rendelkezõ cégek esetében viszont nem tekinthetõ általánosnak a veszteséges gazdálkodás, hiszen a pozíciójukat csak rentábilis gazdálkodással tudják megtartani, a multinacionális cégek leányvállalati finanszírozási módja nem feltétlenül jár együtt negatív mérlegeredménnyel.<br>
A felperes keresetet terjesztett elõ az alperes határozatának bírósági felülvizsgálata iránt a jogorvoslati kérelmében elõadott indokai alapján. Hangsúlyozta, hogy a mérleg szerinti eredménye az 1998. évben a pozitív üzemi eredmény mellett az anyavállalati finanszírozási mód miatt lett negatív, ami nincs összefüggésben az ajánlati felhívás tárgyát képezõ szállítási szerzõdés teljesítésével. Abból a ténybõl, hogy az 1998-as évet kb. 273 millió Ft-os veszteséggel zárták, semmiféle következtetést nem lehet levonni a pénzügyi, gazdasági teljesítõképességével kapcsolatban.<br>
Az alperes - fenntartva a határozatában foglalt álláspontját - a kereset elutasítását kérte. Utalt arra, hogy a felperes mérlege - a döntõbizottsági tárgyaláson általa elmondottak szerint - 300 millió Ft veszteséget mutatott, amely több mint négyszerese a beszerzés értékének. Erre figyelemmel a felperes megalapozottan nem hivatkozhat arra, hogy az alkalmassági követelmény nem áll arányban a beszerzés értékével.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A perben eldöntendõ kérdés az volt, hogy jogsértõnek minõsül-e az ajánlati felhívás 11. b) pontjának az a része, amely szerint a szerzõdés teljesítésére alkalmatlanná minõsítés szempontjai között az ajánlatkérõ alkalmatlannak minõsítette azt az ajánlattetõt, akinél az elõzõ 2 év mérlegének bármelyike negatív eredményt mutat.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése értelmében a közbeszerzési eljárásban az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése értelmében az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése a pénzügyi és gazdasági alkalmasság, a (2) bekezdése a mûszaki alkalmasság igazolására szolgáló adatok és tények körét szabályozza. Az (1) bekezdés értelmében az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ, legfeljebb 3 évi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése elõírja, hogy az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A bíróság megállapította, hogy az ajánlati felhívás 11. a) pontjában rögzítettek szerint az ajánlatkérõ a pénzügyi, gazdasági alkalmasság igazolására az ajánlattevõtõl az elõzõ 2 év mérlegének benyújtását is megkívánta, a 11. b) pont szerint pedig a szerzõdés teljesítésére alkalmatlanná minõsítette azt az ajánlatevõt, akinél az elõzõ 2 év mérlegének bármelyike negatív eredményt mutat. Az alkalmasság ezen feltételének elõírására a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja szerint az ajánlatkérõnek jogszerû lehetõsége volt, a negatív mérlegeredmény mint a szerzõdés tejesítésére való alkalmatlansági kritérium meghatározása pedig a Kbt. 44. § (4) bekezdésében elõírt követelmény teljesítésének felel meg.<br>
A bíróság rámutat arra, hogy a mérleg eredménye a vállalkozás vagyoni helyzetérõl valós képet mutat, a negatív eredmény nem vitásan veszteséges gazdálkodást jelent.<br>
A bíróság álláspontja szerint az ajánlatkérõ jogosult volt meghatározni olyan alkalmassági kritériumot, amely által a legaggálytalanabb módon biztosítottnak látta a jelentõs nagyságrendû beszerzés teljesítését. Ennek megfelelõen az ajánlatkérõ jogszerûen kötötte a szerzõdés teljesítésére való alkalmasságot ahhoz a feltételhez, hogy az elõzõ 2 évben a pályázó cég gazdálkodása ne legyen veszteséges. E kritérium meghatározása nem tekinthetõ a szerzõdés teljesítéséhez szükséges mérték túllépésének, valamely cég veszteséges gazdálkodása ugyanis önmagában kétségessé teszi a vállalt szerzõdéses kötelezettségek teljesítését.<br>
A bíróság megállapította, hogy az ajánlatkérõ a teljesítésre való alkalmasság kritériumát egyértelmûen meghatározta, e körben a negatív mérlegeredmény oka nem bírt jelentõséggel. Ez a kritérium minden lehetséges ajánlattevõvel szemben érvényesülõ feltétel volt. A felperes nem bizonyította azt, hogy e kritérium meghatározása az ajánlatkérõ részérõl a felperes - vagy bármely más lehetséges ajánlattevõ - eljárásból való kizárására irányult volna, így az esélyegyenlõség elvének megsértése sem valósult meg.<br>
A kifejtettek alapján a bíróság nem látott okot a keresettel támadott határozat hatályon kívül helyezésére, illetve megváltoztatására, ezért a keresetet elutasította.<br>
A felperes a Pp. 78. § (1) bekezdése alapján köteles az alperes költségeit megfizetni.<br>
A kereseti illeték viselése a Pp. 78. § (1) bekezdése és a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2002. február 5.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>