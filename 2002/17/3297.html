<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3297)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 102/16/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás a Honvédelmi Minisztérium Beszerzési és Biztonsági Beruházási Hivatal ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) a Honvédelmi Minisztérium Beszerzési és Biztonsági Beruházási Hivatal (1101 Budapest, Salgótarjáni út 18., képviseli: dr. Kiss Imre László ügyvéd, 1055 Budapest, Kossuth tér 13-15., a továbbiakban: ajánlatkérõ) "a Magyar Honvédség és a Honvédelmi Minisztérium személyi állományának külföldi bérleményes utaztatása" tárgyú közbeszerzési eljárása ellen elõterjesztett jogorvoslati kezdeményezésnek helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés d) pontját és a 71/B § (4) bekezdését, ezért megsemmisíti ajánlatkérõnek az eljárást indító és követõ döntéseit.<br>
A Döntõbizottság ajánlatkérõvel szemben 2 000 000 Ft (azaz kettõmillió forint) bírságot és Bese Ferenc, a Honvédelmi Minisztérium Beszerzési és Biztonsági Beruházási Hivatal vezérigazgatójával szemben 100 000 Ft (azaz egyszázezer forint) bírságot szab ki.<br>
Kötelezi a Döntõbizottság ajánlatkérõt és Bese Ferenc vezérigazgatót, hogy a bírságot a határozat kézbesítésétõl számított 15 napon belül fizesse meg a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek írásbeli és szóbeli nyilatkozatai alapján az alábbi tényállást állapította meg:<br>
Ajánlatkérõ 2002. február 19-én tájékoztatta a Döntõbizottság elnökét arról, hogy a Honvédelmi Minisztérium Üdültetési, Egészségmegõrzõ és Rendezvényszervezõ Kht.-ja (a továbbiakban HM-ÜER Kht.) megbízása alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján hirdetmény közzététele nélküli tárgyalásos közbeszerzési eljárást indít a Honvédelmi Minisztérium és a Magyar Honvédség személyi állományának - mintegy 700 fõ - külföldi üdültetése tárgyában.<br>
Az eljárásfajta választását azzal indokolta, hogy az "Utazás 2002. kiállítás" alatt - 2002. március 7-10-e között - az utazási irodák 2001. évi áron és egyéb kedvezmények nyújtásával értékesítik útjaikat. Ezen kedvezõ feltételek a kiállítás alatt így csak rövid ideig állnak fenn, így azok igénybevétele más típusú eljárás alkalmazása esetén meghiúsulna.<br>
Tájékoztatójában részletezte közbeszerzési eljárása tervezett menetét az alábbiak szerint:<br>
- 2002. február 19.	ajánlati felhívás megküldése<br>
- 2002. február 25.	ajánlatok beadása<br>
- 2002. február 26-27.	tárgyalások<br>
- 2002. március 5.	eredményhirdetés<br>
- 2002. március 8.	szerzõdéskötés<br>
Ajánlatkérõ tájékoztatójához mellékelte az ajánlati felhívást, melyben 9 céget: a Chemol Travelt, a NUR-Neckennann Utazás Szolgáltató Kft.-t, az OTP Travel Utazási Irodát, az Eurotourst, a Horvát Utazási Irodát, a West Travelt, a Menthol Utazási Irodát, a Malév Air Tours és a Tensi Tours Utazási Irodát hívta fel ajánlattételre. Ajánlatkérõ tájékoztatóját és az ajánlattételre felhívó leveleket ajánlatkérõ vezérigazgatója, Bese Ferenc írta alá.<br>
Ajánlatkérõ lehetõvé tette részajánlat tételét az általa üdültetési célként meghatározott 11 régió vonatkozásában. Felhívásában ajánlatkérõ beszerzési igényét régiónként eltérõen specializálta az alábbi szempontokkal: az üdülés helye, a turnusok száma, a résztvevõk létszáma, az ott-tartózkodás idõtartama, az utazás módja, az elhelyezés követelményei, az ellátás módja, az utazás idõpontja és egyéb követelmények (idegenvezetõ, kedvezmények). Felhívásában rendelkezett továbbá az alkalmasság igazolására kért adatokról, tényekrõl, az alkalmasság elbírálásának szempontjairól, az alkalmatlanná minõsítés szempontjairól, továbbá meghatározta, hogy az ajánlatokat az összességében legelõnyösebb ajánlat elve alapján bírálja el. Ennek keretében állapította meg a részszempontokat, súlyszámokat, az értékelési ponthatárokat és az elbírálás módszerét. Ajánlatkérõ írásbeli ajánlattételt kért.<br>
A Döntõbizottság elnöke 2002. február 26-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint az ajánlatkérõ által megjelölt eljárásfajta feltételeinek fennállása a rendelkezésre bocsátott iratokból egyértelmûen nem állapítható meg, és erre tekintettel indítványozta az eljárás jogalapjának és az ajánlati felhívás jogszerûségének a vizsgálatát.<br>
A Döntõbizottság a jogorvoslati eljárás megindítását követõen 2002. február 28-án a D.102/3/2002. sz. határozatában ideiglenes intézkedésként az ajánlatkérõ közbeszerzési eljárását felfüggesztette, illetve az eljárást lezáró szerzõdés megkötését megtiltotta.<br>
Ajánlatkérõ írásbeli és tárgyaláson tett szóbeli észrevételében kérte a jogorvoslati eljárás megszüntetését arra tekintettel, hogy közbeszerzési eljárását jogszerûen folytatta le.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában meghatározott feltételek fennállása a beszerzése vonatkozásában megállapítható. A beszerzés feltételei nyilvánosan közzétételre kerültek, bárki által igénybe vehetõk voltak, és csak rövid ideig álltak fenn. Ajánlatkérõ a "nyilvánosság"-ot és a "bárki" általi hozzáférhetõséget azzal indokolta, hogy az utazási kiállítás már 25. alkalommal került megrendezésre, így köztudottnak tekinthetõ, hogy minden év tavaszán, márciusban pár napon keresztül az utazási irodák kedvezõ feltételek mellett kínálják útjaikat. Ezenkívül még mind az írott, mind az elektronikus médiákban megtörtént a 2002. évi kiállítás hirdetése is. E körben utalt - többek között - a HUNGEXPO Rt. 2002. évi kiállítási programfüzetére, amelyben feltüntetésre került ez a kiállítás is, továbbá csatolta a 2002. február 1-jén lezárt, a nemzetközi idegenforgalmi kiállítás címet viselõ katalógust is. Hivatkozott az egyes utazási irodák által az írott sajtóban közzétett számos hirdetésre, továbbá az utazási irodák prospektusaiban megjelenõ konkrét ajánlatokra is. Kiemelte, hogy az internet is elfogadható a nyilvánosság követelménye teljesítésének. Az interneten egyrészt a kiállítással kapcsolatban kaptak tájékoztatást, másrészt az egyes kiállítók feltüntették, hogy a kiállítás idõtartama alatt milyen mértékben nyújtanak kedvezményeket a meghirdetett útjaikból, illetve egyes konkrét utazási ajánlatok is feltüntetésre kerültek. Ezen körülményekre tekintettel pedig álláspontja szerint nem indokolt, hogy konkrétan az utazási kiállítás helyszínén gyõzõdjenek meg az érdeklõdõk a kiállítók kedvezményes ajánlatairól.<br>
Elõadta, hogy a HM-ÜER Kht. pedig már az év elején mind az utazási irodák katalógusaiból, mind az egyes utazási irodáknál tájékozódott a 2002. évi konkrét ajánlatokról.<br>
Ajánlatkérõ értelmezése szerint ezen eljárásfajta esetében elegendõ, ha ajánlatkérõ legalább három, kedvezményeket nyújtó utazási irodát hív fel ajánlattételre, azonban épp a minél nagyobb kedvezmények elérése érdekében a 9 legismertebb és legjobb referenciával rendelkezõ utazási irodát hívta fel ajánlattételre.<br>
Ajánlatkérõ elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (4) bekezdésében meghatározott szigorú feltételek mellett nem lett volna lefolytatható 3 nap alatt a közbeszerzési eljárása. Emiatt határozta meg akként az eljárás menetét, hogy a szerzõdéskötésen kívül minden más közbeszerzési eljárási esemény a kiállítás elõtt megtörténjen. Az eljárását ennek megfelelõen folytatta le. A kiállítás elõtt az ajánlatok benyújtása megtörtént, a tárgyalásokat az ajánlattevõkkel lefolytatta, és meghozta az eljárást lezáró döntését. Eljárása gazdaságossága alátámasztásaként hivatkozott arra is, hogy az egyes ajánlattevõk a kiállítás idõtartama alatti kedvezményeket meghaladó mértékben tettek engedményt részére.<br>
Ajánlatkérõ azt a tájékoztatást adta, hogy a Honvédelmi Minisztériumban és annak intézményeinél az 53/2001. (HK 14) HM utasítás szabályozza a beszerzések eljárási rendjét. A becsatolt utasítás 16. § (5) bekezdése szerint: "A hivatal a megbízás kezdetétõl annak befejezéséig a hatályos jogszabályok és központi rendelkezések keretein belül a megbízó igényeinek figyelembevételével, a teljes jogi felelõsség mellett hozza meg döntéseit a beszerzés végrehajtásának minden mozzanatában."<br>
Ajánlatkérõ elõadta, hogy a közbeszerzési eljárását - ha kisebb eltérésekkel is -, de eszerint folytatta le. A HM-ÜER Kht.-nál jelentkezett a beszerzési igény, és a kht. mint megbízó fordult az ajánlatkérõhöz beszerzési igényével. A konkrét esetben a beszerzést nem az utasítás szerinti döntési jogkörrel rendelkezõ szervezeti egység engedélyezte, hanem közvetlenül a honvédelmi miniszter. A beszerzés engedélyezése azonban a konkrét esetben csak a pénzügyi fedezetre terjedt ki. Ezt követõen az ajánlatkérõ és a megbízó által közösen létrehozott szakértõi bizottság készített javaslatot az eljárásfajta jogalapjára és az ajánlati felhívásra. Az elkészített javaslatot ajánlatkérõ egyszemélyi felelõs vezetõje Bese Ferenc vezérigazgató fogadta el mind az eljárásfajta jogalapjára, mind a felhívás megszövegezésére, és eszerint történt meg a közbeszerzési eljárás megindítása.<br>
Egyéb érdekeltként a MALÉV Air Tours képviselõje az ajánlatkérõ által hivatkozott szempontokon kívül utalt arra is, hogy az utazási irodák több ezer példányban készítik el a konkrét ajánlatokat tartalmazó programfüzeteiket, és ez egyben tartalmazza az általános utazási szerzõdési feltételeiket is. Ezek sokszorosítása és hirdetése által pedig szintén biztosított a nyilvánosság és a bárki általi hozzáférhetõség feltétele.<br>
A Döntõbizottság jelen jogorvoslati ügyben - figyelemmel a jogorvoslati eljárást kezdeményezõ iratban foglaltakra - kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(l) bekezdés d) pontjában foglalt feltételek fennállnak-e, továbbá ajánlatkérõ ajánlati felhívása jogszerû volt-e.<br>
A Döntõbizottság az alábbi indokokra tekintettel megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában foglalt feltételek nem állnak fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja értelmében az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna.<br>
A Döntõbizottság nem fogadta el ajánlatkérõ azon hivatkozásait, amelyekben a kiállítás elõtti széles körû tájékoztatással kívánta alátámasztani a választott eljárásfajta jogalapját, a nyilvánosságot és a bárki általi hozzáférhetõséget. Általános gyakorlat az, hogy a vásárokat, az akciókat megelõzõen mind az írott, mind az elektronikus sajtóban, illetve az interneten tájékoztatások jelennek meg a vásárokról, az akciókról, az azokon részt vevõkrõl és az esetleges kedvezményekrõl. Önmagában azonban ezek az elõzetes tájékoztatások nem alapozzák meg a fenti jogszabályhelyben meghatározott feltételek fennállását.<br>
Kiemeli a Döntõbizottság, hogy ezen szakasz egyik lényeges eleme az, hogy az ajánlatkérõk beszerzési igénye elégíthetõ ki a vásárokon meghirdetett kedvezõ ajánlatokból.<br>
Jelen esetben ajánlatkérõ a beszerzési igényét saját maga meghatározta az ajánlati felhívásában. A meghatározás teljesen részletes és specifikus volt, kiterjedt az alábbi jellemzõkre: az üdülés helye, a turnusok száma, a résztvevõk létszáma, az ott-tartózkodás idõtartama, az utazás módja, az elhelyezés követelményei, az ellátás módja, az utazás idõpontja és az egyéb követelmények pl. idegenvezetõ, kedvezmények.<br>
A Döntõbizottság megállapította, hogy ajánlatkérõ által ekként specializált beszerzési igényre vonatkozóan sem a vásárt megelõzõen, sem azt követõen nem kínáltak értékesítésre szolgáltatásokat az egyes utazási irodák.<br>
Ezzel kapcsolatban kíván rámutatni a Döntõbizottság a "bárki" általi törvényi feltétel jelentõségére, meghatározásának az indokára. Ez önmagában nem információkielégítési lehetõséget jelent, hanem annak biztosítását, hogy a kedvezményes szolgáltatást bárki megvásárolhatja. Jelen esetben az ajánlatkérõ részletesen specializált beszerzési igényét kielégítõ szolgáltatás a meghirdetett vásár idõtartama alatt nem volt megvásárolható "bárki" által.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja ezen eljárásfajta vonatkozásában tartalmazza a "csak rövid ideig állnak fenn" feltételt is. Ezen feltétel támasztásának indoka pedig egyértelmûen az a Döntõbizottság álláspontja szerint, hogy csak ezen idõtartam alatt végezhetõ a beszerzés. Ezt az értelmezést támasztja alá a Kbt. 71/B § (4) bekezdése, amely az alábbiakat mondja ki:<br>
"A 70. § (1) bekezdésének d) pontja szerinti, hirdetmény közzététele nélküli tárgyalásos eljárásban az ajánlatkérõ a kedvezõ feltételekrõl való tudomásszerzést követõen haladéktalanul ajánlati felhívást küld telefaxon a kedvezõ feltételeket felajánlónak, és még legalább két ismert ajánlattevõnek. A felhívottakkal a kedvezõ feltételek fennállásának idõtartamán belül kell tárgyalni, és a nyertessel írásban szerzõdést kötni. A kedvezõ feltételt felajánló dokumentumot is a 61. § (5) bekezdése szerint kell megõrizni."<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjának és a 71/B § (4) bekezdésének az összevetése alapján csak azt a következtetést lehet levonni, hogy a Kbt. kógens szabályai kizárólag a fennálló rövid idõtartam alatt teszik lehetõvé a közbeszerzési eljárás lefolytatását. Önmagában az, hogy elõzetesen tájékoztatók jelennek meg, nem nyújt felhatalmazást az egyes ajánlatkérõk részére, hogy közbeszerzési eljárásukat a kedvezõ feltételek fenn nem állása alatt már megindítsák, bekérjék az ajánlatokat, és a tárgyalásokat is lefolytassák. Erre tekintettel állapította meg a Döntõbizottság, hogy ajánlatkérõ megsértette a Kbt. 71/B. § (4) bekezdését is.<br>
A Döntõbizottság megítélése szerint az ilyen elõzetes tájékoztatások csak a közbeszerzési eljárás lefolytatására való felkészülést teszik lehetõvé. Felhívja a Döntõbizottság arra is ajánlatkérõ figyelmét, hogy a Kbt. fent idézett 71/B. § (4) bekezdése egyértelmûen rendelkezik a meghívásra kerülõ ajánlattevõk vonatkozásában, így az e körben kifejtett és fentiekben ismertetett álláspontja ajánlatkérõnek téves.<br>
A Döntõbizottság a fentiekben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában támasztott együttesen kötelezõ feltételek meglétének hiányát állapította meg.<br>
A Döntõbizottság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjának a lényege az, hogy ajánlattevõ felajánl ajánlatkérõk és a beszerzõk számára kedvezõ feltételek melletti beszerzési lehetõséget, és az ily módon konkrétan meghirdetett árukat, szolgáltatásokat vehetik igénybe. Az eljárás tárgyát képezõ közbeszerzésben viszont ajánlatkérõ a különbözõ kedvezményeket felajánló katalógusok, hirdetések alapján saját maga állította össze a konkrét beszerzési igényét, és erre kért ajánlatokat.<br>
A Döntõbizottság a fenti indokokra tekintettel megállapította, hogy az ajánlatkérõ által választott eljárásfajta feltételei nem állnak fenn. A Döntõbizottság a jogalap fennállásának hiánya miatt az ajánlati felhívás jogszerûségét már nem vizsgálta.<br>
Felhívja ugyanakkor a Döntõbizottság az ajánlatkérõ figyelmét, hogy felhívása 2. c) pontja értelmében vállalkozási szerzõdés megkötése érdekében indította eljárását, ugyanakkor a beszerzésre specializált szerzõdésfajta vonatkozik. A felhívás 8. c) pontjában az összességében legelõnyösebb ajánlat elbírálási szempont alkalmazása esetén pedig a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja értelmében a módszernek minden részszempont esetében azonosnak kell lenni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva - a Döntõbizottság elnöke által jogorvoslati kezdeményezésben megtett indítványban foglaltaknak megfelelõen - a fenti indokokra tekintettel megállapította a Kbt. 88. § (1) bekezdés d) pontja alapján, hogy ajánlatkérõ megsértette a Kbt. 70. § (1) bekezdés d) pontját és a 71/B § (4) bekezdését. Emiatt a Döntõbizottság a Kbt. 88. § (1) bekezdés c) pontja alapján megsemmisítette ajánlatkérõnek a közbeszerzési eljárását indító és az azt követõ döntéseit.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján döntött a bírság kiszabásáról. A Kbt. 88. § (4) és (5) bekezdése az alábbiak szerint rendelkezik a bírság kiszabása során irányadó szempontokról:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A hatályos költségvetési törvény értelmében 2002. december 31-ig a kiszabható bírság legalacsonyabb értéke 1 000 000 Ft, természetes személyek tekintetében pedig 100 000 Ft.<br>
A Döntõbizottság a bírság összegének meghatározása során a jogsértés súlyára tekintettel a minimális bírság összegénél magasabb bírság kiszabását ítélte indokoltnak. Az ideiglenes intézkedése alapján a jogsértés reparálható, a beszerzés értéke pedig 40-50 millió Ft, mindezen körülményekre is tekintettel a Döntõbizottság 2 000 000 Ft forintban határozta meg a bírság összegét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján köteles bírságot kiszabni a jogsértésért felelõs személlyel szemben.<br>
A Döntõbizottság részére becsatolt okiratok és ajánlatkérõ nyilatkozata alapján egyértelmûen megállapítható volt, hogy a konkrét esetben - eltérve a becsatolt utasítástól - a közbeszerzési eljárásfajtájára vonatkozó döntést ajánlatkérõ egyszemélyi felelõs vezetõje, Bese Ferenc vezérigazgató hozta meg, így a jogsértésért az õ felelõssége állapítható meg.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. március 27.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>