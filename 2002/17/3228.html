<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3228)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.89/9/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Döntõbizottság elnöke) által a Budapest Fõváros Önkormányzata megbízásából eljár Budapest Fõváros Ónkormányzata Fõpolgármesteri Hivatalának Közlekedési Ügyosztálya 1052 Budapest, Városház u. 9-11. a továbbiakban: ajánlatkérõ) "a forgalomirányító központok központi irányítórendszerének (centrum, dél-budai, észak-pesti, dél-pesti központok) fejlesztése árubeszerzéssel" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
A fõváros az 1980-as év elején döntött arról, hogy a városban a Siemens forgalomirányítási rendszerére épülõ központi forgalomirányítást vezet be. Ennek alapján a Siemens AG-val 1983. december 2-án szerzõdéskötésre került sor, amely megteremtette a mostani forgalomirányítás alapjait. Erre a kommunikációra épült (BEFA 12 és BEFA 15) átviteli rendszer, amelyhez illesztésre kerültek a terepi berendezések. Az évek során a rendszer folyamatosan bõvítésre került. Jelenleg a fõváros 511 db jelzõlámpás csomópontján szabályozzák a központi számítógépek a forgalmat és felügyelik a berendezések mûködési állapotát. A központok folyamatos mûködése fontos forgalombiztonsági és környezetvédelmi érdek.<br>
Ajánlatkérõ a forgalomirányító központ bõvítése tárgyában a Siemens Rt.-vel 1996. augusztus 5-én kötött szerzõdést, amelynek tárgya a dél-budai terület bõvítése volt, illetõleg a dél-pesti alközpont kiépítése, valamint szoftverfejlesztések, illetõleg az ehhez kapcsolódó tervezési munkák.<br>
Ezt követõen ajánlatkérõ a forgalomirányító központok bõvítése III/b ütem tárgyában folytatott le közbeszerzési eljárást, melynek eredményeként szintén a Siemens Rt.-vel kötött a beszerzés tárgyára vonatkozóan vállalkozási szerzõdést.<br>
Ajánlatkérõ megbízása alapján a közúti forgalomirányító központ bõvítése III/a ütemre vonatkozóan fejlesztési terv készült, amely tartalmazta, hogy egy teljesen új rendszer kiépítésének költségigénye jelentõsen több lenne, mint a jelenlegi rendszernek a korszerûsítése, fejlesztése.<br>
A fõváros közgyûlése 1481/2001. (VIII. 30.) közgyûlési határozatával hagyta jóvá a rendelkezõ részben megjelölt beszerzést.<br>
Ezen elõzmények után az ajánlatkérõ 2002. február 7-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján forgalomirányító központok központi irányítórendszerének fejlesztése tárgyában.<br>
Ajánlattételre a Siemens Rt.-t hívta fel.<br>
Ajánlatkérõ az eljárásfajta választásának indokaként elõadta, hogy a budapesti közúti forgalomirányító központ irányítórendszere a Siemens Rt. terméke, ezért bõvítése cégspecifikus, mivel a rendszerelemeket csak a Siemens Rt. gyártja és tudja rendszerbe illeszteni.<br>
Az ajánlati felhívás szerint az ajánlattétel határideje 2002. március 12-e, az elsõ tárgyalás idõpontja 2002. március 21-e.<br>
Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, a szerzõdés teljesítésére alkalmatlanná minõsítés szempontjait, illetõleg hogy az ajánlat elbírálásának szempontja a legalacsonyabb ellenszolgáltatás megajánlása.<br>
A Döntõbizottság elnöke 2002. február 21-én kezdeményezett jogorvoslati eljárást ajánlatkérõ közbeszerzési eljárása ellen. Az eljárást kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása jogszerû. Indoklásként elõadta, hogy a beszerzés tárgyaként megjelölt lecserélendõ hardver- és szoftverelemek (VSR, PSM) a Siemens Rt. által kifejlesztett forgalomirányítási stratégiát képviselnek. A kialakítandó adatátviteli lánc teljes egészében erre az eljárásra épül, ezért a lánc terepi részét és a folyamatperifériákat meg kell tartani. Ezek az elemek a piacon beszerezhetõ azonos célú, más termékekkel nem helyettesíthetõk. Az egységes irányítórendszer megtartása mellett 3 év alatt tervezik lecserélni az elhasználódott elemeket úgy, hogy a folyamatos üzem fenntartása megmaradjon, és a további korszerûsítés lehetõsége is beépüljön a rendszerbe. Az évekig tartó átmenet alatt a régi és új irányítószoftverek összehangolt mûködését folyamatosan biztosítani szükséges, ezért mûszaki, technikai sajátosságok és kizárólagos jogok védelme áll fenn.<br>
Ajánlatkérõ hivatkozott arra is, hogy álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontban foglalt feltételek is fennállnak, hiszen a rendszerfejlesztés részbeni cseréje valósul meg.<br>
Az ajánlattételre felkért Siemens Rt. érdemi észrevételében egy nyilatkozatot tett, mely szerint a budapesti forgalomirányító központ mint központi számítógépekbõl, kezelõ- és vezérlõszoftverekbõl, valamint kommunikációs hálózatból és a hozzá tartozó kommunikációs protokollból felépülõ rendszer kizárólagos magyarországi forgalmazója.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és az egyéb érdekelt eljárásban tett nyilatkozata alapján megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapította, mely szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki, technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság vizsgálta, hogy jelen közbeszerzési eljárásban ezen feltételek fennállnak-e.<br>
A beszerzett iratok, a korábban megkötött szerzõdések alapján megállapítható, hogy az ajánlatkérõ által lecserélni kívánt hardver- és szoftverelemek a Siemens Rt. termékei, valamint a közvetlen hozzá kapcsolódó perifériákat vezérlõ elemek is a Siemens Rt. által kifejlesztettek mind hardver, mind szoftver vonatkozásban. A korszerûsítést ajánlatkérõ 3 év alatt tervezi végrehajtani, addig az új és a régi berendezéseknek együtt kell üzemelni, folyamatos üzemet kell biztosítani, fenntartani, ennek pedig az alapfeltétele, hogy illeszkedjen a most üzemelõ rendszerhez a beszerezni kívánt hardver és szoftver, tehát az együttmûködési lehetõség jelen esetben alapfeltétel.<br>
Ennek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak. A Döntõbizottság így nem vizsgálta érdemben, hogy a Kbt. 70. § (3) bekezdés b) pontja alapján jogszerû lett volna-e ajánlatkérõ közbeszerzési eljárása. Ennek vizsgálata amiatt sem történhetett meg, mivel ajánlatkérõ a hirdetmény közzététele nélküli tárgyalásos közbeszerzési eljárás alkalmazásának jogcímeként kizárólag a Kbt. 70. § (1) bekezdés b) pontját jelölte meg, és csak utólag az érdemi észrevételében hivatkozott a Kbt. 70. § (3) bekezdés b) pontjára.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást, ha - a megindításra vagy folytatásra okot adó körülmény már nem áll fenn - megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 13.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>