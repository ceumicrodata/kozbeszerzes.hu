<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6181)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.291/12/2002.<br>
<br>
Tárgy: az AXEL 92 Kft. jogorvoslati kérelme Budakalász Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az AXEL 92 Kft. (2011 Budakalász, Szentendrei út 3 5., képviseli: dr. Jankovits Richard ügyvéd, 1114 Budapest, Ulászló u. 38. II. em. 4., a továbbiakban: kérelmezõ) jogorvoslati kérelmének, melyet Budakalász Nagyközség Önkormányzata (2011 Budakalász, Petõfi tér 1., a továbbiakban: ajánlatkérõ) "17 db bérlakás építése" tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdésének utolsó, valamint (7) bekezdésének elsõ fordulatát, ezért a Döntõbizottság ajánlatkérõvel szemben 1 000 000 Ft, azaz egymillió forint bírságot szab ki.<br>
Egyebekben a Döntõbizottság a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül az igazgatási szolgáltatási díj 1/3-ad részét, vagyis 50 000 Ft-ot, azaz ötvenezer forintot fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon beleül a Közbeszerzések Tanácsa MNB 10032000-01720361-00000000 számú bankszámlájára fizessen be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz. kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. május 3-án átadási szerzõdést kötött kérelmezõvel az önkormányzat Mályva u. 4. szám alatti épületének bõvítése és felújítása tárgyában. E szerzõdésben a felek megállapodtak, hogy kérelmezõ 2001. december 31-ig saját költségén bõvíti és felújítja az épületet, ezt követõen az ajánlatkérõ rendelkezésére bocsátja azt. A megállapodás azt is tartalmazta, hogy a földszinten 4 lakás kerül kialakításra, valamint azt, hogy ajánlatkérõ pályázatot nyújt be lakásépítési támogatásra a tetõtérben kialakítandó 3 lakás megépítésére. Kérelmezõ saját erõ (a földszinti 4 lakás) prezentálásával támogatja a pályázatot. A szerzõdés a "Biztosítékok" címszó alatt azt is tartalmazta, hogy ajánlatkérõ kizárólagos jogot biztosít a kérelmezõnek a tetõtéri 3 lakás kivitelezésére 140 000 Ft/m2 + áfa vállalási árért.<br>
A fenti szerzõdést a felek 2002. március 21-én módosították és eszerint a befejezési határidõ 2002. május 20-ra változott, valamint a mûszaki tartalom is kiegészült.<br>
A Magyar Köztársaság gazdasági minisztere a 2001. december 20-án kelt levelében értesítette ajánlatkérõ polgármesterét arról, hogy a Széchenyi terv pályázati rendszeréhez benyújtott 17 db költség alapú bérlakás kialakítására vonatkozó pályázatukat a Bírálóbizottság javaslata alapján támogatásra érdemesnek ítélte és a fejlesztés megvalósításához 74 880 245 Ft-ot biztosít.<br>
Ajánlatkérõ 2002. március 20-án ajánlati felhívást tett közzé a Közbeszerzési Értesítõ 12. számában nyílt eljárás megindítására (1764/2002) a rendelkezõ részben írt tárgyban. A felhívás 3. b) pontja szerint a teljesítés helye Budakalász négy helyszíne, melyek közül a<br>
<br>
1. Mályva u. 4.	3 db lakás, összesen 237 m2<br>
<br>
2. Budai u. 27.	2 db lakás, összesen 100 m2<br>
<br>
3. Jókai u. 79.	6 db lakás, összesen 318 m2<br>
<br>
4. Táncsics M. u. 19.	6 db lakás, összesen 168 m2<br>
A felhívás 3. c) pontja szerint részajánlat tehetõ volt, a választott építési helyszín, vagy helyszínek lakásainak teljes körû kivitelezésére.<br>
A 11. pont tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, valamint az ajánlattevõnek a szerzõdés teljesítésére alkalmatlanná minõsítésének szempontjait az alábbiak szerint:<br>
"11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények: az ajánlattevõk és a közbeszerzés értékének 10%-át meghaladó mértékben igénybe venni kívánt alvállalkozók csatolják az alábbiakat:<br>
Pénzügyi, gazdasági alkalmasság igazolása:<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja alapján a számlavezetõ pénzintézet nyilatkozatát az alábbi tartalommal:<br>
- mióta vezeti az ajánlattevõ számláját,<br>
- fizetési kötelezettségének eleget tesz-e,<br>
- számláján sorban állás volt-e, ha igen, mikor,<br>
- az ajánlattevõ 1998., 1999., 2000. évi mérlegének (egyszerûsített mérlegének), beszámolójának benyújtása,<br>
- az elõzõ 3 év legjelentõsebb építési beruházásainak ismertetését (az ellenszolgáltatás összege, a teljesítés ideje és a megrendelõ neve, telefonszáma).<br>
Mûszaki alkalmasság igazolása:<br>
- az ajánlattevõ mûszaki szakembereknek vagy mûszaki egységeknek a megnevezését, akiket az ajánlattevõ be kíván vonni a teljesítésbe, különösen azok bemutatását, akik a minõség-ellenõrzésért felelõsek, a szakirányú végzettség és gyakorlat megadásával,<br>
- a saját és a teljesítésbe bevonandó mûszaki vagy gazdasági egységek minõségbiztosítási rendszerének bemutatása.<br>
b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
- számlavezetõ pénzintézet szerint az ajánlattevõ és alvállalkozók bankszámláján az elmúlt 1 évben, egy idõben 5 M Ft-nál nagyobb összegû sorban állás volt,<br>
- az ajánlati felhívás 3. a) pontjában foglaltaknak, megfelelõ nagyságrendû és mûszaki tartalmú referenciamunkát bemutatni nem tud, az utóbbi 2 évben hasonló jellegû (lakóház-, irodaház-, kórházépítés) munkát nem végzett,<br>
- az 1998., 1999., 2000. évi mérlegadatok szerinti árbevétele nem éri el az 50 M Ft-ot."<br>
A 14. pont azt tartalmazta, hogy többváltozatú ajánlat is tehetõ.<br>
A 15. a) pontban jelölte meg ajánlatkérõ az eredményhirdetés idõpontját, míg a b) pontban azt közölte, hogy a szerzõdéskötés idõpontja az eredményhirdetést követõ 10. nap 10.00 órakor történik, kivéve ha ez nem munkanap, mert ebben az esetben az ezt követõ elsõ munkanap 10.00 óra a szerzõdéskötés idõpontja.<br>
A 16. pontban az Egyéb információk között ajánlatkérõ többek között azt is elõírta, hogy a dokumentáció részletes pályázati kiírást tartalmaz, valamint azt, hogy utólagos hiánypótlásra lehetõséget nem biztosít.<br>
Ajánlatkérõ dokumentációt is készített és azt ajánlattevõk rendelkezésére bocsátotta. E dokumentáció tartalmazta a 4 helyszínre az építési engedélyeket és a mûszaki követelményeket is. Az építési munkát befolyásoló körülmények között a dokumentáció azt is tartalmazza, hogy a Mályva u.-i meglévõ lakóépület földszintje felújítás alatt van, kivitelezõje a kérelmezõ és a dokumentáció melléklete tartalmazza a kérelmezõ (AXEL 92 Kft.) által végzendõ munkákat is. A 2002. április 30-i ajánlattételi határidõig az Óbuda Újlak Rt. mind a négy helyszínre két változatban, a MODULOR Kft. 3 helyszínre, a JET.C.C. Kft. és az M+M Építõipari Kft. mind a négy helyszínre, valamint a kérelmezõ külön csak a Mályva u.-i helyszínre és emellett mind a négy helyszínre egy csomagban nyújtotta be ajánlatát.<br>
A bontáskor a kérelmezõ az eljárásban nem vett részt az annak során felvett jegyzõkönyv tanúsága szerint.<br>
Az ajánlatokat a Közbeszerzési Munkacsoport értékelte és javaslatuk alapján az Önkormányzat Képviselõ-testülete a 60/2002. (V. 13.) képviselõ-testületi határozatot hozott a pályázat eredményérõl, mely szerint érvénytelen ajánlatot tett a kérelmezõ. Nyertesek a Mályva u.-i 3 db lakás vonatkozásában az M+M Kft., a Budai úti 2 db lakás vonatkozásában M+M Kft., a Jókai úti 6 db lakás vonatkozásában az Óbuda Újlak Rt. és a Táncsics úti 6 db lakás vonatkozásában a MODULOR Kft. került kihirdetésre.<br>
Az eredményhirdetésen kérelmezõ ismételten nem képviseltette magát.<br>
Ajánlatkérõ az összegzést az eljárásról elkészítette.<br>
Ajánlatkérõ a 2002. május 16-án kelt levelében arról értesítette kérelmezõt, hogy az önkormányzati bérlakásépítés kivitelezésére kiírt pályázatra beadott ajánlatukat nem tudta értékelni és annak indokát 4 pontban jelölte meg az alábbiak szerint:<br>
" -A vállalási ár nem tartalmazza a tervezési költségeket, a közmûfejlesztési hozzájárulások költségeit és a külsõ közmûvek megépítésének költségeit a felhívási dokumentáció 1. a) és I/1. pontjai szerint.<br>
- A számlavezetõ pénzintézet információi szerint az elmúlt évben két esetben sorban állás volt, bár az összeg nagysága nem szerepel, így nem dönthetõ el egyértelmûen.<br>
- A referenciamunkák felsorolásánál hiányzik a megrendelõ neve és telefonszáma (ajánlati dokumentáció I/k.).<br>
- A mûszaki alkalmasság igazolásánál hiányzik a mûszaki, technikai felszereltség leírása vagy ha ez nincs, illetve nem megfelelõ, akkor alvállalkozók bevonása szükséges."<br>
E levél azt is tartalmazta, hogy az ajánlati biztosíték visszautalásáról ajánlatkérõ intézkedett.<br>
Kérelmezõ 2002. május 23-án jogorvoslati kérelmet nyújtott be a Döntõbizottsághoz. Ebben kérte, hogy a Döntõbizottság a jogsértés megállapítása mellett semmisítse meg az ajánlatkérõ eljárást lezáró döntését, és kötelezze ajánlatkérõt az eljárási díj és a jogorvoslati eljárással kapcsolatban felmerült költségek viselésére. Ezen túlmenõen kérte ideiglenes intézkedéssel a szerzõdéskötés megtiltását és az ügyben tárgyalás tartását is. Kérelmét alapvetõen azzal indokolta, hogy ajánlatkérõ úgy indította meg a közbeszerzési eljárást, hogy az ajánlati felhívásban és a dokumentációban foglalt feltételek nem felelnek meg a valós állapotnak, ezért sérült a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. §-</a>ának (2) bekezdése. Azt is vélelmezte, hogy a hiányzó többletmunkákra szerzõdésmódosítás vagy a korábbi feltételektõl eltérõ szerzõdéskötés útján kerül sor, ami sérti a Kbt. 48. §-ában foglalt ajánlati kötöttséget.<br>
Sérelmezte azt is, hogy ajánlatkérõ úgy értékelte az ajánlatokat, hogy a kirívóan alacsony ellenszolgáltatásokra nem kérdezett rá, azt az ajánlattevõkkel nem közölte, ezért sérült a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése és ezen keresztül a Kbt. 24. §-ának (2) bekezdése is. Álláspontja szerint ajánlatkérõ megsértve az ajánlati kötöttség elvét, a felhívásban korábban meg nem határozott szempontra hivatkozva nem értékelte ajánlatát, megsértve ezzel a Kbt. 44. § (2) és (8) bekezdéseit.<br>
Kifogásolta azt is, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése ellenére az ajánlatkérõ a bontási jegyzõkönyvet és az összegzést részükre nem küldte meg, ezen keresztül sérült a Kbt. 24. § (1) bekezdésében foglalt nyilvánosság alapelve is. Kérelmének indoka azt is tartalmazta, hogy az ajánlatkérõ összegzése tartalma tekintetében súlyosan jogsértõ.<br>
Azt is vélelmezte, hogy a dokumentáció 1. f) pontja szerint a munka kezdésére közvetlenül az eredményhirdetést követõen kerül majd sor, ami szintén jogsértõ. A jogorvoslati ügy tárgyalásán az ajánlatkérõ észrevételt megismerve a jogorvoslati kérelmét változatlanul fenntartotta. A tárgyaláson elõadta azt is, hogy 2002. június 7-én kézhez kapták az ajánlatkérõ által készített összegzést, ami álláspontja szerint továbbra is jogsértõ, mert nem a Kbt.-ben megjelölt 5 napon belül postázták azt részükre. Azt is kifogásolta, hogy az ajánlatkérõ által megjelölt mûszaki felszereltség megjelölésének hiánya mint alkalmatlansági, érvénytelenségi tényezõ nem volt elõírás sem a felhívásban, sem a dokumentációban, így az erre vonatkozó ajánlatkérõi hivatkozás megalapozatlan. A tárgyalás közben jogorvoslati kérelmét annyiban pontosította, hogy az ajánlatkérõnek a Mályva u.-i részajánlattal kapcsolatos döntését vitatja, a másik három helyszínre vonatkozót nem.<br>
Nem vitatta azt a tárgyaláson, hogy a Mályva u.-i épületre beadott pályázata referencialistájánál a felsorolásából hiányzik a megrendelõ neve és telefonszáma. Ezt azzal indokolta, hogy azt ajánlatukban azért nem jelölték meg, mert az adott referenciaépületet saját maguk építették és utána azt értékesítették. A többinél pedig azért nem jelölték meg a kért megrendelõi nevet és telefonszámot, mert azok közül az egyik esetben az eladóként szerepelt az önkormányzat az ingatlanoknál, ezért tudhatott annak megrendelõjérõl.<br>
A Döntõbizottság a jogorvoslati eljárás során ideiglenes intézkedést nem alkalmazott, mivel annak törvényi feltételei nem álltak fenn.<br>
Ajánlatkérõ írásos észrevételében kérte a megalapozatlan jogorvoslati kérelem elutasítását. Írásos észrevételében azt is nyilatkozta, hogy a kérelmezõ részére 2002. május 16-án küldték meg azt a levelet, melyben tájékoztatták, hogy ajánlata érvénytelen volt. Elõadta azt is, hogy kérelmezõ ajánlatában több olyan elem szerepelt, amely alapján az értékelést elvégezni nem lehetett. A dokumentáció 1. a) pontja tartalmazta, hogy a kiviteli terv készítése az ajánlattevõ feladata. A I/1. pont alapján a víz-, gáz-, csatornabekötés-csonk biztosítása is a vállalkozó feladata volt. Ezzel kapcsolatosan úgy nyilatkozott, hogy kérelmezõ által beadott ajánlati szerzõdési feltételek 2.4. alatti bekezdése azt tartalmazza, hogy: "a vállalási ár nem tartalmazza a tervezési költségeket, valamint a külsõ közmûvek (az épület homlokzat plusz 1 m-t meghaladó) építését." Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján érvénytelen az az ajánlat, amely nem felel meg a dokumentációban meghatározott feltételeknek. Véleménye szerint kérelmezõ a dokumentáció I. k) pontjában foglalt kikötésnek sem tett eleget, mivel nem közölte a referenciamunkáknál a kért telefonszámokat. Valótlannak tartotta kérelmezõ azon állítását is, mely szerint az az ajánlat, amely 80 000 Ft/m2-es kiviteli árat tartalmazott, kirívóan alacsony volt, ezért arról az önkormányzatnak tájékoztatást kellett volna kérnie. Itt jegyezte meg azt, hogy a közbeszerzési eljárásban lehetõség volt alternatív ajánlattételre is. Az ajánlattevõk egyike (Óbuda Újlak Kft.) tett alternatív ajánlatot is, és ez az ajánlat az abban foglalt tartalommal nem volt kirívóan alacsony. Megjegyezte azt is, hogy az ajánlatkérõ egyébként a Mályva u.-i ingatlan kivitelezésénél nem ezt az ajánlatot fogadta el.<br>
Írásos észrevételét a tárgyaláson változatlanul fenntartva azt is elõadta, hogy álláspontjuk szerint a kérelmezõ a felhívás bizonyos pontjainak vitatásánál elkésett a jogorvoslati kérelemmel, azt nem határidõn belül terjesztette elõ, ezért kéri azt is elutasítani. Álláspontja szerint a kérelmezõ a 4 lakás felújításával kapcsolatos tervektõl függetlenül köteles lett volna az annak a ráépítése kapcsán készítendõ tervek elkészíttetésére, mivel mind a 4 helyszínre történõ beruházást egységesként kezelték, és mindenhol az ajánlattevõknek a kötelezettsége volt ezen terveknek a beszerzése és elkészíttetése. Azt is nyilatkozta, hogy a kérelmezõ által korábban végzett 4 lakás felújítása nem közbeszerzési eljárás keretében történt. Nem vitatta azt a kérelmezõi állítást, hogy 5 munkanapon túl adták postára az összegzést a kérelmezõ címére, ezért a kérelemben megjelölt ezen jogsértést nem vitatta. Azt is nyilatkozta a tárgyaláson, hogy mind a 4 helyszínre a felhívások szerinti idõpontban a szerzõdést a megjelölt nyertesekkel megkötötték.<br>
Az ügyben érdekelt felek sem írásban, sem a tárgyaláson a szabályszerû értesítés ellenére érdemi észrevételt nem terjesztettek elõ.<br>
A Döntõbizottság a rendelkezésére álló iratokból, dokumentumokból, valamint a feleknek írásban és a tárgyaláson szóban elõterjesztett nyilatkozataiból megállapította, hogy a jogorvoslati kérelem, mely az ajánlatkérõnek a Mályva u.-i épületre vonatkozó döntése kapcsán keletkezett, kisebb részében megalapozott, míg a többi részében megalapozatlan, illetve elkésett az alábbiak miatt:<br>
Elkésett a kérelem az alábbiakban:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Ugyanezen § (8) bekezdés a) pontja azt tartalmazza, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
Fenti jogszabályhelyekre tekintettel megállapítható, hogy kérelmezõ jogorvoslati kérelmét elkésve nyújtotta be abban a vonatkozásban, hogy ajánlatkérõ úgy indította meg az eljárást, hogy az ajánlati felhívásban és a dokumentációban foglalt feltételek nem feleltek meg a valós állapotoknak, s ezért sérült volna a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése. Itt megjegyzi a Döntõbizottság, hogy alaptalan is lenne e kérelmi elem, amennyiben nem késett volna el tekintettel arra, hogy ajánlatkérõ a dokumentációban közölte a felekkel azt a Mályva u.-i építkezés kapcsán, hogy az ajánlatnál a mellékelt táblázatban szereplõ munkálatok elvégzése utáni állapotot kell kiinduló helyzetnek tekinteni, mivel más vállalkozó (kérelmezõ, azaz az AXEL 92 Kft.) egyidejûleg a térségben tevékenységet végez, a meglévõ lakóépület földszintje felújítását végzi.<br>
Megalapozatlan a jogorvoslati kérelem abban a vonatkozásban, hogy ajánlatkérõ jogszerûtlenül mellõzte a kérelmezõ ajánlatának értékelését, hiszen a Döntõbizottság a kérelmezõ ajánlatát megvizsgálva - általa is elismerten - megállapította, hogy ajánlatkérõ nem a felhívás szerinti tartalommal nyújtotta be pénzintézeti nyilatkozatát, mert abból nem volt megállapítható az, hogy milyen összegû sorban állás volt a kérelmezõ bankszámláján, így a kizárt hiánypótlásra tekintettel nem volt az sem vizsgálható, hogy a felhívás 11. b) pontja szerint ajánlattevõ ajánlattételre alkalmasnak minõsíthetõ-e vagy sem. Ugyanígy nem a felhívásnak megfelelõen igazolta a referenciákat kérelmezõ, hisz azoknál nem jelölte meg a felhívás 11. a) pontjában írtak szerint a megrendelõ nevét és az elérhetõségét biztosító telefonszámot, így ajánlatkérõ jogszerûen állapította meg a kérelmezõ ajánlatának érvénytelenségét és zárta ki a további eljárásból tekintettel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének b) pontjára, mely szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ennek következtében az ajánlatkérõnek érvényesítenie kellett a Kbt. 53. § (2) bekezdésében írtakat, miszerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A fenti érvénytelenségi okok megállapítása mellett a Döntõbizottság álláspontja szerint annak már nincs relevanciája és jogsérelmet nem okozott, hogy ajánlatkérõ a kérelmezõ részére megküldött, az ajánlata kizárására vonatkozó iratban azt is közölte, hogy hiányzik a kérelmezõ ajánlatából a mûszaki, technikai felszereltség leírása.<br>
Megalapozatlan a jogorvoslati kérelem azon része is, mely a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésnek megsértését taglalja. A Döntõbizottság megvizsgálta a Mályva u.-i épületre vonatkozó nyertesnek kihirdetett ajánlat ajánlati árát is és megállapította, hogy m2-re vetítve annak összege nem tekinthetõ kirívóan alacsony árnak, így ajánlatkérõnek nem kellett írásban arra magyarázatot kérnie az ajánlatok értékelése során, tehát nem sérült a kérelmezõ által hivatkozott Kbt. rendelkezés sem.<br>
Azért is érvénytelen kérelmezõ ajánlata, mert ajánlatkérõ a dokumentáció 3. oldal 1. a) pontjában elõírta, hogy a kiviteli terv készítése a kivitelezõ feladata. Ezen túlmenõen a kiviteli terv készítésétõl ajánlatkérõ nem is tekinthet el, mert az 51/2000. (VIII. 9.) FVM GM-KöViM együttes rendelet 3. § (1) bekezdése úgy rendelkezik, hogy építési engedélyhez kötött építési munka mûszaki megvalósítási (kiviteli) terv alapján végezhetõ csak.<br>
A Döntõbizottság megállapította, hogy kérelmezõ ajánlata kifejezett nyilatkozatot tartalmaz arra vonatkozóan, hogy a vállalási ára nem tartalmazza a kiviteliterv-készítés költségeit, tehát az ajánlata nem felel meg a dokumentáció elõírásainak, így e szempontból is érvénytelen volt.<br>
Megalapozatlan az a jogorvoslati kérelmi elem is, hogy ajánlatkérõ az eredményhirdetést követõen azonnal megköti a szerzõdést a nyertesnek kihirdetett ajánlattevõkkel. A Döntõbizottság a becsatolt szerzõdéseket megvizsgálva megállapította, hogy ajánlatkérõ azt az ajánlati felhívásában elõírt idõpontban, az eredményhirdetést követõ 12. napon (tekintettel a közbeesõ hétvégére) az elõírásnak megfelelõen kötötte meg. Erre figyelemmel e jogorvoslati kérelmi elem is megalapozatlan.<br>
A Döntõbizottság kétséget kizáróan megállapította ajánlatkérõ által is elismerten azt a tényt, hogy a kérelem azon része, mely szerint ajánlatkérõ nem küldte meg a törvényben elõírt idõpontban az ajánlattevõ kérelmezõ részére a bontási és az eredményhirdetési jegyzõkönyvet helytálló, ezért ajánlatkérõ megsértette a határozat rendelkezõ részében írtakat.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének 2. fordulata azt tartalmazza, hogy az eredményhirdetéskor ismertetésre kerülõ összegzést az eredményhirdetést követõ 5 munkanapon belül meg kell küldeni az összes ajánlattevõnek. Ugyanígy a 61. § (7) bekezdése olyan rendelkezést ír elõ, hogy az ajánlatok felbontásáról készült jegyzõkönyvet 5 munkanapon belül meg kell küldeni az ajánlattevõnek.<br>
Ajánlatkérõ a fenti iratokat a törvényben elõírt határidõn belül nem postázta a kérelmezõ részére, ezért a rendelkezõ részben írt jogsértések kétséget kizáróan megállapíthatóak ajánlatkérõ terhére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének a) pontja szerint a jogorvoslati kérelem megalapozatlan és elkésett részét elutasította, míg ugyanezen § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben.<br>
A bírság mértékének megállapításánál a Döntõbizottság a mérlegelés során figyelembe vette a kérelmezõ által felvetett jogsértések zömének megalapozatlanságát és a megállapítható jogsérelem súlyának csekély voltát, ezért a törvényben meghatározott - kötelezõ - minimális bírságot alkalmazta ajánlatkérõvel szemben.<br>
A Döntõbizottság a 88. § (1) bekezdés h) pontjára figyelemmel, mely azt tartalmazza, hogy jogsértõt, illetve jogsértés hiányában az alaptalan kérelmet elõterjesztõt kell kötelezni az eljárási díj viselésére úgy határozott, hogy a megalapozatlan jogorvoslati kérelmi elemek túlnyomó többsége miatt, valamint a megállapított jogsértés csekély súlyára tekintettel a törvényben elõírt 150 000 Ft igazgatási szolgáltatási díj 1/3-ának megfizetésére kötelezte csak ajánlatkérõt a fentebb hivatkozott rendelkezés értelmében.<br>
A fennmaradó 100 000 Ft összeget a kérelmezõ viseli.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 19.<br>
<br>
Dr. Bíró László s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>