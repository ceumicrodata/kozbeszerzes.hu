<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6478)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.325/16/2002.<br>
<br>
Tárgy: a BAU-KIV 2000 Kft. kérelmezõ jogorvoslati kérelme Gyõr-Moson-Sopron Megye Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az BAU-KIV 2000 Építésszervezõ, Kivitelezõ és Szolgáltató Kft. (8200 Veszprém, Tiszafa u. 68/A., továbbiakban: kérelmezõ) kérelme alapján indult jogorvoslati eljárásban, melyet a Gyõr-Moson-Sopron Megye Önkormányzata (9021 Gyõr, Árpád u. 32., továbbiakban: ajánlatkérõ) "Egyesített Szociális Intézmény Nagylózs, csáfordjánosfai telephelye 60 férõhelyes idõsotthon "B" épületének felújítása, részleges rekonstrukciója" tárgyú közbeszerzési eljárása ellen nyújtott be, a kérelmezõ jogorvoslati kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 53. § (2) bekezdését, ezért a Döntõbizottság az ajánlatkérõnek a kérelmezõ érvénytelensége körében hozott döntését, valamint az ezt követõen a közbeszerzési eljárásban hozott döntéseit megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki, míg a jogsértésért felelõs személlyel, vagyis Ivanics Ferenccel (a Gyõr-Moson-Sopron Megyei Önkormányzat Közgyûlésének elnökével) szemben 100 000 Ft, azaz egyszázezer forint bírságot szab ki.<br>
A Döntõbizottság kötelezi ajánlatkérõt, valamint Ivanics Ferencet (a Gyõr-Moson-Sopron Megyei Önkormányzat Közgyûlésének elnökét), hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egy százötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai alapján az alábbi tényállást állapította meg.<br>
Ajánlatkérõ 2002. április 3. napján a Közbeszerzési Értesítõ (K. É.) 14. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ az ajánlati felhívás 16. pontjának 7. francia bekezdésében elõírta, hogy "Az ajánlathoz csatolni kell 30 napnál nem régebbi cégkivonatot és aláírási címpéldányt." A felhívás 16. pontja tartalmazza azt is, hogy ajánlatkérõ hiánypótlási lehetõséget nem biztosít.<br>
Ajánlatkérõ az ajánlattevõk részére dokumentációt is rendelkezésre bocsátott, a dokumentáció nem tartalmaz további elõírást a felhívásban csatolni kért cégkivonat és aláírási címpéldány vonatkozásában.<br>
Az ajánlattételi határidõre, 2002. május 14. napjára a MITRING Kft., a MISCHEIL Kft., a KÉSZÉPSZER Kft., az EURO BOLTOZAT Kft., és a kérelmezõ nyújtott be ajánlatot.<br>
Ajánlatkérõ 2002. május 23-án kelt levélben értesítette kérelmezõt, hogy a közbeszerzési eljárásra benyújtott pályázata kizárásra került érvénytelenségi ok miatt, az ajánlathoz csatolt cégkivonat és aláírási címpéldány nem felelt meg az elõírásoknak.<br>
A felhívásban megadottak szerint az eredményhirdetés idõpontja 2002. június 3. napja lett volna, azonban ajánlatkérõ az eredményhirdetés idõpontját 25 nappal elhalasztotta, így az eredményhirdetés napja 2002. június 28.<br>
Kérelmezõ jogorvoslati kérelmet nyújtott be a Döntõbizottsághoz 2002. június 4. napján. Kérelmezõ jogsértõnek tartja ajánlatkérõnek - 2002. május 27-én megküldött - döntését, amellyel ajánlatukat érvénytelennek minõsítették azzal az indokkal, hogy "az ajánlathoz csatolt cégkivonat és aláírási címpéldány 30 napnál régebbi". Elõadta, hogy az ajánlati felhívás megjelenését követõ dátumú cégkivonatot és aláírási címpéldányt nyújtott be. Álláspontja szerint a Kbt. nem tartalmaz elõírást a cégkivonat és címpéldány érvényessége vonatkozásában, azt ajánlatkérõnek kell meghatároznia, ha elõírja. Hivatkozott arra, hogy az ajánlati dokumentációban nem szerepel olyan kitétel az érvénytelenségi szempontok között, hogy a cégkivonat és aláírási címpéldány mely esetben érvénytelen, valamint ajánlatkérõ az ajánlati felhívásban nem közölte, hogy mely idõpontnál nem lehet 30 napnál régebbi a cégkivonat. Vitatja továbbá azt, hogy az aláírási címpéldánynál elõírás lett volna a 30 napnál nem régebbi keltezés.<br>
A fentiek alapján kérelmezõ megítélése szerint az ajánlathoz csatolt a felhívás megjelenését követõ dátumú cégkivonat és aláírási címpéldány megfelel a kiírásnak. Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, így jogtalanul alkalmazta a Kbt. 53. § (2) bekezdését.<br>
Kérte a Döntõbizottságot, hogy ideiglenes intézkedés alkalmazásával hívja fel ajánlatkérõt, hogy az eljárás további szakaszába vonja be, valamint állapítsa meg a jogsértés megtörténtét.<br>
Ajánlatkérõ észrevételében a jogorvoslati kérelem elutasítását kérte, álláspontja szerint a jogorvoslati kérelem megalapozatlan. Elõadta, hogy a felhívásban elõírta (16. pont 7. francia bekezdésében), hogy "Az ajánlathoz csatolni kell 30 napnál nem régebbi cégkivonatot és aláírási címpéldányt." A mondat ajánlatkérõ megítélése szerint egyértelmûvé teszi, hogy az esemény bekövetkezéséhez, vagyis az ajánlat benyújtásához köti a harmincnapos határidõt. Ezzel ajánlatkérõ pontosan meghatározta, hogy mely határidõhöz viszonyítva kell számítani a 30 napot.<br>
Mivel az ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlati felhívásban és dokumentációban meghatározott tartalmi és formai követelményeknek megfelelõen kell az ajánlatát elkészíteni, és kérelmezõ ajánlata a cégkivonat és az aláírási címpéldány vonatkozásában nem elégítette ki a tartalmi követelményeket, helyesen nyilvánították érvénytelennek.<br>
Vitatja ajánlatkérõ, hogy az érvénytelenségi szempontok között nem szerepel a kizárást megalapozó kitétel, ugyanis a dokumentációban szerepel, hogy ha az ajánlattevõ hiányosan, vagy az elõírásokhoz képest eltérõen, továbbá a határidõket figyelmen kívül hagyva tesz ajánlatot akkor az ajánlat érvénytelen.<br>
Elõadta továbbá, ha a kérelmezõ nem tudta eldönteni, hogy milyen idõponthoz viszonyítva kell megfelelni a 30 napos határidõnek, úgy felvilágosítást kellett volna kérnie.<br>
A Döntõbizottság 2002. június 5-én ideiglenes intézkedéssel élt és a D.325/5/2002 sz. alatt meghozott határozatával a szerzõdéskötést megtiltotta.<br>
A Döntõbizottság megállapította, hogy a kérelmezõ jogorvoslati kérelme alapos az alábbiak szerint:<br>
A Döntõbizottságnak a kérelem alapján abban a kérdésben kellett állást foglalnia, hogy a kérelmezõ által csatolt cégkivonat és aláírási címpéldány dátuma eltért-e az ajánlatkérõ által a felhívásban megadottaktól és erre tekintettel jogszerûen kimondható-e a kérelmezõ ajánlatának érvénytelensége.<br>
Jelen ügyben vizsgált iratok megfelelõ formaiságának eldöntésére kizárólag a felhívásban foglaltak adhatnak a Döntõbizottság részére is - mint ahogy az ajánlattevõk részére is az ajánlat elkészítéséhez - kiinduló pontot, ugyanis a törvény erre vonatkozóan rendelkezéseket nem tartalmaz.<br>
<a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
Kbt 33. § (1) Az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A törvény fent hivatkozott rendelkezéseibõl azt lehet megállapítani, hogy ajánlatkérõnek az ajánlati felhívás elkészítése körében kellõ körültekintéssel kell eljárnia, a felhívás tartalmának (így az ajánlattal szemben támasztott formai és tartalmi követelmények tekintetében is) egyértelmûnek, mindenki számára konkrétan értelmezhetõnek kell lennie. Az eljárás további szakaszában ugyanis nincs arra jogszerû lehetõsége ajánlatkérõnek, hogy az általa megadott feltételeknek más tartalmat adjon: Ezen magatartása egyértelmûen a törvény által megfogalmazott esélyegyenlõség elvébe ütközne.<br>
Jelen esetben ajánlatkérõ a felhívásában elõírta, hogy csatolni kell az ajánlathoz 30 napnál nem régebbi cégkivonatot és aláírási címpéldányt, azonban ajánlatkérõ megfogalmazása önmagában nem ad kellõ támpontot arra vonatkozóan, hogy melyik idõpont az irányadó a 30 nap számításánál. Ajánlatkérõ megfogalmazása alapján a Döntõbizottság álláspontja szerint is több releváns idõpont megjelölhetõ, elfogadható, ezek közül csak egy lehetõség ajánlatkérõ által figyelembe vett ajánlat benyújtásának idõpontja.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Miután a jelen ügyben ajánlatkérõ által elkészített felhívásban a cégkivonat és aláírási címpéldány vonatkozásában elvárt formai követelmény nem volt egyértelmûen meghatározva, így a közbeszerzési eljárás bármely idõpontjától, legkorábban a hirdetmény közzétételétõl kell figyelembe vennie a 30 napot, és ezzel összefüggésben vizsgálni az ajánlatnak a felhívásban foglaltaknak való megfelelését. Ajánlatkérõ eltérõ elõírása hiányában, a hirdetményben megjelölt határidõt (ennek kell tekinteni jelen esetben a cégkivonat és aláírási címpéldány vonatkozásában elõírt 30 napot) a hirdetmény közzétételétõl kell számítani, és az ennek meg nem felelõ ajánlatokat lehet érvénytelennek minõsíteni a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában megfogalmazott azon ok alapján, hogy az ajánlat nem felel meg az ajánlati felhívásban, illetõleg a dokumentációban meghatározott feltételeknek.<br>
Kérelmezõ által az ajánlathoz csatolt cégkivonat és aláírási címpéldány a hirdetmény közzétételét követõ dátumozással került benyújtásra (cégkivonat 2002. április 11., címpéldány 2002. február 4.), amelyet a fent kifejtett indokok alapján ajánlatkérõnek érvényesnek kellett volna elfogadnia.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése. alapján az eljárás további szakaszából az érvénytelen ajánlat és a kizárt ajánlattevõ ajánlata zárható ki, miután a kérelmezõ ajánlatát nem lehet érvénytelennek tekinteni a cégkivonat és a címpéldány nem megfelelõsége miatt, így az eljárás további szakaszából sem zártható ki.<br>
Nem értett egyet a Döntõbizottság a kérelmezõ azon kifogásával, hogy a címpéldány vonatkozásában 30 napos elõírás nem is volt megadva, ajánlatkérõ kiírása e körben egyértelmû, mind a két okirat vonatkozásában 30 napnál nem régebbinek kell lenni, aminek azonban kérelmezõ megfelelt a fenti indokok alapján.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és f) pontja szerinti jogkövetkezményeket alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001 2002. évi költségvetésérõl szóló 2000. évi CXXXIII. tv. 59. § (2) bekezdésben meghatározott legkisebb összeg 1 000 000 Ft, természetes személyek tekintetében 100 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg. A bírság összegének megállapításánál az eset összes körülményeit figyelembe véve alapvetõen arra volt tekintettel a Döntõbizottság, hogy az alkalmazott jogkövetkezménnyel a megállapított jogsértés kiküszöbölésére ajánlatkérõ részérõl sor kerülhet, hiszen a döntés megsemmisítésével az elkövetett jogsértés reparálhatóvá válik, mivel az eljárást lezáró döntését a határozathozatalig nem hirdette még ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjában megfogalmazottak szerint a Döntõbizottság köteles bírságot alkalmazni a jogsértésért felelõs személlyel szemben is, jelen esetben a becsatolt iratok között fellelhetõ ajánlatkérõ által meghozott 12/1997.(X. 3.) KR. számú rendelet - becsatolt nyilatkozat - alapján ajánlatkérõ nevében a döntés meghozatalára, így a jogsértõnek minõsülõ döntés meghozatalára is egy személyben a közgyûlés mindenkori elnöke jogosult. A jelen jogorvoslattal érintett jogsértõnek minõsített döntést a Közgyûlés elnöke Ivanics Ferenc hozta meg, így vele szemben is törvényi minimumnak megfelelõ mértékû bírságot szabott ki, figyelemmel volt e körben is a Döntõbizottság arra, hogy a jogsértés reparálható.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 27.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>