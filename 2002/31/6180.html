<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6180)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.299/10/2002.<br>
<br>
Tárgy: az Infra-Start Kft. I. sz. és a Depona Kft. II. sz. kérelmezõk jogorvoslati kérelme Mezõkövesd Város Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Infra-Start Kft. (4025 Debrecen, Hatvan u. 58., képv.: dr. Mészáros József jogtanácsos, továbbiakban kérelmezõ I.) és a Depona Kft. (4400 Nyíregyháza, Csillag u. 16., képv.: dr. Kovács Katalin ügyvéd, 4400 Nyíregyháza, Közép u. 9., továbbiakban kérelmezõ II.) által, a Mezõkövesd Város Önkormányzat Polgármesteri Hivatala (3400 Mezõkövesd, Mátyás király u. 112., képv.: dr. Jakab Sándor ügyvéd, 2131 Göd, Pesti u. 81.), mint ajánlatkérõ "Mezõkövesd város - keleti városrész - szennyvízcsatorna-hálózat megépítése, valamint szennyvíztisztító telep bõvítése, korszerûsítése" tárgyú közbeszerzési eljárása ellen benyújtott jogorvoslati kérelmeit elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapítja meg.<br>
Ajánlatkérõ 2001. november 28-án a Közbeszerzési Értesítõ (K. É.) 48. számában közzétett részvételi felhívással nyílt, elõminõsítési közbeszerzési eljárást indított a rendelkezõ részben meghatározott beszerzés tárgyában.<br>
A részvételi felhívás 8. pontjában ajánlatkérõ az ajánlati biztosítékról a következõk szerint rendelkezett:<br>
"8. a) Az ajánlati biztosíték összegszerûen meghatározott mértéke: 5 000 000 Ft, azaz ötmillió forint.<br>
b) Az ajánlati biztosíték nyújtásának feltételei: a közbeszerzési eljárás második fázisában az ajánlatadó ajánlati biztosítékot adjon, amit a Mezõkövesd Város Önkormányzatának az OTP Rt.-nél vezetett 11734107-15350071 számú számlájára kell befizetni (az átutalásra rá kell írni: "Mezõkövesd szennyvízberuházás ajánlati biztosíték) az ajánlatadás határidejét megelõzõ 5. nap 24.00 óráig (ha ez nem munkanap, akkor az azt követõ elsõ munkanapig) vagy bankgarancia formájában az ajánlathoz csatolandó."<br>
A közbeszerzési eljárás részvételi szakaszában az alkalmasnak minõsített ajánlattevõket ajánlatkérõ 2002. március 18-án ajánlattételre kérte fel.<br>
Ajánlatkérõ az ajánlati felhívásban megjelölte az eljárás eredményhirdetési idõpontját 2002. május 17-ében, a szerzõdéskötés idõpontját pedig 2002. május 27-ében.<br>
Megjelölte az ajánlati kötöttség idõtartamát: az eredményhirdetési idõpontot követõ 60 nap.<br>
Az ajánlattételhez tenderdokumentációt biztosított, mely tartalmazta az ajánlati feltételeket. Ennek 1.4. pontjában az ajánlati biztosítékot a felhívásban foglaltaknak megfelelõen írta elõ. A visszafizetésrõl is rendelkezett akként, hogy a nem nyertes ajánlattevõknek (a második helyezett kivételével) az eredményhirdetést követõ 10 napon belül visszautalja, kivéve, ha ez idõ alatt a DB a szerzõdéskötést megtiltja. A nyertes a szerzõdéskötéssel egyidejûleg az ajánlati biztosítékot visszakapja.<br>
2002. március 8-án ajánlatkérõ az ajánlattevõk részére konzultációt tartott.<br>
Az ajánlattételi határidõre, 2002. május 6. napjára a DEPONA Kft. (kérelmezõ II.), STRABAG Kft., ALTERRA Kft., KEVIÉP Kft., OMS Hungária Kft., METROÉPSZOLG Rt., PENTA Rt., INFRA-START Kft. (kérelmezõ I.), SWIETELSKY Kft., DIAMIT Rt., ERRO 96 Kft. nyújtott be ajánlatot.<br>
Ajánlattevõ 2002. május 9-én értesítette ajánlattevõket, hogy az eredményhirdetés idõpontját 2002. május 23-ára halasztja.<br>
A módosított idõpontban ajánlatkérõ az eredményhirdetést megtartotta, melyen nyertesnek SWIETELSKY Kft., ezt követõ legkedvezõbb ajánlatnak az OMS Hungária Kft. ajánlatát, 5 ajánlatot pedig érvénytelennek hirdetett. Kérelmezõk tekintetében az érvénytelenség indokaként a Kbt 52. § (2) bekezdés c) pontját jelölte meg ajánlatkérõ, mivel kérelmezõk, bankgarancia formájában rendelkezésre bocsátott ajánlati biztosítékának érvényessége nem éri el az ajánlati kötöttség idejét.<br>
Az Infra-Start Kft. (kérelmezõ I.) 2002. május 27. napján, a DEPONA Kft. (kérelmezõ II.) 2002. május 28. napján nyújtott be jogorvoslati kérelmet a Döntõbizottsághoz. Kérelmezõk sérelmezték ajánlatkérõ döntését, amellyel ajánlatukat érvénytelenné nyilvánították, a bankgarancia-levélen megjelölt érvényességi idõpont nem megfelelõ volta miatt.<br>
Kérelmezõk kifejtették, hogy ajánlatkérõ több helyen is szabályozza az ajánlati biztosíték nyújtásának feltételeit (részvételi felhívásban, az ajánlati felhívásban csak utal a részvételi felhívásban foglaltakra, valamint a tenderdokumentációban, amelyben lényegében csak az ajánlati biztosíték visszafizetésére ad szabályozást). Álláspontjuk szerint, mivel a tenderdokumentáció 1.4. pontjában ajánlatkérõ kimondja, hogy a szerzõdéskötéssel egyidejûleg kapja vissza a nyertes az ajánlati biztosítékot (nem nyertes az eredményhirdetést követõ 10. napon belül), így a megjelölt szerzõdéskötés idõpontját követõ napig érvényes bankgarancia megfelel ajánlatkérõ elvárásának. Elõadták, hogy mivel a Kbt. csak lehetõvé teszi (Kbt. 41. §) az ajánlati biztosíték meghatározását, amely esetben a biztosíték rendelkezésre bocsátásának legkésõbbi idõpontját, módját és mértékét is meg kell határozni. Megítélésük szerint az ajánlatkérõ, illetve a nevében eljáró cég által esetleg félreérthetõen megfogalmazott bankgarancia-érvényesség miatt nem lehet ajánlatukat érvénytelenné minõsíteni az ajánlatkérõ által megjelölt ok miatt. Az ajánlati biztosítékot tartalmazó bankgarancia-levelükben megadott érvényességi idõ álláspontjuk szerint nem ütközik az elõírtakba, mivel pontos elõírás az ajánlatkérõ egyetlen dokumentumában sem található.<br>
Hivatkoznak kérelmezõk továbbá arra, hogy ajánlatkérõ feltehetõen arra alapozza az érvénytelenséget, hogy a bankgarancia érvényessége nem terjed ki az ajánlati kötöttség idõtartamára, úgy ezen okból a nyertes pályázó ajánlata is érvénytelen, mivel az sem terjed ki az elhalasztott eredményhirdetést követõ 60. napig.<br>
Kérték, hogy a Döntõbizottság semmisítse meg ajánlatkérõ eljárást lezáró döntését, valamint ideiglenes intézkedést alkalmazva tiltsa meg a szerzõdés megkötését.<br>
A Döntõbizottság 2002. május 31. napján ideiglenes intézkedést alkalmazott, és a D.299/5/2002 sz. alatt meghozott határozatával az eljárást lezáró szerzõdés megkötését megtiltotta.<br>
Ajánlatkérõ észrevételében a jogorvoslati kérelmek elutasítását és az ideiglenes intézkedés megszüntetését kérte. Hivatkozik a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(3) (4) bekezdésében foglaltakra az ajánlati biztosítékra vonatkozóan, amely álláspontja szerint egyértelmûvé teszi, hogy az ajánlati biztosíték az ajánlati kötöttség megsértésének materiális eszköze, így a biztosítéknak az ajánlati kötöttség lejártáig rendelkezésre kell állnia - figyelembe véve a Kbt. 41. § (5) bekezdését is - ellenkezõ esetben a biztosíték nem tölti be célját. Az esélyegyenlõség elvébõl is következik megítélése szerint, hogy a bankgaranciában nyújtott ajánlati biztosíték esetén a bankgarancia érvényességi ideje az ajánlati kötöttség idejével azonosnak kell lennie, ha nem így lenne, sérülne az esélyegyenlõség a biztosítékot készpénzben befizetõk hátrányára.<br>
Miután az ajánlati felhívásban elõírta, hogy az ajánlati kötöttség az eredményhirdetéstõl számított 60 nap, a kérelmezõk bankgaranciában nyújtott ajánlati biztosítékának érvényességi ideje nem terjedt ki ezen idõszakra, így ajánlataiknak a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján történõ érvénytelenné minõsítésének volt helye jogszerûen eljárva. Kiemelte észrevételében, hogy a nyertes ajánlattevõ által biztosított ajánlati biztosítékról csatolt bankgaranciájuk érvényességi ideje az ajánlati kötöttség teljes idõtartamára kiterjedt, így ezen érvénytelenségi ok - ellentétben a kérelmezõk által elõadottakkal - nem állt fenn.<br>
Egyéb érdekelt SWIETELSKY Kft. észrevételében elõadta, hogy egyetért ajánlatkérõ döntésével, mellyel a nem megfelelõ érvényességi idõt tartalmazó ajánlati biztosítékot bankgaranciával nyújtó ajánlattevõ ajánlatát érvénytelenné nyilvánította. Álláspontja - hivatkozva a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(2) bekezdésre -, hogy az ajánlati kötöttség idõtartamáig kell az ajánlati biztosítékot nyújtani.<br>
Egyéb érdekelt OMS Hungária Kft. észrevételében elõadta, hogy álláspontja szerint az ajánlati biztosítéknak az ajánlati kötöttség ideje alatt hozzáférhetõnek kell lenni, így az ajánlati kötöttség idejét el nem érõ ajánlati bankgarancia miatt érvénytelenséget kell megállapítani.<br>
A Döntõbizottság megállapította, hogy a kérelmezõk jogorvoslati kérelme alaptalan az alábbi indokok szerint:<br>
41. § (1) Az ajánlatkérõ az eljárásban való részvételt ajánlati biztosíték (a továbbiakban: biztosíték) adásához kötheti, amit az ajánlattevõnek ajánlata benyújtásával egyidejûleg vagy az ajánlatkérõ által az ajánlati felhívásban meghatározott idõpontig, az ott megjelölt mértékben kell az ajánlatkérõ rendelkezésére bocsátania. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.<br>
(2) A biztosíték teljesíthetõ az elõírt összegnek az ajánlatkérõ bankszámlájára történõ befizetésével vagy bankgarancia biztosításával. A befizetés helyét, illetõleg az ajánlatkérõ bankszámlaszámát, továbbá a befizetés igazolásának módját a felhívásban meg kell határozni.<br>
(3) A biztosíték értékét az ajánlattevõk esélyegyenlõségének biztosítása mellett, a felek ajánlati kötöttségének a (4) bekezdés szerinti megsértése esetén az ajánlatkérõnél az ajánlatnak az ajánlati kötöttség ideje alatti visszavonása vagy a szerzõdésnek az ajánlattevõ érdekkörében felmerült okból történõ meghiúsulása miatt elõreláthatólag felmerülõ veszteség mértékére tekintettel kell megállapítani.<br>
(4) Ha az ajánlattevõ az ajánlati kötöttségének ideje alatt ajánlatát visszavonja, vagy a szerzõdés megkötése érdekkörében felmerült okból hiúsul meg, a biztosítékot elveszti, és az az ajánlatkérõt illeti meg.<br>
(5) A biztosítékot vissza kell fizetni<br>
a) az ajánlattevõk részére az ajánlati felhívás visszavonását, az ajánlattevõ kizárását, az eljárás eredménytelenségének megállapítását, illetve az eredmény kihirdetését követõ tíz napon belül;<br>
b) a nyertes ajánlattevõ, valamint - az 59. § (1) bekezdése szerinti esetben - a második legkedvezõbb ajánlatot tevõ részére a szerzõdéskötést követõ tíz napon belül, kivéve, ha a biztosíték a felhívás szerint a megkötött szerzõdést biztosító mellékkötelezettséggé válik.<br>
Az ajánlati biztosíték értelmezését a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>adja meg oly módon, hogy szabályozza annak meghatározásához szükséges feltételeket, funkcióját és mûködését, valamint visszafizetésének módját.<br>
Ezek alapján a biztosíték szerepe a közbeszerzési eljárásban az, hogy az ajánlati kötöttség fennmaradását nyomatékosítsa, adott esetben kikényszerítse annak érvényesítését. Ajánlatkérõ döntésén múlik, hogy az ajánlati kötöttség egyébként is érvényesülõ szabályai mellett él-e ezzel a nyomatékosító feltétellel, ha viszont döntése szerint elõírja az ajánlati biztosítékot, akkor azt kizárólag a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. §-</a>ának megfelelõen teheti.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) (2) bekezdése szerinti adatokat a felhívás jelen ügyben megfelelõen tartalmazta, az adatok hiányosságát az eljárásban résztvevõk nem jelezték. A felhívás (és dokumentáció) elõírásai mellett a Kbt. szabályai szerint folyik minden közbeszerzési eljárás. Ily módon a Kbt. 41. § (3) (4) bekezdései azok, amelyek a biztosíték nyújtásával kapcsolatos további (a felhívásban nem szereplõ) szabályokat meghatározzák.<br>
A hivatkozott rendelkezések szerint az ajánlati biztosíték érvényesíthetõ kell hogy legyen az ajánlati kötöttség teljes idõtartama alatt, ami jelen esetben a felhívásban meghatározott eredményhirdetési idõpontot (2002. május 17-e) követõ 60. napig, azaz 2002. július 16-ig terjed.<br>
Az ennél rövidebb idõtartamra nyújtott pénzügyi biztosíték nem teljesíti azokat a funkciókat, amelyeket a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. §-</a>a az ajánlati biztosítéktól elvár, azaz nem is minõsül ténylegesen a Kbt. értelmezése szerinti "ajánlati biztosítéknak". Nem mûködik ugyanis egy rövidebb határidõig való pénzügyi letét akként, hogy a bármilyen törvényes okból a felhívásban meghatározottól késõbbi idõpontban megtartott eredményhirdetést követõ szerzõdéskötésre is kihatással legyen. A szerzõdés megkötése pedig az ajánlati kötöttség idõtartama alatt jogszerû elvárás a nyertes ajánlattevõvel szemben, a Kbt. éppen ennek teljesülését teszi az ajánlati biztosíték intézményével kikényszeríthetõvé.<br>
Az esélyegyenlõség törvényben meghatározott alapelvével történõ ütköztetése esetén is a fentiekkel azonos következtetésre jutunk. Az alapelv sérülne abban az esetben, ha egyes ajánlattevõk az ajánlati kötöttség meglehetõsen hosszú idõtartamára, adott esetben számukra komoly pénzügyi terhet vállalva vesznek részt az eljárásban, míg mások egy általuk meghatározott rövidebb idõpontig vállalják a pénzügyi terhet, ugyanakkor a szerzõdés megkötésére õket az ajánlati biztosíték már nem kényszeríti bármely okból elhalasztott eredményhirdetés esetén.<br>
Egyenlõ esélyt csak az egyenlõ mértékben vállalt terhek és kötelezettségek, illetve az egyenlõ mértékben gyakorolt jogok biztosítanak az eljárásban.<br>
A fent kifejtett indokok alapján a Döntõbizottság álláspontja, hogy az ajánlati biztosíték nyújtása csak akkor biztosítja az ajánlat érvényességét, ha annak az ajánlattevõ által vállalt érvényességi határideje az ajánlati kötöttség határidejével megegyezik. [Ez persze nem jelenti azt, hogy a biztosíték éppen eddig az idõpontig az ajánlatkérõ rendelkezésére is fog állni, visszautalása, illetve felszabadítása azonban az ajánlatkérõ hatásköre a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(4) (5) bekezdése szerint.] Így ajánlatkérõ külön elõírása nélkül is csak az olyan ajánlat felel meg az elõírtaknak az ajánlati biztosíték bankgaranciához való rendelkezésre bocsátása körében, amelyek érvényességi ideje az elõírt ajánlati kötöttség idejét lefedi.<br>
A Döntõbizottság megállapította, hogy ajánlatkérõ nem járt el jogszerûtlenül, amikor a kérelmezõk ajánlatát a bankgarancia érvényességi idejének nem megfelelõsége okán a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontjára alapította, érvénytelennek minõsítette.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmeket elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 20.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>