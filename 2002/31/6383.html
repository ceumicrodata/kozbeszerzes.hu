<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (6383)
</b></h2><FONT size=3><i><u></i></u><br>
<br>
13.K.30.086/2002/2.<br>
<br>
A Fõvárosi Bíróság a dr. Kovács László ügyvéd (9700 Szombathely, Hollán E. u. 17.) által képviselt Bük Nagyközség Önkormányzata (9737 Bük, Széchenyi u. 44.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.756/11/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság az alperes D.756/11/2000. számú határozatát megváltoztatja, és a Hoffmann Építõipari Rt. jogorvoslati kérelmét elutasítja.<br>
Kötelezi az alperest, hogy 15 napon belül fizessen meg a felperesnek 5000 (ötezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ a 2001. október 3-án megjelent Közbeszerzési Értesítõ 43. számában közzétett ajánlati felhívásával a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján nyílt közbeszerzési eljárást indított útépítés tárgyában.<br>
Az ajánlati felhívás 11. a) pontja az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, a b) pont a szerzõdés teljesítésére alkalmatlanná minõsítés szempontjait határozta meg.<br>
Az ajánlati felhívás 13. a) b) pontjában a felperes rögzítette, hogy az ajánlatokat az összességében legelõnyösebb ajánlat szempontja alapján bírálja el, és meghatározta az elbírálási részszempontokat és azok súlyszámait, valamint az értékelés során adható pontszámok alsó és felsõ határát.<br>
A felperes ajánlati dokumentációt és részletes ajánlati felhívást is az ajánlattevõk rendelkezésére bocsátott. A dokumentációban közölte a beszerzés pontos mûszaki tartalmát, mellékelte a kiviteli terveket.<br>
A részletes ajánlati felhívás 2. pontjának utolsó bekezdése szerint az útépítés mûszaki tervei nem tartalmazzák az aszfalttal burkolt kocsifelhajtók kiemelt szegélyét, melynek összes hossza 550 fm, és az ajánlatokba ezek építési költségét be kell építeni. A 7. pont utolsó bekezdése szerint az ajánlattevõk ajánlatai közül azok értékelhetõk, amelyek ajánlati ára egyösszegû átalányár, amelyet alátámaszt a vállalkozó által beárazott méret és mennyiségszámítás (költségvetés). A 9. pont 5. bekezdése rögzítette, hogy az ajánlatnak tartalmaznia kell a tervdokumentáció alapján elkészített és kiadott méret- és mennyiségszámítást beárazva (költségvetés).<br>
A 2001. november 13-ig tartó ajánlattételi határidõben a Hoffmann Építõipari Rt., a Swietelsky Kft., a Vasi Víz-Kör Kft., a Strabag Kft., a Mélyépítõ Kft. és az Ino-Va Kft. nyújtott be ajánlatot.<br>
A felperes megállapította, hogy a Hoffmann Építõipari Rt., a Mélyépítõ Kft. és az Ino-Va Kft. ajánlata nem tartalmazta a részletes ajánlati felhívás 2. pont utolsó bekezdésében elõírt kocsifelhajtók összesen 550 fm kiemelt segélyének építési költségeit, ezért ajánlatuk érvénytelen és az eljárás további szakaszában nem vehetnek részt. Az eljárás nyertesének a Strabag Építõ Kft.-t hirdette ki.<br>
A felperes a 2001. november 27-én kelt levelében értesítette a Hoffmann Építõipari Rt.-t arról, hogy az ajánlatát érvénytelenné nyilvánította. Az érvénytelenné nyilvánítást azzal indokolta, hogy az ajánlat nem tartalmazta a részletes ajánlati felhívás 2. pontjának utolsó bekezdésében elõírt 550 fm hosszúságú aszfalttal burkolt kocsifelhajtók kiemelt útszegélyének költségeit, ezért az ajánlatot a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenné kellett nyilvánítania.<br>
A Hoffmann Építõipari Rt. (kérelmezõ) 2001. november 29-én jogorvoslati kérelmet nyújtott be az alpereshez. Sérelmezte ajánlatának érvénytelenné nyilvánítását és hivatkozott arra, hogy ajánlata a dokumentációnak megfelelõen tartalmazta a kért munkák elvégzésének költségét is. Kérte ezért az ajánlatának érvénytelenségére vonatkozó ajánlatkérõi döntés megsemmisítését, valamint az ajánlatkérõ kötelezését arra, hogy érdemben az ajánlatát vizsgálja. Emellett az ajánlatkérõ költségek viselésére való kötelezését és ideiglenes intézkedésként a szerzõdés megkötésének megtiltását is indítványozta.<br>
A felperes a jogorvoslati kérelem elutasítását kérte azzal az indokkal, hogy a kérelmezõ ajánlatát a tervekben nem szerepeltetett 550 fm útszegély építési költségeinek ajánlatba történõ beépítésének hiánya miatt jogszerûen minõsítette érvénytelennek.<br>
A felperes a nyertes ajánlattevõvel 2001. december 3-án a vállalkozási szerzõdést megkötötte.<br>
Az alperes a 2001. december 20-án kelt D.756/11/2001. számú határozatával a jogorvoslati kérelemnek helyt adva megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 53. § (2) bekezdését, ezért az ajánlatkérõt 4 000 000 Ft pénzbírsággal sújtotta.<br>
Az alperes a határozat indokolásában rámutatott arra, hogy az ajánlat érvénytelenségének megállapítására a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának alkalmazásakor akkor van mód, ha az ajánlat nem felel meg a felhívás, illetve a dokumentáció feltételeinek. Az ajánlatkérõ a dokumentációban elõírta, hogy a tervekben és a költségvetésben nem szereplõ 550 fm útszegély megépítését mint a beszerzés tárgya körébe tartozót el kell végezni, és annak költségeit be kell építeni az ajánlatba, de ennek formáját nem határozta meg. A beérkezett ajánlatok között voltak olyan ajánlattevõk, akik külön költségvetési tételként szerepeltették a kért munkák építési költségét, azonban voltak olyanok is - mint a kérelmezõ -, aki a megadott költségvetésben szerepeltette azt, többlettétel feltüntetése nélkül. A kérelmezõ az ajánlatának 1. sz. mellékletében nyilatkozott arról, hogy az építési kivitelezési munkák elvégzését - a felhívás és a dokumentáció áttanulmányozását követõen - teljeskörûen vállalja a megadott ajánlati áron.<br>
Az alperes álláspontja szerint a dokumentációban elõírt építési költségek ajánlatba történõ beépítésére vonatkozó feltételnek a kérelmezõ nemcsak a költségek külön költségvetési tételként való feltüntetésével tud eleget tenni érvényesen. Amennyiben ezt várta volna el az ajánlatkérõ, úgy az útszegélyek építési költségeinek külön költségvetési tételben való szerepeltetését egyértelmûen elõ kellett volna írnia. Az ajánlatkérõ jogsértõ módon járt el, amikor a dokumentációban konkrétan meg nem fogalmazott feltétel - az építési költségek külön költségvetési tételként való feltüntetésének - hiánya miatt az ajánlatot a dokumentációban foglalt feltételeknek meg nem felelõnek értékelte, és ezért annak érvénytelenségét állapította meg.<br>
Az alperes a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) és f) pontja szerinti jogkövetkezményeket alkalmazta. A bírság összegének megállapításánál figyelembe vette, hogy olyan ajánlat került kizárásra az eljárás további szakaszából és így az értékelésbõl is, amely formailag és tartalmilag is megfelelt a felhívás és dokumentáció feltételének, így érvénytelenné nyilvánításának jogszerûen a Kbt. 52. § (2) bekezdés d) pontja alapján nem volt helye, továbbá értékelte azt a körülményt is, hogy a szerzõdés megkötése megtörtént.<br>
A felperes keresetet terjesztett elõ az alperes határozatának bírósági felülvizsgálata iránt. Elõadta, hogy a részletes ajánlati felhívás 2. pontjának utolsó bekezdésében megjelölt útszegély megépítését a megadott költségvetésében szerepeltette, de többlettétel feltüntetése nélkül. Ha többlettétel hiányzott, akkor éppen az az 550 fm hiányzott, amit tartalmaznia kellett volna az ajánlatnak, ez ugyanis a többlettétel. Hivatkozott az ajánlati felhívás 7. pontjának utolsó bekezdésére, amely szerint azok az ajánlatok értékelhetõk, amelyekben az ajánlati ár egyösszegû átalányár, és azt alátámasztja a vállalkozó által beárazott méret- és mennyiségszámítás (költségvetés). A költségvetésben való feltüntetés (mennyiség szerint is) tehát elengedhetetlen feltétel, ezt támasztja alá az ajánlati felhívás 9. pontja is; amely szerint az ajánlatnak tartalmaznia kell a tervdokumentáció alapján elkészített és kiadott méret- és mennyiségszámítást beárazva (költségvetés).<br>
A felperes hivatkozott arra, hogy ha a tételes költségvetésben nem szerepel az ajánlati felhívás 2. pontjának utolsó bekezdésében megjelölt 550 fm többlet útszegély építési költsége, akkor nem lehet ennek teljesítését sem számon kérni a kivitelezõn. A költségvetés hiányában nem ellenõrizhetõ, hogy szerepel-e az egyösszegû ajánlatban a többlet útszegély. Utalt arra is, hogy a kérelmezõ nemcsak abban tért el az ajánlati felhívástól, hogy a többlet útszegély építési költségét nem építette be az ajánlatába, hanem az ajánlat szerinti két építési ütem helyett csak egy építési ütemet jelölt meg.<br>
A felperes álláspontja szerint az ajánlattal kapcsolatos tartalmi és formai elvárásait egyértelmûen fogalmazta meg, az ajánlati felhívás tartalma megfelelt a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdésében foglalt elõírásnak, amelyet igazol az a tény, hogy a kérelmezõ nem élt az ajánlati felhívás 8. pontjában biztosított kérdezés, érdeklõdés lehetõségével.<br>
A felperes a bírság összegét túlzottnak találta, és kifogásolta, hogy az alperes súlyosbító körülményként értékelte a szerzõdés megkötését. Elõadta, hogy a szerzõdés megkötésére a Kbt. elõírásainak megfelelõen az eredmény kihirdetését követõ 8 nap elteltével került sor, az alperesnek lett volna módja a szerzõdéskötést megtiltani.<br>
Az alperes - fenntartva a határozatában foglaltakat - a kereset elutasítását kérte. Hangsúlyozta, hogy a felperes a kiadott dokumentációban nem írta elõ konkrétan a vitatott 550 fm aszfalttal burkolt kocsifelhajtók kiemelt szegélyének külön költségvetési tételben történõ megajánlását, hanem azt írta elõ, hogy a szegélyek költsége az ajánlati árban szerepeljen. Ezt a kérelmezõ a nyilatkozata szerint tudomásul vette, és az ajánlati árat oly módon alakította ki, hogy abba a szegélyek költségét is beépítette. A felperes olyan hiányosságra hivatkozva állapította meg a kérelmezõ ajánlatának érvénytelenségét, melyet sem a felhívásban, sem a dokumentációban nem írt elõ. A felperes tudatában volt annak, hogy az ajánlattevõk fele a dokumentációban meghatározottakat másképp értelmezte, mégsem élt a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében foglalt lehetõségével és nem tisztázta az ajánlattevõkkel, hogy az 550 fm útszegély költségét beépítették-e az ajánlatukba.<br>
A felperes keresete alapos.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A perben eldöntendõ kérdés az volt, hogy a Hoffmann Építõipari Rt. ajánlata a költségvetés tekintetében megfelelt-e az ajánlati felhívásban és dokumentációban foglaltaknak, és ettõl függõen a felperes megsértette-e az alperes határozatában megjelölt jogszabályi rendelkezéseket.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt az, aki érvénytelen ajánlatot tett.<br>
A bíróság megállapította, hogy a felperes a részletes ajánlati felhívás 2. pontjának utolsó bekezdésében egyértelmûen elõírta, hogy az útépítés mûszaki terveibõl hiányzó 550 fm kocsifelhajtó-szegély építési költségét az ajánlatba be kell építeni.<br>
A bíróság rámutat arra, hogy az ajánlatba való költség-beépítés nem szûkíthetõ le az ajánlati árba való beépítésre, értelemszerûen az elvégzendõ munka tényleges mennyiségének a költségvetésbõl is ki kell tûnnie. A részletes ajánlati felhívás 7. pont utolsó bekezdésében a felperes egyértelmûen meghatározta, hogy azok az ajánlatok kerülnek értékelésre, amelyekben az egyösszegû átalányárat a vállalkozó által beárazott méret- és mennyiségszámítás (költségvetés) alátámaszt. A 9. pont 5. bekezdése pedig - a 7. pont utolsó bekezdésével összhangban - leszögezte, hogy az ajánlatnak tartalmaznia kell a tervdokumentáció alapján elkészített és kiadott méret- és mennyiségszámítást beárazva ( költségvetés ).<br>
A bíróság megállapította, hogy a Hoffmann Építõipari Rt. ajánlata nem jelölte meg elvégzendõ munkamennyiségként az 550 fm kocsifelhajtó-szegély megépítését, így az ajánlata szerint átalányárat az ajánlatban kimutatott méret- és mennyiségszámítást tartalmazó költségvetése nem támasztotta alá.<br>
A bíróság osztotta a felperes azon álláspontját, hogy ha a tételes költségvetésben az ajánlati felhívás 2. pontjának utolsó bekezdésében megjelölt 550 fm többlet útszegély építési költsége nem szerepel, akkor ennek teljesítése nem kérhetõ számon a kivitelezõn.<br>
Megjegyzi a bíróság, hogy a felperes keresetlevelében elõadott egyéb érvénytelenségi ok - a két építési ütem helyett egy építési ütem megjelölése - a perben nem volt értékelhetõ, mert arra a felperes az ajánlat elbírálásakor nem hivatkozott, így annak vizsgálatára a döntõbizottsági eljárás sem terjedt ki.<br>
A kifejtettek alapján a bíróság megállapította, hogy a Hoffmann Építõipai Rt. ajánlatát (másik két ajánlattevõ ajánlatával együtt) a felperes a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>d) pontja értelmében jogszerûen nyilvánította érvénytelennek, az ezzel ellentétes álláspontra helyezkedõ alperesi határozat megalapozatlan. Ezért a bíróság az alperes határozatát megváltoztatva a Hoffmann Építõipari Rt. jogorvoslati kérelmét elutasította.<br>
Az alperes a Pp. 78. § (1) bekezdése alapján köteles a felperes költségeit megfizetni. A kereseti illeték viselése a 6/1986. (VI. 26.) IM rendelet 14. §-án alapul.<br>
<br>
Budapest, 2002. április 19.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>