<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6230)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.316/15/2002.<br>
<br>
Tárgy: a Vakond Kft. és a NYÍRVÍZ Építõ és Szolgáltató Kft. jogorvoslati kérelme Hajdúnánás Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az NYÍRVÍZ Építõ és Szolgáltató Kft. (4400 Nyíregyháza, Széchenyi u. 8.) jogorvoslati kérelmét, melyet Hajdúnánás Város Önkormányzata (4080 Hajdúnánás, Köztársaság tér 1.) és Hajdúdorog Város Önkormányzata (4087 Hajdúdorog, Tokaji u. 4.) - a továbbiakban: ajánlatkérõk - "szennyvíztisztító telep és szennyvízcsatorna-hálózat építése" tárgyú közbeszerzési eljárása ellen nyújtott be, elutasítja.<br>
A Döntõbizottság a Vakond Kft. (6060 Tiszakécske, Béke u. 76.) kérelmére indult jogorvoslati eljárást megszünteti.<br>
A NYÍRVÍZ Építõipari és Szolgáltató Kft. és a Vakond Kft. viseli az általa lerótt eljárási díjat, egyebekben a jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A rendelkezésre álló iratok, a felek írásban tett nyilatkozatai alapján a Döntõbizottság a következõ tényállást állapította meg.<br>
Hajdúnánás Város Önkormányzata és Hajdúdorog Város Önkormányzata 2002. március 5-én kötött együttmûködési megállapodásban megerõsítette a közös szennyvíztisztító telep és szennyvízcsatorna-hálózat építése céljából a 2000. november 24-én kötött megállapodásban foglaltakat. Az együttmûködési megállapodásban - többek között - meghatározták a projekt beruházási költségeit, a felek közötti költségmegosztást, valamint az együttmûködõ felek személyes közremûködésének módját. Ennek értelmében a gesztor feladatait Hajdúnánás Város Önkormányzata látja el, a megállapodásban meghatározott célok elérése érdekében a felek közbeszerzési pályázatot írnak ki.<br>
Az ajánlatkérõk nyílt elõminõsítési eljárást indítottak a közös szennyvíztisztító telep és szennyvízcsatorna-hálózat építése tárgyában oly módon, hogy ajánlatkérõként a gesztor önkormányzat, Hajdúnánás Város Önkormányzata (továbbiakban: ajánlatkérõ) került megjelölésre. A részvételi felhívás 2002. május 15-én a Közbeszerzési Értesítõ 20. számában jelent meg.<br>
Az ajánlatkérõ részajánlat tételére biztosított lehetõséget oly módon, hogy külön lehet ajánlatot tenni a közös szennyvíztisztító telep építési munkáira és külön Hajdúnánás és Hajdúdorog bel- és külterületi csatornaépítési munkáira.<br>
Ajánlatkérõ a részvételi felhívás 9. pontjában meghatározta a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket.<br>
Pénzügyi és gazdasági alkalmasság igazolására a 9. a) pont második bekezdésében elõírta a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (1) bekezdés b) és c) pontjai szerintiek dokumentálását az elõzõ két év vonatkozásában. A c) pont szerinti nyilatkozat tartalmazza a teljes forgalom és ugyanezen idõszakban a közbeszerzés tárgya forgalmának értékét is.<br>
A részvételi felhívás 10. b) pontjában a részvételre jelentkezõnek a szerzõdés teljesítésére alkalmatlanná minõsítésének szempontjai a következõk voltak:<br>
- pénzügyi intézmény igazolása fizetõképtelenséget vagy sorban állást tartalmaz, - elõzõ évi mérleg szerinti saját tõke nagysága nem éri el az 500 M Ft összeget - szennyvízelvezetés és tisztítás létesítményeinek építésébõl származó árbevétele önálló vállalkozásban és társvállalkozásban a megelõzõ 2 évben nem érte el az 500 M Ft-ot.<br>
A részvételi felhívás 10. c) pontja szerint az ajánlatkérõ az ajánlatokat az összességében legelõnyösebb ajánlat szempontja alapján kívánja elbírálni. Meghatározta a felhívásban a részszempontokat, azok súlyszámait a következõk szerint:<br>
részszempontok	súlyszámok<br>
- ajánlati ár	1,3<br>
- jóteljesítési garancia vállalása	1,2<br>
ezen belül:<br>
- mértéke	0,6<br>
- idõtartama	0,6<br>
- ajánlatkérõ számára kedvezõbb szerzõdéses feltételek	1,2<br>
ezen belül:<br>
- teljesítési biztosíték nagysága	0,4<br>
- késedelmi kötbér mértéke	0,4<br>
- általános garancia idõtartama (max: 5 év)	0,4<br>
- a feladat mûszaki megoldása	1,1<br>
ezen belül:<br>
- egységes anyagféleségek megajánlása	0,7<br>
- különbözõ anyagféleségek megajánlása	0,4<br>
- határidõ elõtti teljesítés	1,0<br>
Az értékelés során adható pontszám: 1 10.<br>
Az ajánlatkérõ dokumentációt is készített, amely útmutatót, formanyomtatványokat, a részvételi felhívást és a vízjogi létesítési engedélyt tartalmazta.<br>
A dokumentációt a következõ cégek váltották ki: KE-VÍZ 21 Építõipari Rt., OMS-HUNGÁRIA Kft., SWIETELSKY Kft., KEVIÉP Kft., STRABAG Kft., ALTERRA Építõipari Kft., CSÕSZER Rt., BETONÚT Rt., 31 ÁÉCS Kft., PURATOR HUNGÁRIA Kft., KÖTIVIÉP-B Kft., Depona Kft., INFRA-START Kft., SADE Magyarország Kft., GÁZ-MARKT Kft., Vakond Kft., ERFOREX Közmûépítõ és Üzemeltetõ Rt.<br>
A Vakond Kft. 2002. május 30-án nyújtott be jogorvoslati kérelmet a Döntõbizottsághoz, amelyben kérte a jogsértés megállapítását, a részvételi felhívás megsemmisítését, ideiglenes intézkedésként az eljárás felfüggesztését: Kérelme indokául elõadta, hogy a részvételi felhívás 10. b) pontja második és harmadik bekezdését jogsértõnek tartja, mivel a beszerzés becsült értéke 700-800 M Ft és ebbõl a szennyvíztisztító telep 100 M Ft, részajánlatot pedig lehet tenni, így nem függ össze az alkalmatlansággal ez az elõírás, nem igazodik a beszerzés értékéhez sem. Sérelmezte, hogy kétévi mérleget kér az ajánlatkérõ, de csak egyévire alapít alkalmatlansági kritériumot. Ezzel az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését, a 44. § (6) (7) bekezdését, a 24. § (2) bekezdését. A részszempontok meghatározása sem helyesen történt, mivel a feladat mûszaki megoldása részszempont a Kbt. 34. § (3) bekezdés c) pontjába ütközik, alszempontjai pedig a 34. § (3) bekezdés d) pontjába. Elõadta, hogy ilyen bizonytalan kiírás mellett, a részvételi felhívás hibái miatt a dokumentációt nem váltották ki.<br>
A NYÍRVIZ Építõipari és Szolgáltató Kft. szintén 2002. május 30-án nyújtott be kérelmet a Döntõbizottsághoz. Kérte a jogsértés megállapítását, a részvételi felhívás megsemmisítését. Jogsértõnek tartja ugyanis a részvételi felhívás 10. b) pontja második bekezdésében foglalt elõírást az elsõ kérelmezõhöz hasonló indokok alapján, megítélésük szerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésébe ütközik az elõírás, mivel nincs összefüggésben a közbeszerzés megvalósításához szükséges alkalmassággal, és sérti a Kbt. 24. § (1) (2) bekezdését is.<br>
Az ajánlatkérõ az észrevételében kérte a megalapozatlan kérelmek elutasítását. Elõadta, hogy a beruházás becsült értéke 1,5 milliárd forint, a szennyvíztisztító telep 1 065 900 E Ft, a csatornahálózat 462 850 E Ft. Téves tehát a Vakond Kft. becslése. A nyertesnek ehhez a nagyságrendhez igazodóan kell garanciát vállalnia, ezt kell elõfinanszíroznia úgy, hogy esetleg több munkában is érdekelt. Biztosítani kívánják a munka folyamatosságát. Nem túlzott az elõírt minimális saját tõke nagysága, a beruházás sikeressége érdekében indokolt, a beszerzéssel arányos, szükséges mértékû. Nem túlzó az 500 M Ft-os árbevétel sem. Ez ugyanis két évre vonatkozik, szennyvízcsatorna és telep építése együtt értendõ. A beruházás átfutási ideje egy év. Aki éves szinten ezt nem tudja teljesíteni, azt alkalmatlannak kell minõsíteni.<br>
A feladat mûszaki megoldása részszemponttal kapcsolatban elõadta, hogy a meghatározott két alszempont egyértelmûen mérhetõvé tette ezt a részszempontot. Nem azonos tartalmi elemek kerülnek különbözõ súlyszámmal értékelésre. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjával sem ellentétes a felhívás, mivel az értékelési módszer minden részszempont esetében azonos.<br>
A Döntõbizottság a Vakond Kft. kérelme alapján D.313/2002. számon és a NYÍRVIZ Építõipari és Szolgáltató Kft. kérelme alapján D.316/2002. számon indult ügyeket D.316/2002. számon egyesítette 2002. június 3-án.<br>
A D.316/3/2002. számú, 2002. június 3-án kelt határozatával a Döntõbizottság ideiglenes intézkedésként a közbeszerzési eljárás felfüggesztését rendelte el.<br>
Az ajánlatkérõ 2002. június 11-én bejelentette, hogy a részvételi felhívását visszavonja.<br>
A Döntõbizottság tájékoztatta mindkét kérelmezõt a részvételi felhívás visszavonásáról.<br>
A Vakond Kft. 2002. június 18-án bejelentette, hogy a jogorvoslati kérelmét visszavonja.<br>
A NYÍRVÍZ Építõipari és Szolgáltató Kft. 2002. június 18-án bejelentette, hogy fenntartja a jogorvoslati kérelmét, azt csak akkor vonja vissza, ha új elõminõsítési hirdetményt tesz közzé az ajánlatkérõ.<br>
A részvételi felhívás visszavonására vonatkozó hirdetmény a Közbeszerzési Értesítõ 25. számában 2002. június 19-én jelent meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
A Vakond Kft. kérelmére indult eljárást a fentiekre tekintettel a Döntõbizottság megszüntette. Kérelmének visszavonása nem érintette a NYÍRVÍZ Építõ és Szolgáltató Kft. kérelmére indult eljárást.<br>
A Döntõbizottság megállapította, hogy a NYÍRVÍZ Építõipari és Szolgáltató Kft. kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló közbeszerzési eljárás. Ennek szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1) (7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek az (1) (2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(6) bekezdése értelmében a részvételi felhívást visszavonni a részvételi határidõ lejártáig közzétett hirdetménnyel lehet.<br>
A Kbt. biztosítja az ajánlatkérõ számára azt a lehetõséget a két szakaszból álló eljárásfajtát illetõen, hogy a részvételi jelentkezési határidõt megelõzõen a részvételí felhívás visszavonásával a közbeszerzési eljárást megszakítva, azt ily módon befejezze.<br>
A részvételi felhívás visszavonásával az ajánlatkérõ azt a szándékát fejezi ki, hogy a megindult közbeszerzési eljárást nem kívánja folytatni, a visszavonással valamennyi döntését, így a közbeszerzési eljárás megindítására vonatkozó és az eljárás során hozott további döntéseit is megsemmisíti, a visszavonás hatálya az eljárás megindítására visszamenõleges. Ennek következtében a visszavonást követõen már nincs folyamatban közbeszerzési eljárás. A közbeszerzési eljárás megismételt megnyitására a visszavonást követõen nincs lehetõsége, amennyiben az ajánlatkérõnek továbbra is fennáll a beszerzési igénye, arra vonatkozóan új közbeszerzési eljárást kell indítania.<br>
A fentiek alapján a Döntõbizottság megállapította, hogy az ajánlatkérõ megsemmisítette azokat a döntéseit, amelyeket a NYÍRVÍZ Építõipari és Szolgáltató Kft. a kérelmében jogsértõnek tartott, a részvételi felhívás visszavonása következtében nincs az ajánlatkérõnek még hatályban lévõ és a jogszerûség szempontjából vizsgálható döntése. A kifogásolt döntések megszûnése miatt - függetlenül azok jogszerûségétõl - a jogorvoslati kérelem megalapozatlan lett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 24.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>