<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6131)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.272/4/2002.<br>
<br>
Tárgy: a Magyar Építõ Rt. jogorvoslati kérelme az Oktatási Minisztérium Beruházási Fõosztálya közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Építõ Rt. (1149 Budapest, Pillangó u. 28., képviseli: dr. Tarjáni Ilona ügyvéd, 1149 Budapest, Pillangó u. 28., továbbiakban: kérelmezõ) jogorvoslati kérelmét, melyet az Oktatási Minisztérium Beruházási Fõosztálya (1055 Budapest, Szalay u. 10 14., nevében eljár: Kaposvári Egyetem 7400 Kaposvár, Guba Sándor u. 40., képviseli: dr. Csók Balázs ügyvéd, 7400 Kaposvár, Tallián Gy. u. 39., továbbiakban: ajánlatkérõ) a "Kaposvári Egyetem részére épülõ hallgatói multifunkcionális központ, oktatási és szolgáltatói férõhelyek, valamint informatikai központ megvalósításához tartozóan épületegyüttes kivitelezése, külsõ közmûvek és azok csatlakozásainak megépítésével" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. április 3-án a Közbeszerzési Értesítõ 14. számában részvételi felhívást (2334/2002) tett közzé nyílt elõminõsítéses eljárás megindítására, a rendelkezõ részben meghatározott tárgyban.<br>
Az ajánlatkérõ a részvételi felhívás 9. a) pontjában a pénzügyi-gazdasági alkalmasság igazolására elõírta többek között az 1998., 1999., 2000. évi mérleg és eredménykimutatás cégbíróságon érkeztetett eredeti vagy hitelesített másolati példányának csatolását.<br>
Az ajánlati felhívás 12. pontjában az egyéb információk között szerepel, hogy az ajánlatkérõ az eljárás során hiánypótlásra lehetõséget nem biztosít.<br>
A részvételi jelentkezéseket 2002. április 19-én bontották fel.<br>
Részvételre jelentkeztek: Baucont Rt. Klima Vill. Rt. közös pályázat, Középületépítõ Rt., Vegyépszer Rt. Alba Régia Rt. közös pályázat, Magyar Építõ Rt., ZAÉV Rt., KÉSZ Kft.<br>
A részvételi szakasz eredményhirdetése 2002. április 29-én volt. A tájékoztató a két szakaszból álló eljárás részvételi szakaszának eredményérõl c. dokumentum szerint kérelmezõ részvételi jelentkezése érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mert nem csatolta a felhívás 9. a) pontjának megfelelõen az 1998. évi mérleg és eredménykimutatás cégbíróságon érkeztetett eredeti, vagy hitelesített másolati példányát.<br>
Tárgyi közbeszerzési eljárás ellen jogorvoslati kérelmet terjesztett elõ a ZÁÉV Rt. 2002. május 9-én, amelyet a Döntõbizottság a D.263/2002. számon megindított, majd 2002. május 14-én ugyanezen közbeszerzési eljárás ellen kérelmezõ is jogorvoslati kérelmet nyújtott be, amely a D.270/2000. számon indult meg.<br>
A Döntõbizottság a két ügyet a D.263/2002. számon egyesítette. Ezt követõen a ZÁÉV Rt. jogorvoslati kérelmét 2002. június 3-án visszavonta, ezért a Döntõbizottság a korábban egyesített ügyeket elkülönítette, és azok az eredeti iktatószámaikat kapták vissza.<br>
Kérelmezõ kéri, hogy a Döntõbizottság állapítsa meg pályázatuk alkalmasságát, változtassa meg a pályázat kiírójának a döntését és kötelezze új eljárásra. Indokolásul elõadja, hogy ajánlatkérõ a 2002. április 29-i eredményhirdetésrõl készült tájékoztató szerint pályázatukat érvénytelennek minõsítette. Az érvénytelenség indokaként az 1998. évi mérleg és eredménykimutatás cégbíróságon érkeztetett eredeti, vagy hitelesített másolati példányának a hiányát jelölték meg.<br>
Kérelmezõ állítása szerint csatolták mindhárom (1998, 1999, 2000) év hitelesített mérlegét, ezért a részvételi felhívásnak maradéktalanul eleget tettek. Megjegyzik még, hogy pályázatuk minden tekintetben alkalmas volt az elbírálásra, ugyanis az 1999. évi mérlegadatok elsõ rovata az 1998. év adatait is tartalmazza.<br>
Ajánlatkérõ észrevételében elõadja, hogy a részvételi felhívásban elõírta az 1998., 1999., 2000. évi mérlegek cégbíróságon érkeztetett eredeti, vagy közjegyzõ által hitelesített példányának csatolását.<br>
Nem vitatta, hogy kérelmezõ feltüntette a tartalomjegyzékben azt, hogy csatolja mindhárom évi mérleget. Azonban ebbõl még nem következik bizonyítottan, hogy azt valóban csatolta is.<br>
Márpedig a bírálat során egyértelmûen kiderült, hogy ajánlattevõ - a tartalomjegyzékkel ellentétben - nem csatolta részvételi jelentkezésének sem eredeti, sem egyetlen másolati példányához a kért mérleget.<br>
Ez a tény pedig a jelentkezés érvénytelenségét vonja maga után, így ajánlatkérõ kérelmezõ alkalmasságát a továbbiakban nem vizsgálta.<br>
Önmagában az, hogy az 1999. évi mérlegbõl az 1998. évi mérlegadatok kitûnnek, még nem jelenti azt, hogy - amennyiben azt ajánlatkérõ kérte - az 1998. évi mérleget nem kellene csatolni, és annak elmulasztása nem jelentene önmagában kizárási okot.<br>
Fentiek alapján kérik a Döntõbizottságot, hogy kérelmezõ kérelmét mint alaptalant utasítsa el.<br>
Egyéb érdekeltként a KÉSZ Kft. nevében dr. Lovász Éva ügyvéd tett észrevételt, melyben kérelmezõvel egyetértve elõadják, hogy a különbözõ megyék cégbíróságain eltérõ a gyakorlat a benyújtott mérlegekkel kapcsolatban. Egy másik hatóság ügykezelési rendje nem kérhetõ számon a közbeszerzési eljárásban ajánlattevõkön. Álláspontjuk szerint ajánlatkérõ nem a közbeszerzés tárgya által indokoltan írta ki az alkalmassági feltételeket, különben nem fordulhatott volna elõ, hogy mindössze két ajánlattevõ alkalmas a teljesítésre a nem speciális építõipari feladat megoldására. Kérelmezõvel egyetértve kérik az ajánlatkérõ döntésének megsemmisítését.<br>
A Döntõbizottság a rendelkezésére álló iratok, a felek írásbeli és szóbeli nyilatkozatai alapján megállapította, hogy a jogorvoslati kérelem megalapozatlan az alábbiak szerint:<br>
Az ajánlati felhívás 9. a) pontja egyértelmûen elõírja a pénzügyi, gazdasági alkalmasság igazolására többek között az 1998., 1999., 2000. évi mérleg és eredménykimutatás cégbíróságon érkeztetett eredeti vagy hitelesített másolati példányának a csatolását.<br>
A Döntõbizottság megállapította, hogy kérelmezõ részvételi jelentkezési dokumentációjában lévõ tartalomjegyzékben szerepel az 1998., 1999., 2000. évi mérleg és eredménykimutatás (cégbíróságon érkeztetettként).<br>
Az eredetiként jelölt részvételi dokumentációban azonban csak az 1999. és 2000. évi beszámolók, cégbírósági érkeztetõbélyegzõvel ellátott, 2002. március 27., illetve március 28-i hitelesítõ bélyegzõvel lepecsételt másolati példányai találhatóak meg. A részvételi jelentkezés szétnyitható, kapcsos iratgyûjtõben került beadásra, oldalszámozás nélkül.<br>
A tárgyaláson ajánlatkérõ szóban is megerõsítette, hogy sem az eredeti, sem a másolati 2 példány nem tartalmazta az 1998. évi cégbíróságon érkeztetett mérleget és eredménykimutatást.<br>
Kérelmezõ a részvételi szakasz eredményhirdetését követõen 2002. május 7-én levelet írt az ajánlatkérõnek, melynek mellékleteként "ismételten" megküldi az 1998. évi beszámoló cégbíróság által érkeztetett, hitelesítõ bélyegzõjével 2002. március 27-én lepecsételt másolati példányát, melyet eredeti közjegyzõi pecséttel láttak el.<br>
Kérelmezõ arra hivatkozik a levélben, hogy a jelentkezése is tartalmazza a most megküldött beszámolót, de 2002. május 6-án értesült arról, hogy ezt hiányolta ajánlatkérõ és ezért a jelentkezését érvénytelennek nyilvánította, és kérik, hogy vizsgálják felül az álláspontjukat.<br>
Kérelmezõ a jogorvoslati kérelem mellékleteként is becsatolt egy 1998. évi, cégbíróság által érkeztetett beszámolót, amely eredeti hitelesítõ pecséttel van ellátva.<br>
A Döntõbizottság a részvételi jelentkezésrõl megállapította, hogy kérelmezõnek az 1998. évi cégbíróság által érkeztetett mérlegét és eredménykimutatását a részvételi jelentkezés nem tartalmazza. A tartalomjegyzékben egyébként feltüntetett dokumentum nem volt csatolva annak egyetlen példányában sem.<br>
A Döntõbizottság nem talált arra utaló jeleket, hogy a beadott részvételi jelentkezésekbõl bármely dokumentumot a bontást követõen kiemeltek volna. A kérelmezõ maga sem tárt fel bizonyítékokat arra vonatkozóan, hogy a részvételi jelentkezése eredetileg tartalmazta volna az 1998. évi mérlegbeszámolót. A kérelmezõ és az ajánlatkérõ közötti levelezés is arra enged következtetni, hogy a mérlegbeszámolót a kérelmezõ csak a bontást, sõt az eredményhirdetést követõen küldte meg ajánlatkérõnek. Ezt azonban már nem lehetett a részvételi jelentkezés részévé tenni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát. A Kbt. 63. § (8) bekezdése alapján a két szakaszból álló eljárás részvételi szakaszában 37 38. §-t, a 43. § (4) (6) bekezdését, az 51 54. §-okat és a 61. § (7) bekezdését megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) (8) bekezdése és 52. § (2) bekezdés d) pontjára tekintettel helyesen állapította meg, hogy ajánlatkérõ jelentkezése érvénytelen, és ezért jogszerûen zárta ki kérelmezõt az eljárásból.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A fenti indokok alapján a Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 12.<br>
<br>
Dr. Szaller Ottó s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>