<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6231)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.321/5/2002.<br>
<br>
Tárgy: a Kongsberg Defence Communications As jogorvoslati kérelme a Honvédelmi Minisztérium Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Kongsberg Defence Communications As (Olav Brunborgsvei 6. N-1375 Billingstad, Norvégia, képviseli: dr. Nagy Brigitta ügyvéd (1137 Budapest, Szt. István krt. 18., a továbbiakban kérelmezõ) jogorvoslati kérelmének, melyet a Honvédelmi Minisztérium Beszerzési és Biztonsági Beruházási Hivatal (Budapest X. kerület, Salgótarjáni út 18., levélcím: 1475 Budapest, Pf. 163, a továbbiakban: ajánlatkérõ) "tábori híradórendszer fejlesztési programjának részeként harcászati URH rádió-berendezések beszerzése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését.<br>
A Döntõbizottság kötelezi ajánlatkérõt, hogy a kérelmezõ részére határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. június 6-án megjelent 23. számában tett közzé részvételi felhívást a 152/1999. (X. 22.) Korm. rendelet alapján szûkített tárgyalásos eljárás megindítására a rendelkezõ részben megjelölt beszerzés tárgyában.<br>
Ajánlatkérõ a beszerzés tárgyát és mennyiségét az alábbi módon határozta meg a 3. a) pontban: A Magyar Honvédség tábori híradó rendszer fejlesztési programjának részeként - a harcászati rádió híradás fejlesztésének keretében - harcászati URH- rádió (kézi, hordozható, jármûfedélzeti) berendezések típusának kiválasztása, beszerzése és a magyarországi logisztikai háttér megteremtése az alábbi tervezett ütemezéssel.<br>
Rádiókategóriák	beszerzendõ mennyiség (db)<br>
URH kézi rádiók:<br>
- 2001.	42<br>
- 2002.	62<br>
- 2003 2006.	442<br>
- 2007 2013.	4446<br>
- összesen:	4992<br>
URH hordozható rádiók:<br>
- 2001.	13<br>
- 2002.	19<br>
- 2003 2006.	162<br>
- 2007 2013.	1479<br>
- összesen:	1673<br>
URH jármûfedélzeti rádiók:<br>
- 2001.	32<br>
- 2002.	94<br>
- 2003 2006.	279<br>
- 2007 2013.	1366<br>
- összesen:	1771<br>
URH RFP csatlakozó rádiók (jármûfedélzeti):<br>
- 2001.	14<br>
- 2002.	53<br>
- 2003 2006.	193<br>
- 2007 2013.	568<br>
- összesen:	828<br>
URH RFP bázis rádiók (jármûfedélzeti):<br>
- 2001.	2<br>
- 2002.	0<br>
- 2003 2006.	12<br>
- 2007 2013.	34<br>
- összesen:	48<br>
Összesen:<br>
- 2001.	103<br>
- 2002.	228<br>
- 2003 2006.	1088<br>
- 2007 2013.	7893<br>
- összesen:	9312<br>
A teljesítési határidõ: a szerzõdéskötéstõl 2013 év végéig történõ szállítás, évente meghatározásra kerülõ mennyiségekben. Az éves tételes szállítási határidõ minden év október 30-a.<br>
A rész és többváltozatú ajánlattétel is megengedett volt.<br>
A felhívás 9 10. pontjai a szokásos módon tartalmazták az alkalmasság vizsgálatának módját, a 10. c) pont utalt arra, hogy az összességében legelõnyösebb ajánlat kiválasztása lesz az elbírálás szempontja.<br>
A 2001. július 4-i határidõre az alábbiak nyújtották be jelentkezésüket: a kérelmezõ, a Fercom Kft., Haris Corporation RF (USA), Tadiran Communications Ltd. (Izrael), Radmor Rt. (Lengyelország), Thales Communications (Franciaország) és a Siemens Telefongyár Kft.<br>
Ajánlatkérõ az értékelést követõen 2001. július 24-én döntött az elsõ eljárási szakaszban, döntését 2001. július 26-án kihirdette. A Radmor Rt. kivételével az összes jelentkezõt felhívta ajánlattételre még ugyanezen a napon (2001. július 26-án).<br>
Az ajánlati felhívás 11. pontja az alábbi módon tartalmazta az ajánlatok elbírálásának részleteit:<br>
b) A 34. § (3) bekezdésében foglaltak:<br>
részszempontok	súlyszámok<br>
- mûszaki, minõségügyi, katonai logisztikai és kiképzési elõírásoknak való megfelelés mértéke az ajánlatban	42<br>
- a pénzügyi elõírásoknak való megfelelés mértéke az ajánlatban	25<br>
- ellentételezési elõírásoknak - beleértve a magyarországi gyártás és/vagy ipari logisztikai háttér megteremtését és biztosítását is való megfelelés mértéke az ajánlatban	33<br>
A részszempontok szerinti tartalmi elemeinek értékelése során adható pontszám alsó és felsõ határa: 1 100 pontig.<br>
Az ajánlattételi határidõ 2001. október 26-a volt.<br>
Az ajánlati felhívás 13. b) pontjában határozta meg ajánlatkérõ a szerzõdéskötés idõpontját az eredményhirdetést követõ naptól számított 30. napban.<br>
Az ajánlattételi határidõre 5 ajánlat érkezet, a felhívottak közül a Haris Corporation Ltd. nem tett ajánlatot.<br>
A tárgyalási alapajánlatok benyújtását követõen valamennyi ajánlattevõvel két tárgyalási forduló lebonyolítására került sor.<br>
Az elsõ tárgyalási forduló 2001. november 14 20. között került megrendezésre, melyen egységesen egy munkanap állt rendelkezésére valamennyi ajánlattevõnek. Az elsõ tárgyalási forduló fõ célja mindazon kérdések tisztázása volt, amelyekre az alapajánlatban megadott válaszok nem voltak egyértelmûek, illetve kiegészítésre szorultak. A második tárgyalási forduló valamennyi ajánlattevõvel ugyanazon a napon - december 12-én - ajánlattevõként 1,5 óra idõtartamban, de eltérõ idõpontban zajlott le: Ezen a tárgyaláson ismételten áttekintésre került a kiegészítõ információkkal módosított ajánlat olyan szempontból, hogy azok megfelelnek-e az azonos szempontok szerinti egyértelmû értékelhetõségnek.<br>
A mindösszesen öt ajánlattevõ indokolttá tette, hogy az ajánlatkérõ éljen a 152/1999. (X. 2.) Korm. rendelet 17. § (1) bekezdésében foglaltakkal, mely szerint az ajánlatkérõ az elbírálás elsõ fordulója alapján (szûkítéssel egy idõben) kiválaszthatja a nyertes ajánlattevõt, és kihirdetheti az eljárás eredményét. Az ajánlati felhívás 13. a) pontja szerint az ajánlatkérõ az elbírálás elsõ fordulója alapján is végleges eredményt hirdethet.<br>
Mindezen tényezõk figyelembevételével a végleges ajánlatok beadási határideje 2002. január 3. volt.<br>
A megadott határidõre mind az öt ajánlattevõ benyújtotta végleges ajánlatát. Az értékelés során megállapítást nyert, hogy valamennyi benyújtott ajánlat érvényes.<br>
A kijelölt szakértõi bizottsági tagok a három részszempont szerint (mûszaki, pénzügyi, ellentételezési) elvégezték az ajánlatok értékelését, melyrõl részletes jegyzõkönyvek készültek (2002. január 9-én), ezek tartalmazzák a pontozásos értékeléseket is.<br>
Ajánlatkérõ 2002. január 14-én összesítette az értékeléseket, és elkészítette döntési javaslatát.<br>
Ajánlatkérõ 2002. április 2-án kihirdette eljárást lezáró döntését, mely szerint az eljárás nyertese a Kongsberg Védelmi Kommunikációs Kft. lett. Az összegzést 2002. április 4-én küldte meg az ajánlattevõknek. A döntés indoka a következõ volt: Ajánlatkérõ a beérkezett többváltozatú és részajánlatokat értékelte. Az értékelés során megállapítást nyert, hogy számára mindkét részajánlatban az FH (frekvenciahoppingos) ajánlat az elõnyösebb, amit az FH magasabb mûszaki színvonala indokol. Ezért ajánlatkérõ mindkét részajánlatban az FH változatban kíván eredményt hirdetni. Mivel mindkét részajánlatban FH kategóriában a legmagasabb összesített pontszámot a Kongsberg érte el, ezért került nyertesként kiválasztásra.<br>
A Thales Communications 2002. április 9-én, a Siemens Kft. 2002. április 15-én nyújtott be jogorvoslati kérelmet, melyben kérték, hogy a Döntõbizottság állapítsa meg a jogsértést, semmisítse meg az ajánlatkérõ 2002. április 2-án kihirdetett döntését, alkalmazzon ideiglenes intézkedést, tartson tárgyalást.<br>
A Döntõbizottság a két ügyet D.202/2002. szám alatt egyesítette.<br>
A Döntõbizottság ideiglenes intézkedésként a szerzõdéskötést 2002. április 30-án megtiltotta.<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján megállapította, hogy a jogorvoslati kérelmek részben elkésettek, részben nem megalapozottak.<br>
A Döntõbizottság ennek alapján a D.202/19/2002. sz. határozatában megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését és felhívta ajánlatkérõt, hogy a határozat kézhezvételétõl számított 5 napon belül az 5. sz. mellékletben meghatározott minta szerint az írásbeli összegzést készítse el, és azt az összes ajánlattevõnek küldje meg. Egyebekben a jogorvoslati kérelmeket elutasította.<br>
A D.202/19/2002. sz. határozat kézbesítésére 2002. május 15-én került sor. Ajánlatkérõ a határozatot az összegzés ismételt elkészítésével és megküldésével végrehajtotta, majd a kérelmezõvel 2002. május 27 28. között tárgyalást folytatott a szerzõdés végleges megszövegezése céljából.<br>
A szerzõdés aláírása ajánlatkérõ részérõl a honvédelmi miniszter jóváhagyásától függ. Ennek beszerzése 2002. június 10-ig (az ajánlatkérõ nyilatkozattételéig) nem történt meg, ezért a szerzõdés nem került aláírásra.<br>
Kérelmezõ 2002. június 3-án nyújtott be jogorvoslati kérelmet, melyben kérte, hogy a Döntõbizottság állapítsa meg a jogsértést a tekintetben, hogy a szerzõdés megkötésére ajánlatkérõ részérõl a Kbt. szerint meghatározott határidõben nem került sor. Indoklásként elõadta, hogy a Döntõbizottság D.202/19/2002. sz. határozatát a kérelmezõ 2002. május 16-án kézhez vette.<br>
A határozat kézhezvétele után - miután az eljárást lezáró döntés nem minõsült jogsértõnek - a szerzõdés megkötésének a lehetõsége megnyílt.<br>
Ajánlatkérõ 2002. május 23-án hívta meg kérelmezõt a szerzõdéskötéssel kapcsolatos május 27-i tárgyalásra. A szerzõdés elõkészítése 2002. május 28-ra befejezõdött, azonban az ajánlatkérõ vezérigazgatója által nem került aláírásra. A szerzõdés aláírásának idõpontjáról kérelmezõ nem kapott tájékoztatást.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>meghatározza, hogy a szerzõdést milyen határidõn belül kell megkötni a nyertes ajánlattevõvel. Kérelmezõ álláspontja szerint a törvényi határidõ már letelt, a késedelem sérti az érdekeit.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását: Indoklásként elõadta, hogy a jogorvoslati kérelem idõ elõtti, a szerzõdés aláírására rendelkezésre álló határidõk nem teltek el.<br>
Ajánlatkérõ észrevételében kétféle módon is számítást végzett a szerzõdéskötés idõpontja meghatározása céljából, melynek eredményeként álláspontja szerint a szerzõdéskötés határideje 2002. június 17. Ajánlatkérõ hivatkozik továbbá az idõközben bekövetkezett kormányváltásra, az új miniszter hivatalbalépésére, melyek a szerzõdéskötéshez szükséges döntés késedelmét okozzák.<br>
Ajánlatkérõ hivatkozik a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(3) bekezdésére is, melynek értelmében nem kell megkötni a szerzõdést, ha az ott megjelölt indok fennáll. A nyilatkozattétele idõpontjáig, 2002. június 10-ig a honvédelmi miniszter a szerzõdéskötéshez szükséges engedélyt nem adta meg számára.<br>
A Döntõbizottság a közbeszerzési eljárásban keletkezett iratok, a felek nyilatkozatai alapján megállapította, hogy a jogorvoslati kérelem megalapozott.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#62">Kbt.) 62. §</a> (2) bekezdése szerint a szerzõdés megkötésének idõpontját az ajánlati felhívásban kell megállapítani azzal, hogy az - a 71/B. (3) (4) bekezdése szerinti eset kivételével - nem határozható meg az eredményhirdetést követõ naptól számított nyolcadik napnál korábbi és a harmincadik (építési beruházás esetén a hatvanadik) napnál késõbbi idõpontban.<br>
Az elõbbiekhez hasonlóan az ajánlatkérõ által alkalmazott 152/1999. (X.22.) Korm. rendelet 12. § (4) bekezdése szerint az ajánlatkérõnek a szerzõdés megkötésének idõpontját az ajánlati felhívásban kell meghatároznia azzal, hogy az nem jelölhetõ meg az eredményhirdetést követõ naptól számított 60. napnál késõbbi idõpontban.<br>
Ajánlatkérõnek a fenti szakaszok figyelembevételével kellett az ajánlati felhívásában meghatároznia a szerzõdéskötés idõpontját, mely jelen esetben az eredményhirdetést követõ naptól számított 30. napban került meghatározásra az ajánlati felhívás 13. b) pontjában.<br>
Ennek alapján a szerzõdéskötés idõpontja az eredményhirdetés 2002. április 2. napjától számítva a 30. napja, azaz 2002. május 2. volt.<br>
A Döntõbizottság a D.202/2002. sz. alatt folyó jogorvoslati eljárásban 2002. április 30-án ideiglenes intézkedést alkalmazott, és megtiltotta a szerzõdéskötést a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) bekezdés b) pontja alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(3) bekezdése alapján csak a 82. § (2) bekezdés a) pont szerinti ideiglenes intézkedés, a közbeszerzési eljárás felfüggesztése alkalmazása esetén hosszabbodnak meg a felhívásban elõírt és folyamatban lévõ határidõk a felfüggesztés idõtartamával, míg a b) és c) pont szerinti ideiglenes intézkedés a határidõket nem módosítja.<br>
A <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) bekezdés b) pontja szerinti ideiglenes intézkedés az érdemi határozat meghozatalával, illetve annak kézhezvételévei hatályát veszti, mely azt jelenti, hogy a szerzõdés a határozat kézhezvételét követõen azonnal megköthetõ, amennyiben a felhívásban meghatározott határidõ már korábban lejárt.<br>
A jelen ügyben a felhívásban meghatározott és 2002. május 2-ára esõ szerzõdéskötési határidõ a D.202/19/2002. sz. határozat kézhezvételének idõpontjában 2002. május 15-én azonnal megnyílt, az ajánlatkérõ érdemi észrevételében foglaltakkal ellentétben a határozat kézhezvételétõl számítottan további határidõket a szerzõdéskötés idõpontjára vonatkozóan nem lehet megállapítani.<br>
Ajánlatkérõ számára tehát a határozat kézhezvételét követõen a szerzõdéskötés határideje azonnal beállt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
Az (5) bekezdés kimondja, hogy a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.<br>
A (6) bekezdés szerint pedig a meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.<br>
A tárgyalásos eljárásban az (5) bekezdés szerint a felek szabadon tárgyalhatnak a szerzõdés feltételeirõl, e vonatkozásban a nyílt és meghívásos eljárásban meghatározott ajánlati kötöttség elve nem érvényesül, de ez a szabadság nem terjed ki a szerzõdéskötés idõpontjának ajánlatkérõ által - az eredményhirdetést követõen - történõ módosítás lehetõségére, így e vonatkozásban a (6) bekezdésben foglalt szabályok az irányadók.<br>
A fenti jogszabályhelyek, valamint a Kbt. korábban idézett 62. § (2) bekezdésének összevetésébõl következõen ajánlatkérõ kötve van az ajánlati felhívásban meghatározott szerzõdéskötés idõpontjához, attól nem térhet el.<br>
Ajánlatkérõ tehát a D.202/19/2002. sz. határozat kézhezvételét követõen 2002. május 15.-e után a szerzõdést nem kötötte meg, így megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(3) Az ajánlatkérõ az 59. § (1) bekezdése szerinti szervezettel (személlyel) szemben csak abban az esetben mentesül a szerzõdés megkötésének kötelezettsége alól, ha az eredményhirdetést követõen - általa elõre nem látható ok következtében - beállott körülmény miatt a szerzõdés megkötésére vagy teljesítésére nem képes.<br>
Ajánlatkérõ érdemi észrevételében azonban arra nem hivatkozott, hogy a szerzõdéskötéstõl eláll, tehát a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(3) bekezdésben hivatkozott körülmények fennállását jelen jogorvoslati eljárás során nem vizsgálta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pont alapján határozott a költségek viselésérõl.<br>
A Döntõbizottság a jogsértés megállapítása ellenére jelen esetben a bírság kiszabásától eltekintett, mert álláspontja szerint figyelemmel arra, hogy ajánlatkérõ a szerzõdéskötéstõl nem állt el, a határidõ betartásának elmulasztását nem tekintette olyan súlyos jogsértésnek, mely bírság kiszabását indokolná.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 18.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>