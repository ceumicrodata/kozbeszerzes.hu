<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6195)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.277/14/2002.<br>
<br>
Tárgy: a Premier G. Med Kft. jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Premier G. Med Kft. (1026 Budapest, Hidász u. 1., képviseli: dr. Réti András ügyvéd, 1121 Budapest, Zugligeti út 41., továbbiakban: kérelmezõ) jogorvoslati kérelmének, amelyet a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2 4., a továbbiakban: ajánlatkérõ) "a kesztyûk termékcsoportba tartozó, I-04-02 számú állami normatívának megfelelõ - a dokumentációban specifikált - orvosi vizsgálókesztyû egyszeri használatra megnevezésû termék szállítása" tárgyú közbeszerzési eljárása ellen nyújtott be, helyt ad, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdés második fordulatában foglaltakat, ezért az ajánlatkérõnek az 1. részteljesítésre vonatkozó, részvételi szakaszt lezáró és azt követõ valamennyi döntését megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki, Schäffer Istvánnal szemben 100 000 Ft, azaz egyszázezer forint bírságot szab ki.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi a Döntõbizottság ajánlatkérõt és Schäffer Istvánt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MÁK 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján a következõ tényállást állapította meg.<br>
Ajánlatkérõ 2002. március 20-án a Közbeszerzési Értesítõ 12. számában részvételi felhívást tett közzé hirdetmény közzétételével induló tárgyalásos közbeszerzési eljárás lefolytatására a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapítottan.<br>
A részvételi felhívás módosítása 2002. április 10-én, a helyesbítése április 10-én és 17-én jelent meg a Közbeszerzési Értesítõben.<br>
A beszerzés tárgya a kesztyûk termékcsoportba tartozó,<br>
I-04-02 számú állami normatívának megfelelõ - a dokumentációban specifikált - orvosi vizsgálókesztyû egyszeri használatra megnevezésû termék szállítása volt a felhívás 3. a) pontjában meghatározott három részteljesítésnek megfelelõen. Ezekre a részteljesítésekre részajánlatot lehetett tenni. Az 1. részteljesítés tárgyát az alábbiak szerint határozta meg az ajánlatkérõ:<br>
Latexanyagú vizsgálókesztyû normál bõrre, porozott, sima vagy enyhén texturált felületû, göngyölt kialakítású, nem steril kivitelû: 21 187 960 db/év. Latexanyagú vizsgálókesztyû érzékeny bõrre, pormentes, sima vagy enyhén texturált felületû, göngyölt kialakítású, nem steril kivitelû: 1 367 400 db/év.<br>
Az ajánlatkérõ által meghívni kívánt ajánlattevõk keretszáma részteljesítésenként öt volt.<br>
A részvételi felhívás 13. pontja második bekezdésében a következõket írta elõ az ajánlatkérõ:<br>
A jelentkezõnek nyilatkoznia kell arról, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja alapján mely alvállalkozókat kívánja a közbeszerzés értékének 10%-át meghaladó mértékben igénybe venni.<br>
Az ajánlatkérõ jelentkezési segédletet is készített, amely tartalmazta a jelentkezés benyújtásával kapcsolatos tartalmi és formai követelményeket.<br>
A segédlet 2. oldalán az "Útmutató a jelentkezés elkészítéséhez" címû rész 2. pontja az alábbiakat tartalmazta:<br>
"Amennyiben az általunk elkészített ûrlapokat megfelelõen kitöltik, és a jelzett lapokat kicserélik a szükséges igazolásokra, a jelentkezésük valamennyi olyan információt tartalmazni fog, ami szükséges és elégséges az érvényes jelentkezés benyújtásához. Ennek megfelelõen kérjük, hogy tartsák be az általunk megadott formát és sorrendet, és az elõírtakon túl semmilyen egyéb dokumentumot ne csatoljanak be a jelentkezésükbe."<br>
A segédletben "A benyújtandó jelentkezés váza" címû rész tartalmazta az ajánlatkérõ által szerkesztett ûrlapokat, illetve a kért igazolások, dokumentumok megjelölését, sorrendjét.<br>
A segédlet 26. oldalán szerepelt egy, az ajánlatkérõ által szerkesztett nyilatkozat ûrlap, amelynek a megfogalmazása a következõ volt:<br>
"Nyilatkozat a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerint<br>
A teljesítésbe a közbeszerzés értékének 10%-át meghaladó mértékben az alábbi alvállalkozókat kívánjuk bevonni (cégszerû megnevezés, székhely):<br>
(a táblázat tetszõleges számú sorral bõvíthetõ)<br>
Alvállalkozó neve	Székhelye<br>
.............2002, ..........................<br>
cégszerû aláírás"<br>
A részvételi jelentkezési határidõben, 2002. május 6-ig az 1. részteljesítésre kérelmezõn kívül a Sempermed Magyarország Kft., a Hartman-Rico Hungária Kft., az AFAMIA TRADE Kft. és az OMKER Rt. nyújtotta be jelentkezését.<br>
Az eredményhirdetésre 2002. május 16-án került sor. Az ajánlatkérõ a kérelmezõ és a Hartman-Rico Hungária Kft. jelentkezését érvénytelennek nyilvánította.<br>
Az érvénytelenség indoka a következõ volt:<br>
A kérelmezõ és a Hartmann-Rico Hungária Kft. részvételi jelentkezésében nem csatolta a részvételi felhívás 13. pont második francia bekezdésében elõírt, a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerinti nyilatkozatot a 10%-on felül bevonni kívánt alvállalkozókról.<br>
Az alkalmasnak minõsített részvételre jelentkezõknek az eredményhirdetéskor átadta az ajánlatkérõ az ajánlati felhívást.<br>
A kérelmezõ 2002. május 16-án nyújtott be kérelmet a Döntõbizottsághoz, amelyet a jogorvoslati eljárás során tartott tárgyaláson kiegészített. Kérte, hogy a Döntõbizottság állapítsa meg a jogsértést, semmisítse meg az ajánlatkérõ döntését, kötelezze az ajánlatkérõt a Kbt.-nek megfelelõ eljárásra és az eljárással kapcsolatban felmerült költségek megtérítésére. Ideiglenes intézkedésként a közbeszerzési eljárás felfüggesztését kérte.<br>
Kérelme indokául elõadta, hogy a részvételi felhívás és a segédlet is pozitív nyilatkozatot követel meg a jelentkezõktõl az alvállalkozók tekintetében, és nem kér nyilatkozatot arra az esetre, ha a jelentkezõ nem kíván 10%-ot meghaladó mértékben alvállalkozót igénybe venni. A részvételi jelentkezésük érvénytelenné nyilvánítása ezért jogsértõ.<br>
A jelentkezõi nyilatkozatot a részvételi segédletben közétett mintának megfelelõen adta be.<br>
Az ajánlatkérõ észrevételében kérte az alaptalan kérelem elutasítását. Elõadta, hogy a részvételre jelentkezõnek akkor is ki kellett volna tölteni a 26. oldalon lévõ ûrlapot, ha nem kíván alvállalkozót igénybe venni, oly módon, hogy a sorokat kihúzza. Az eredményezte a kérelmezõ jelentkezése érvénytelenségét, hogy kihagyta jelentkezésébõl ezt a nyilatkozatot. A nyilatkozat ugyanis feltétel nélküli volt, ami azt jelenti, hogy akár pozitív, akár nemleges a tartalma, csatolni kellett volna. Akkor más lett volna a helyzet, ha az elõírás úgy szólt volna, hogy akkor kell csatolni ezt a nyilatkozatot, ha tíz százalékot meghaladó mértékben igénybe kíván venni alvállalkozót, akkor valóban feltételhez lett volna kötve annak csatolása. A jogorvoslati eljárás során tartott tárgyaláson az ajánlatkérõ részletesen kifejtette, hogy a tíz százalékot meghaladó mértékben igénybe venni kívánt alvállalkozók megjelölését kérték, ez több módon is történhet, õk azonban nyilatkozat formájában írták elõ ezt. A kérelmezõ esetében tehát formai hiányosságról van szó, mivel ezt a nyilatkozatot nem csatolta. Az erre vonatkozó elõírást a részvételi segédlet 2. oldalának 2. pontja tartalmazta. Hivatkozott arra is az ajánlatkérõ, hogy a kérelmezõ részvételi jelentkezésébõl nem lehet megállapítani a nyilatkozat hiányában azt, hogy valóban nem kíván tíz százalékot meghaladó mértékben alvállalkozókat alkalmazni, vagy csak kifelejtette az alvállalkozókra vonatkozó nyilatkozatot, illetve nem tudta beszerezni a rájuk vonatkozó igazolásokat. Jelen esetben ugyanis nem volt elfogadható a részvételre jelentkezõ hallgatása, mint ráutaló magatartás.<br>
Egyéb érdekeltként a Hartmann-Rico Hungária Kft. közölte, hogy teljes mértékben egyetért a kérelmezõvel.<br>
A Döntõbizottság 2002. május 16-án kelt 277/3/2002. számú határozatával ideiglenes intézkedésként a közbeszerzési eljárás felfüggesztését rendelte el.<br>
A Döntõbizottság megállapította, hogy a kérelem megalapozott.<br>
A Döntõbizottságnak azt kellett vizsgálnia, hogy kérelmezõ részvételi jelentkezését jogszerûen nyilvánította-e ajánlatkérõ érvénytelennek arra tekintettel, hogy az nem felel meg a részvételi felhívásban, illetve a dokumentációban foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése második mondata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése szerint a meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a hirdetmény közzétételével induló tárgyalásos eljárás két szakaszból álló közbeszerzési eljárás. A két szakaszból álló eljárások közös szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerint az ajánlatban - ha ezt az ajánlatkérõ az ajánlati felhívásban elõírta - meg kell jelölni az ajánlattevõ által a közbeszerzés értékének tíz százalékát meghaladó mértékben igénybe venni kívánt alvállalkozókat.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>( l ) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában 37 38. §-t, a 43. § (4) (6) bekezdését, az 51 54. §-okat és a 67. § (7) bekezdését megfelelõen alkalmazni kell.<br>
Az ajánlatkérõ álláspontja szerint a kérelmezõ részvételi jelentkezése azért érvénytelen, mert nem tartalmazta a segédlet 26. oldala szerinti nyilatkozatot, amelynek csatolása formai elõírás volt, és nem attól függött, hogy alkalmaz-e tíz százalékot meghaladó mértékben bevonni kívánt alvállalkozót a jelentkezõ vagy sem, azaz feltétlen volt. Ennek alátámasztására a segédlet 2. oldala 2. pontjában foglalt elõírásra hivatkozott.<br>
A Döntõbizottság nem fogadta el az ajánlatkérõ álláspontját az alábbiak szerint.<br>
A részvételi felhívás és a segédlet is tartalmazott elõírást a közbeszerzés értékének tíz százalékát meghaladó mértékben igénybe venni kívánt alvállalkozókkal kapcsolatban.<br>
A Döntõbizottság megállapította, hogy az ajánlatkérõ a részvételi felhívásban az alvállalkozókkal kapcsolatos nyilatkozat elõírását - a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontjára történõ utalással - úgy határozta meg, hogy a jelentkezõnek nyilatkozni kell arról, hogy mely alvállalkozókat kívánja a közbeszerzés értékének 10%-át meghaladó mértékben igénybe venni: Ez tartalmában megegyezik a Kbt. hivatkozott rendelkezésével, azaz egy felsorolást, az alvállalkozó cégek megjelölését kérte az ajánlatkérõ a jelentkezõktõl. Ezt pedig csak az a jelentkezõ tudta teljesíteni, aki alkalmazni kívánt a Kbt. 43. § (2) bekezdés b) pontja szerinti alvállalkozót, azaz a nyilatkozat megtételét ajánlatkérõ e feltételhez kötötte. Kifejezett elõírást pedig a felhívás nem tartalmazott arra, hogy nyilatkozni akkor is kell, a nyilatkozatot akkor is csatolni kell, ha nem vesz igénybe alvállalkozót a részvételre jelentkezõ.<br>
A részvételi segédlet 26. oldalán lévõ ûrlapot a tíz százalékot meghaladó mértékben igénybe venni kívánt alvállalkozók ismertetéséhez készítette el az ajánlatkérõ. Ez az ûrlap is a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontjára utal, és felsorolást vár a részvételre jelentkezõktõl, azaz egyértelmûen a részvételi felhívás 13. pont második bekezdéséhez kapcsolódik.<br>
A részvételi segédletben azt az útmutatást fûzte az ajánlatkérõ az ûrlapokhoz, hogy amennyiben azokat megfelelõen kitöltik (és a jelzett lapokat kicserélik a szükséges igazolásokra), a jelentkezésük valamennyi olyan információt tartalmazni fog, ami szükséges és elégséges az érvényes jelentkezés benyújtásához. Az ajánlatkérõ nyilatkozata szerint ennek alapján az volt az elvárása a részvételre jelentkezõk felé, hogy húzzák ki a táblázat sorait, ha nem kívánnak alvállalkozót alkalmazni, de akkor is csatolják a jelentkezésükhöz ezt a nyilatkozatot.<br>
A Döntõbizottság álláspontja szerint a segédlet elõírása a részvételi felhíváshoz képest nem állapított meg újabb kötelezettséget a részvételre jelentkezõk számára az alvállalkozókkal kapcsolatos nyilatkozattétel tekintetében.<br>
A Döntõbizottság álláspontja szerint a segédlet elõírásai figyelembevételével sem kellett a segédlet 26. oldalán lévõ ûrlapot kitölteni és csatolni, ha a jelentkezõ nem kíván alvállalkozót igénybe venni tíz százalékot meghaladó mértékben, hiszen erre kifejezett elõírást a segédlet sem tartalmazott. Nem tekinthetõ ilyen elõírásnak a segédletnek az ajánlatkérõ által hivatkozott elõírása sem. Ez csak megfelelõ kitöltést írt elõ az ûrlapok vonatkozásában (ez egy tartalmi elõírás), ami nem tekinthetõ valamennyi ûrlap szerinti nyilatkozat csatolására vonatkozó formai elõírásnak. A fentiekben kifejtettek szerint ugyanis a 26. oldalon lévõ ûrlapot a kérelmezõnek nem kellett kitölteni.<br>
A kérelmezõ nem kívánt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozókat bevonni a teljesítésbe. A kérelmezõ a segédlet 17. oldalán lévõ jelentkezõi/alvállalkozói nyilatkozatot is úgy töltötte ki, hogy abból az alvállalkozóra vonatkozó részt kihagyta, alvállalkozóra vonatkozóan ilyen nyilatkozatot a jelentkezése nem tartalmazott.<br>
A fentiek alapján a Döntõbizottság megállapította, hogy a kérelmezõ részvételi jelentkezése érvényes, így jogsértõ az ajánlatkérõnek a részvételi szakaszt lezáró döntése.<br>
Az ajánlatkérõ a részvételi felhívásban, a dokumentációban foglaltakhoz kötve van a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második mondata, a 26. § (6) bekezdése alapján, tekintettel a két szakaszból álló eljárásokra vonatkozó, az elõbbi rendelkezésekkel kapcsolatos eltérõ elõírások hiányára. Az ajánlatkérõ csak a részvételi felhívás és a dokumentáció elõírásait kérheti számon a részvételre jelentkezõktõl.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés c), d) és h) pontja szerinti jogkövetkezményeket alkalmazta, valamint a Kbt. 88. § (1) bekezdés f) pontja alapján bírságot szabott ki.<br>
A Döntõbizottság csak úgy tudta orvosolni az ajánlatkérõ által elkövetett jogsértést, hogy az ajánlatkérõnek a részvételi szakaszt lezáró és azt követõ valamennyi döntését megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársasság 2001 2002. évi költségvetésérõl szóló 2000. évi CXXXIII. törvény 59. § (2) bekezdése szerint a közbeszerzési jogorvoslati eljárásokban kiszabható bírság legalacsonyabb mértéke 2002. december 31-ig egymillió Ft, természetes személyek tekintetében százezer forint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
Annak ellenére, hogy a fenti jogkövetkezmények alkalmazásával az ajánlatkérõ által elkövetett jogsértés orvosolható volt, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a Döntõbizottságnak bírságot kellett kiszabnia a jogsértés megállapítására tekintettel mind az ajánlatkérõvel, mind a jogsértésért felelõs természetes személlyel szemben.<br>
Az ajánlatkérõ nyilatkozata és a becsatolt iratok szerint a jogsértõ döntésért Schäffer István, a Miniszterelnökség Közbeszerzési és Gazdasági Igazgatósága fõigazgatója a felelõs, ezért a Döntõbizottság vele szemben, mint a jogsértésért felelõs személlyel szemben is bírságot szabott ki.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, és a kiszabható -legalacsonyabb összegû bírság alkalmazását tartotta indokoltnak az ajánlatkérõvel és a jogsértésért felelõs természetes személlyel szemben is.<br>
A Döntõbizottság álláspontja szerint jelen eljárásban a közbeszerzés értéke - tekintettel arra, hogy ajánlattételre, szerzõdéskötésre még nem került sor - a közbeszerzés becsült értéke, amely az 1. részteljesítés vonatkozásában az ajánlatkérõ nyilatkozata szerint meghaladja a százmillió forintot.<br>
A bírságok mértékének megállapításánál tekintettel volt arra a Döntõbizottság, hogy az ajánlatkérõ súlyos jogsértést követett el, és a közbeszerzési érték is magas, azonban a jogsértõ döntés megsemmisítésével a jogsértés orvosolható volt.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A kérelmezõ kérte az általa lerótt 150 000 Ft igazgatási szolgáltatási díj és az ügyvédi munkadíj megtéríttetését, más költségigénye a jogorvoslati eljárással kapcsolatban nem merült fel.<br>
Tekintettel arra, hogy a Döntõbizottság megállapította, hogy az ajánlatkérõ jogsértést követett el, az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint döntött.<br>
A Döntõbizottság nem kötelezte az ajánlatkérõt az ügyvédi munkadíj megtérítésére.<br>
A Kbt. egyértelmû rendelkezést tartalmaz az eljárási díjjal kapcsolatban. Nem határozza meg azonban azt, hogy mit és milyen mértékben lehet az eljárás során felmerült költségnek tekinteni, ugyanígy a Kbt. 79. § (1) bekezdése alapján mögöttes jogszabályként alkalmazandó, az államigazgatási eljárás általános szabályairól szóló 1957. évi IV. törvényt sem. A 8/2002. (III. 30.) IM rendelet csak a bírósági eljárásban megállapítható ügyvédi költségekrõl rendelkezik. Így a Döntõbizottságnak - bár méltányolja a kérelmezõ költség iránti igényét -, jogszabályi felhatalmazás hiányában, annak megállapítására nem volt lehetõsége. Az is akadályát képezi a Döntõbizottság döntésének, hogy tételes jogszabályi rendelkezés nem is szabályozza közigazgatási eljárásokban a jogi képviselet díját, a bírósági eljárási költségekrõl szóló jogszabályi rendelkezések pedig nem alkalmazhatók. Ezen indokokra tekintettel a Döntõbizottság elutasította a kérelmezõ költségigényét.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 25.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>