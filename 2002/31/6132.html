<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6132)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.276/14/2002.<br>
<br>
Tárgy: a Baucont Építõipari Rt. jogorvoslati kérelme Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Baucont Építõipari Rt. (1088 Budapest, Rákóczi út 1 3., képviseli: dr. Csók Balázs ügyvéd, 7400 Kaposvár, Tallián Gy. u. 39., továbbiakban: kérelmezõ) jogorvoslati kérelmének, amelyet Budapest Fõvárosi Önkormányzata (1052 Budapest, Városház u. 9 11., képviseli: dr. Molnár Judit, 1065 Budapest, Bajcsy-Zs. út 21. IV/1., a továbbiakban ajánlatkérõ) "Budapest Fõváros Levéltára új épülete kivitelezõi, építési munkák elvégzése" tárgyú közbeszerzési eljárása ellen nyújtott be részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésére és a (2) bekezdés d) pontjára tekintettel a 60. § (1) bekezdés b) pontját, ezért megsemmisíti ajánlatkérõ eljárást lezáró döntését, ezt meghaladóan a jogorvoslati kérelmet elutasítja.<br>
Kötelezi a Döntõbizottság ajánlatkérõt, hogy a kérelmezõ részére a határozat kézbesítésétõl számított 15 napon belül fizessen meg 30 000 Ft (azaz harmincezer forint) igazgatási szolgáltatási díjat.<br>
A határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. október 3-i 40. számában (6788) tette közzé részvételi felhívását nyílt elõminõsítéses eljárásra a rendelkezõ részben meghatározott tárgyban.<br>
Ajánlatkérõ a rész-, illetve a többváltozatú ajánlattétel lehetõségét kizárta. Ajánlatkérõ 2001. december 13-án hozta meg a részvételi szakaszt lezáró döntését, melyben a 12 jelentkezõ közül kilencet alkalmasnak minõsített és õket 2001. december 14-én hívta fel ajánlattételre. Ajánlati felhívásában rendelkezett a kötelezõ tartalmi kellékekrõl. A felhívása 15.9. pontjában elõírta, hogy ajánlattevõ köteles csatolni ajánlatához a tervdokumentációban kiadott árazatlan tételes költségvetést a kiírt sorrendben beárazva és ahhoz kétoszlopos fõösszesítõt mellékelni. A 15.11. pontban pedig - többek között - akként rendelkezett, hogy a költségvetés beárazásának elmaradása az ajánlat érvénytelenségét eredményezi.<br>
Ajánlatkérõ dokumentációt is összeállított. Ebben rendelkezett az ajánlatok benyújtásának tartalmi, formai követelményeirõl, továbbá ez tartalmazta a kiviteli tervdokumentációt, az árazatlan tételes költségvetést és a szerzõdéstervezetet is. A dokumentáció 1. pontjának 2. bekezdésében ajánlatkérõ felhívta ajánlattevõk figyelmét arra, hogy ellenõrizzék, rendelkezésükre áll-e minden információ és jelezzék a hiányosságokat, ellentmondásokat.<br>
A 3. pontban kimondta ajánlatkérõ, hogy az ajánlatot a kiviteli tervdokumentáció alapján kell összeállítani azzal, hogy az ott megjelölt márkanevek csak tájékoztató jellegûek. Az ajánlatok kötelezõ tartalmával kapcsolatban a 3.1. pontban az alábbiakat írta elõ:<br>
"Az ajánlattevõnek az ajánlati felhívásban, illetve a jelen dokumentációban meghatározott tartalmi és formai követelményeknek megfelelõen kell ajánlatát elkészítenie. Az elõírt mellékleteket az ajánlatához csatolnia kell. Azok eredetiségét ajánlatkérõ megvizsgálhatja.<br>
Az ajánlatok kidolgozásának alapját az ajánlati felhívás és az ajánlattételi dokumentáció együttesen képezik, amelyek kiegészülnek az ajánlattevõ által a helyszínen megállapítottakkal, a konzultáción elhangzott kérdésekre, valamint az esetlegesen írásban benyújtott kérdésekre adott információkkal."<br>
A dokumentáció 12. oldalán 7. sz. dokumentumként a beárazott költségvetés csatolásának kötelezettségét állapította meg ajánlatkérõ és ezzel kapcsolatban elõírta, hogy ajánlattevõ köteles a költségvetés összeállításakor a tervet felülvizsgálni, továbbá azt is, hogy: "A tervezõ által elfogadott - a konzultációs jegyzõkönyvben, illetõleg az írásban feltett kérdés(ek)re adott válasz(ok)at tartalmazott tájékoztatásban rögzített - munkarészek beépítése valamennyi ajánlattevõ számára kötelezõ, ezen túlmenõen azonban az ajánlatban további mûszaki észrevétel nem tehetõ."<br>
Ajánlatkérõ a villamos kiviteli terv költségvetési kiírásának 8/19. oldalán "Elosztóberendezések" címszó alatt az 5. pont 7. francia bekezdésében tüntette fel követelményként az elosztóberendezéssel szemben, hogy abba kerüljön beépítésre a kapcsolási terv szerinti automatikus fázisjavító kondenzátor berendezés.<br>
2002. január 23-án került sor helyszíni konzultáció tartására, ajánlatkérõ az ekkor, illetõleg más alkalommal feltett kérdéseket írásban megválaszolta és azt valamennyi felhívott ajánlattevõ részére kézbesítette.<br>
A Magyar Építõ Rt. 2002. január 9-én feltett 2. pont alatti kérdése az alábbi volt: "A bejárati üvegfal típusát, színét, mintázatát, tömítõ, dilatációs anyagait - típusmegjelölését minõségmeghatározás jelleggel - kérjük meghatározni." A konzultációról készített jegyzõkönyv 2. oldalán, ajánlatkérõ erre a következõ választ adta: "Bejárati üvegfal 240 × 240 × 80 mm-es víztiszta üvegtéglából készül. A tömítõanyagot a részletrajz tartalmazza."<br>
A Magyar Építõ Rt. ugyanekkor feltett 7. pont alatti kérdése az alábbi volt: "A fa padlóburkolatok anyaga svédpadló vagy parketta?"<br>
A konzultációról készített jegyzõkönyv 3. oldalán ajánlatkérõ erre a következõ választ adta: "A fa padlóburkolatok anyaga csaphornyos svédpadló."<br>
A Magyar Építõ Rt. ugyanezen okiratában a 14. pont alatt javasolta a mûszaki átadás-átvételhez szükséges zajvédelmi mérés összegszerû limitálását. Ajánlatkérõ erre a konzultációs jegyzõkönyv 3. oldalán az alábbi tájékoztatást adta: "A zajvédelmi mérést ajánlattevõnek a költségvetésben kell beárazni."<br>
A KÉSZ Kft. 2002. január 22-én feltett 5. pont alatti kérdése az alábbi volt: "Jól értelmeztük-e, hogy a homlokzati üvegtégla mezõk tûzihorganyzott felületképzésû acélkeretbe épülnek, míg a kereteket tartó acélszerkezet mázolt kialakítású?"<br>
A konzultációról készített jegyzõkönyv 6. oldalán ajánlatkérõ erre a következõ választ adta: "A teljes acélszerkezet tûzihorganyzott és tûzvédõ mázolású."<br>
A Magyar Építõ Rt. 2002. január 26-án feltett 7. pont alatti kérdése az alábbi volt: "A tûzrendészeti mûleírás 5. oldalán a homlokzati üvegtégla fal acél merevítéseire "TH növelõ bevonat" alkalmazását írja elõ, ugyanakkor a költségvetés nem tartalmaz erre vonatkozó tételt. Meg kell-e ajánlani a tûzvédelmi bevonatot? Ha igen, milyen mennyiségben?"<br>
Ajánlatkérõ válasza a konzultációs jegyzõkönyv 4. oldalán: "Az üvegtégla fal tûzállósági határértéke 0,5 óra, ezért tûzvédõ mázolással kell ellátni. Az acélszerkezet 15 perces tûzállóságú határértékû, a festéknek további 15 percet kell biztosítani. DOSSALAN vagy DOSSALACK tûzvédõ bevonat."<br>
A KIPSZER Rt. 2002. január 17-én feltett 3. pont alatt a gyengeáramú rendszerekkel kapcsolatosan a következõ két kérdést tette fel: "A "Parkoló megtelt!" feliratú táblát, valamint a szerver számítógépet és szoftvert az anyagmennyiségi kiírás nem tartalmazza, ezeket beárazzuk-e? A mûszaki leírásban szereplõ mechanikus visszahúzó szerkezet (hidraulikus ajtóbehúzó) a kiírásban nem szerepel! Ezeket tartalmazza-e ajánlatunk?"<br>
Ajánlatkérõ ezen kérdésekre a konzultációs jegyzõkönyv 8. oldalán elõírásként adta meg: "A parkoló megtelt táblát szerepeltetni kell az ajánlatban... Az ajtóbehúzó szerkezetet, vagy az ajtókiírásnál, vagy a biztonságtechnikánál kell szerepeltetni."<br>
A Középületépítõ Rt. 2002. január 23-án feltett 5. és 7. pont alatti kérdései az alábbiak voltak:<br>
<br>
5. "A rétegrend szerint panelparketta, a költségvetés szerint hagyományos parketta készült. Melyiket vegyük figyelembe? Valóban 5 réteg lakkozás szükséges - ld. Mûszaki leírás: padlószerkezetek?"<br>
<br>
7. "A téglaburkolat tartószerkezete a Részlettervek szerint Proffix rozsdamentes acél, a költségvetés szerint Sopron acél profil. Melyiket vegyük figyelembe?" Ajánlatkérõ az alábbi válaszokat adta a konzultációs jegyzõkönyv 9. oldalán: "Csaphornyos svéd padló készül 3 réteg lakkozással... A tartószerkezet és a keretek is tûzihorganyozottak, tûzvédõ mázolással."<br>
Ajánlatkérõ a 2002. január 23-án kelt "Fõvárosi Levéltár ajánlati dokumentáció 7. számú pontjában foglaltak pontosítása" tárgyú levelében az alábbiakról tájékoztatta az ajánlattevõket:<br>
"A tervezõ megvizsgálja az észrevételezett munkát, illetve munkarészt és amennyiben elfogadja, azt minden ajánlattevõ köteles beépíteni az ajánlatába az ajánlatkérõ által a Kbt. szerint adott válasz figyelembevételével az ajánlatok mûszaki tartalmának azonossága érdekében.<br>
Ezen túlmenõen további mûszaki észrevétel nem tehetõ, így az ajánlati árat az ajánlattevõ az eredeti tervezõi költségvetés fentiek szerinti, a tervezõ által befogadott módosítással együttesen egy összegben határozza meg."<br>
A Középületépítõ Rt. 2002. február 1-jén feltett kérdése az alábbi volt: "Kérjük szíveskedjenek pontosítani, hogy a pályázók által feltett és a tervezõ által jóváhagyott költségvetési eltéréseket mind külön Költségvetés észrevétel fejezetben kell szerepeltetni?"<br>
Az erre adott ajánlatkérõi válasz a következõ volt: "A mennyiségeket egy költségvetésben kell szerepeltetni a tervezõ által megadott és elfogadott tételeknél."<br>
Az ajánlattételi határidõre, 2002. február 12-ig ajánlatot nyújtott be: a Magyar Építõ Rt., a KÉSZ Kft., a MASZER Rt., az Architekton Rt. és a kérelmezõ a Középületépítõ Rt.-vel, továbbá a KIPSZER FT Rt.-vel közösen, konzorciumban.<br>
Ajánlatkérõ - halasztott idõpontban - 2002. április 30-án hirdette ki az eljárást lezáró döntését, melyben minden ajánlatot érvénytelenné nyilvánított és megállapította, hogy a közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelen.<br>
Az eredményhirdetésrõl felvett jegyzõkönyvben ajánlatkérõ azt rögzítette, hogy az írásbeli összegezés felolvasásával ismertette az elbírálás eredményét. Ajánlatkérõ minden ajánlatot a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján nyilvánított érvénytelennek arra hivatkozással, hogy eltértek a mûszaki tartalomtól.<br>
Ajánlatkérõ írásbeli összegezése 1. sz. mellékletében részletezte az érvénytelenség okait általános jelleggel és egyes ajánlatokra is lebontva.<br>
Minden ajánlattal kapcsolatban kifogásolta, hogy a költségvetést úgy árazták be, hogy sok esetben nem vették figyelembe a konzultációkon elhangzottakat. Az ajánlatokban egyes esetekben nem tüntették fel a termékek mûszaki specifikációját, amely egyes mûszaki megfelelõségi kérdések eldöntéséhez nélkülözhetetlen. Az ajánlatokban a mennyiségi kiírások eltértek egymástól, többletmegajánlásokra is sor került.<br>
A kérelmezõ ajánlata vonatkozásában az alábbi hiányokat jelölték meg:<br>
- Felületképzés: üvegfal acélszerkezet kétszeres tûzvédõ mázolás (DOSSALAN v. DOSSALACK) ("Fém- és könnyûépületszerkezet-szerelés"-nél 1 tételnél DOSSALAN jelölve)<br>
- Burkolás: 1 tételnél panelparketta csaphornyos svédpadló helyett)<br>
- Üvegtégla fal: 250 × 250 × 80 (240 × 240 × 80 helyett)<br>
- Belsõépítészet: B 107 helyiség beépített bútorai<br>
- Elektromos beléptetõ rendszer: "parkolóhely megtelt" tábla, ajtóvisszatérítõ hidraulika<br>
- Erõsáramú hálózat: 1 Klt 200 KVA aut. fázisjavító berend. zavarszûréssel<br>
- Organizáció: akusztikai ellenõrzõ mérés<br>
A kérelmezõ a 2002. május 15. napján ajánlott levélként postára adott jogorvoslati kérelmében kérte ajánlatkérõ eljárást lezáró döntésének megsemmisítését.<br>
Álláspontja szerint az általa benyújtott ajánlat nem érvénytelen, így ajánlatkérõ alap nélkül nyilvánította eredménytelennek a közbeszerzési eljárást. Tárgyaláson pontosított nyilatkozatában érvénytelenségi okokként az alábbiakat adta elõ:<br>
<br>
1. "Felületképzés". Az ajánlatkérõ igényének megfelelõen tûzihorganyzott és tûzvédõ mázolású acélszerkezetet ajánlott. Külön nem tüntette fel a tûzihorganyzottságot, de vállalta az elõírt tûzállósági érték teljesítését, így ajánlata egyértelmû. Elõadta, hogy valóban nem a "Felületképzés" címszavú 47. tételsor alatt részletezte a tûzvédõ mázolást, hanem a 34. "Fém- és könnyû épületszerkezet szerelése" tételsor alatt, az 5. pontban vállalta a 0,5 órás tûzvédõ mázolással, feltüntette a DOSSALAN típust és azért adta meg tonnában a mennyiséget, mert a szerkezet súlyára kell megadni, nem felületre. A 37. tételsor 4. pontja alatt ugyan nem tüntette fel külön a tûzvédõ mázolást, de mivel vállalta a 0,5 órás tûzállóságot, így ez értelemszerûen vonatkozik rá. Hangsúlyozta, hogy ajánlata csak az ajánlatkérõ által megjelölt érvénytelenségi okok alapján vizsgálható, újabbakkal, így (pl. a tûzihorganyzottság) nem.<br>
<br>
2. A burkolással kapcsolatos érvénytelenségi ok vonatkozásában elõadta, hogy ajánlatkérõ elõírásai között csak a 42. tételsor 8. tételénél volt eltérés, itt a rétegrajzok panelparkettát tüntettek fel, míg a költségvetési kiírás hagyományos parkettát. Az ezt kifogásoló, a Középületépítõ Rt. január 22-i kérdésére adott választ így csak úgy tudta értelmezni, hogy az csak e tételre, a 8.-ra vonatkozik, itt kell csaphornyos svédpadlót készíteni. Ugyan volt korábban általános faburkolatokra vonatkozó kérdése a Magyar Építõ Rt.-nek, azonban az korábbi volt, továbbá tételsor-megjelölést sem tartalmazott. Így ajánlatkérõ nem kifogásolhatja azt, hogy a 42. tételsor 9. pontjánál megmaradt ajánlatában a panelparketta.<br>
<br>
3. Üvegtégla fal. A kérelmezõ nem vitatta, hogy valóban 250 × 250 × 80 mm-es üvegtéglára tett ajánlatot. Azonban ez az ajánlata ténylegesen 240 × 240 × 80 mm-es üvegtéglára vonatkozik, ugyanis méretei alapján csak ekkora téglából építhetõ fel az üvegtégla fal, másrészt szükséges a fugázásra is hely biztosítása, ez 1 cm. Hivatkozott továbbá arra, hogy ajánlatkérõ fugázással kapcsolatos tételt nem határozott meg, így azt ezen tételsor alatt vette figyelembe.<br>
<br>
4. Elektromos beléptetõ rendszer: "Parkolóhely megtelt tábla". A kérelmezõ ezzel kapcsolatban arra hivatkozott, hogy ugyan elõírás volt, hogy a rendszernek ezt a funkciót is teljesítenie kell, azonban az már nem, hogy külön költségvetési tételsor alatt tüntessék fel az ajánlattevõk. Ez azért sem lett volna indokolt elõírás, mert egy rendszer egyik elemérõl, alkotórészérõl, tartozékáról van szó, amelyet jogilag nem szükséges és általában nem is szoktak külön tételként meghatározni. A sorompón levõ táblával a funkció biztosítható.<br>
<br>
5. Elektromos beléptetõ rendszer: ajtóvisszatérítõ hidraulika.<br>
E pontnál a 4. ponttal azonosan indokolta a kérelmezõ ajánlata érvényességét. Megjelölte továbbá, hogy ajánlatában az asztalosszerkezetek elhelyezésére vonatkozó 44. tételsornak a 105-tõl 121. pontig terjedõ része vonatkozik a tûzgátló ajtókra, továbbá a 119-tõl 121-es tételekénél DORMA TS típusú ajtókat jelölt meg. Álláspontja szerint ezzel eleget tett ajánlatkérõ elvárásának.<br>
<br>
6. Erõsáramú hálózat: 1 Klt 200 KVA aut. Fázisjavító berendezés, zavarszûréssel.<br>
A kérelmezõ álláspontja szerint ajánlata megfelel az elõírásoknak, ugyanis ajánlatkérõ villamos kiviteli terve 5. "Elosztóberendezések" címszavú része tartalmazza a kapcsolási terv szerinti beépített automatikus fázisjavító kondenzátor berendezést. Ajánlatát ennek megfelelõen tette meg az Elektromos munkák fõcím alatt 5. "Elosztóberendezések" címszó alatt 7. francia bekezdésében megjelölte ezt a mûszaki berendezést, és mivel ajánlatkérõ sem külön kérte az egyes tételek költségelését, az elosztó berendezésekre együttesen jelölte meg az ajánlati árát.<br>
<br>
7. Organizáció: akusztikai ellenõrzõ mérés. A kérelmezõ álláspontja szerint ez a mérés is hozzá tartozik az általános, az átadás-átvételi eljárás során szükséges vizsgálatokhoz, mérésekhez, így annak külön költségelése szükségtelen. Hivatkozott arra, hogy az általa cégszerûen aláírt, ajánlatkérõ által készített szerzõdéstervezet 3.1. pontjának 5. francia bekezdésében vállalta a mérések elvégzését, így ajánlata nem minõsíthetõ érvénytelennek. Utalt arra is, hogy ajánlatkérõ nem volt következetes, ugyanis egyes szakterületeknél külön tételben feltüntette az ilyen mérések, próbák elvégzését, míg másoknál azok elmaradtak.<br>
A kérelmezõ jogorvoslati kérelmében kifogásolta azt is, hogy ajánlatkérõ írásbeli összegezése nem felel meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében meghatározottaknak. Jogszabálysértõ az, hogy külön mellékletben, nem pedig az elõírt 3. pontban ismertette az érvénytelenségi okokat, illetve a megjelölt hiányosságok nem fogadhatók el érvénytelenségi oknak.<br>
Ajánlatkérõ kérte a kérelmezõ jogorvoslati kérelmének elutasítását. Álláspontja szerint megalapozottan nyilvánította érvénytelennek a kérelmezõ ajánlatát, mert az több pontban nem felelt meg a dokumentáció, illetve a kérdésekre adott válaszokban elõírtaknak. Tételes költségvetés csatolását kérte és az általa megjelölt esetekben a kérelmezõ által beadott beárazott tételes költségvetés ettõl eltért.<br>
Tárgyaláson tett nyilatkozatában a 4., a helyiségek bútorozására vonatkozó érvénytelenségi okot nem tartotta fenn. Az érvénytelenségi okok sorrendjében az alábbiakra hivatkozott döntése helyességének alátámasztásául:<br>
<br>
1. "Felületképzés". Az ilyen címszavú 47. tételsornál a kérelmezõ nem említi a tûzvédõ mázolást, hanem Durol vagy Trinát fedõmázolást tüntet fel. A kérelmezõ által hivatkozott 37. tételsornál pedig csak az 5. pontnál írja a tûzvédõ mázolást és adja meg a típust a DOSSALAN-t, míg a 4. pontnál nem, és az sem elfogadható, hogy nem m2-re, hanem tonnára teszi meg az ajánlatát.<br>
<br>
2. Burkolás. Ajánlatkérõ álláspontja szerint ugyan a költségvetési kiírásában a 8. és 9. tételsorban különbözõ igényt jelölt meg, illetve a 8. pontnál az elõírás és a rétegrajz között ellentmondás volt, azonban ezt a Magyar Építõ Rt. 2002. január 9-én feltett, a faburkolatok anyagára vonatkozó kérdésére adott válaszával feloldotta azzal, hogy közölte: "A fa padlóburkolatok anyaga csaphornyos svédpadló". Megítélése szerint a Középületépítõ Rt. január 22-i kérdésére adott válasza is csak ekként értelmezhetõ. Így mivel a 9. tételsornál a kérelmezõ nem csaphornyos svédpadlót ajánlott, ajánlata emiatt érvénytelen.<br>
<br>
3. Üvegtégla fal. Ajánlatkérõ hivatkozása szerint a Magyar Építõ Rt. kérdésére egyértelmûen megjelölte az üvegtégla fal méretét, a kérelmezõ ajánlata ezzel ellentétes, ezért érvénytelen.<br>
<br>
4. Elektromos beléptetõ rendszer: "parkolóhely megtelt" tábla, ajtó-visszatérítõ hidraulika.<br>
Ajánlatkérõ álláspontja szerint azért érvénytelen e részében a kérelmezõ ajánlata, mert a konzultáción a KIPSZER Rt. 2002. január 17-én feltett kérdéseire a jegyzõkönyv 8. oldalán elõírásként közölte, hogy az ajánlatban szerepeltetni kell a "Parkolóhely megtelt táblá"-t és az ajtóbehúzó szerkezetet is, ez utóbbit vagy az ajtókiírásnál, vagy a biztonságtechnikánál.<br>
<br>
5. Erõsáramú hálózat: 1 Klt 200 KVA aut. fázisjavító berend. zavarszûréssel Ajánlatkérõ álláspontja szerint a kérelmezõ ajánlata ezen okból azért érvénytelen, mert az általa benyújtott tételes költségvetés ilyen pontot nem tartalmaz. Ajánlatkérõ ezen érvénytelenségi okot a kérelmezõ fentiekben ismertetett nyilatkozatát követõen részletesen nem indokolta.<br>
<br>
6. Organizáció: akusztikai ellenõrzõ mérés.<br>
Ajánlatkérõ elõadása szerint a Magyar Építõ Rt. 2002. január 9-i kérdésére egyértelmûen megadta azt a választ, hogy a zajvédelmi mérést a költségvetésben be kell árazni.<br>
Írásbeli észrevételében elõadta azt is, hogy ez a mérés a használatbavételi engedély kiadásának nem feltétele az ÁNTSZ tájékoztatása szerint. A 8/2002. (III. 22.) KöM EüM rendelet az ott megadott zaj- és rezgésterhelési határértékek betartását írja elõ, azonban mivel a szakhatóságok ezt ellenõrizhetik, ezért kérte ajánlatkérõ az ilyen típusú akusztikai ellenõrzõ mérés elvégzését. Ezt a kérelmezõ ajánlata nem tartalmazza, így ez az érvénytelenségi ok is fennáll.<br>
Álláspontja szerint írásbeli összegezése megfelel a Kbt. elõírásainak, így a jogorvoslati kérelem e része is alaptalan.<br>
Egyéb érdekeltként a KÉSZ Kft. észrevételében támogatta a kérelmezõ jogorvoslati kérelmében foglaltak teljesítését.<br>
Megkérdõjelezte a rendelkezésre bocsátott mûszaki dokumentáció alkalmasságát megfelelõ ajánlattételre, továbbá azt, hogy ilyen hiányos dokumentáció alapul szolgálhat-e az érvénytelenség megállapításához.<br>
Kifogásolta - a saját ajánlata értékelésére hivatkozva -, hogy ajánlatkérõ általános jelleggel, esetenként (pl. helyiségek) nem beazonosíthatóan jelölte meg az érvénytelenségi okokat.<br>
A Döntõbizottság elsõdlegesen ajánlatkérõ eljárást lezáró, illetve a kérelmezõ ajánlatát érvénytelenítõ ajánlatkérõi döntést vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint eredménytelen az eljárás, ha kizárólag érvénytelen ajánlatok érkeztek.<br>
Ajánlatkérõ a kérelmezõ vonatkozásában a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját jelölte meg érvénytelenségi okként.<br>
E rendelkezés értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság az ajánlati dokumentációnak - fentiekben idézett - az ajánlatok kötelezõ tartalmát meghatározó 3.1. pontja és a 12. oldal 7. számú dokumentummal kapcsolatos része alapján megállapította, hogy ajánlatkérõ elõírásként határozta meg: az ajánlatoknak a felhíváson, a dokumentáción kívül meg kell felelni a konzultáción és az egyébként feltett kérdésekre adott válaszoknak is.<br>
Ajánlatkérõ dokumentációjának ezen részét, továbbá a kérdésekre adott válaszokat a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében biztosított határidõn belül nem támadták meg, illetve a jogvesztõ határidõk letelte miatt az már nem is támadható meg. Így a Döntõbizottság a kérelmezõ ajánlata érvényességét a kérdésekre adott válaszokkal kiegészített elõírásokkal együtt vizsgálta.<br>
Az ajánlatkérõ által megállapított érvénytelenségi okok mindegyike azzal volt kapcsolatos, hogy a kérelmezõ beárazott költségvetésében egyes tételeket nem, más tételeket pedig nem az elõírásainak megfelelõen tüntetett fel, számolt el. Erre tekintettel a Döntõbizottság az ajánlatkérõ által megjelölt érvénytelenségi okok sorrendjében vizsgálta kérelmezõ ajánlatát, hogy az megfelel-e az ajánlati felhívás, dokumentáció, illetve a kérdésekre adott válaszokban foglalt elõírásoknak.<br>
<br>
1. "Üvegfal acélszerkezet kétszeres tûzvédõ mázolás (DOSSALAN v. DOSSALACK) ("Fém és könnyû épületszerkezet- szerelés"-nél 1 tételnél DOSSALAN jelölve)<br>
Ajánlatkérõ a beárazatlan költségvetése 34. "Fém és könnyû épületszerkezet szerelése" tételsora alatt a 4. pontban az alábbiakat írta elõ:<br>
"K 34-02-011-00000001 Íves homlokzati üvegtégla fal acélszerkezetû merevítõszerkezetének készítése, melegen hengerelt csõszerelvényekbõl, lemezekbõl hegesztett kivitelben, helyszíni hegesztett kötésekkel, varratok leköszörülésével 29,1 t."<br>
Míg az 5. pontban az alábbiakat tüntette fel:<br>
"K34-02-011-0000001 Íves homlokzati üvegtégla fal acélszerkezetû hidegen hajlított U szelvényû kereteinek gyártása, beépítése tûzihorganyozva 3,3 t."<br>
A "Felületképzés" 47. tételsor 1. pontja alatt pedig a következõket: "47-04-020-0143461 Felületvédelem acélszerkezeten, nagyobb célfelületen, K2-TO felületelõkészítés után 2 rtg. míniumos alapmázolás, majd 2 rtg. Durol vagy Trinát fedõmázolás 1200 m2".<br>
Ajánlatkérõ a konzultációs kérdésekre adott - fentiekben idézett - válaszában azt írta elõ, hogy a teljes acélszerkezet tûzihorganyzott és tûzvédõ mázolású (jkv. 6. old.), továbbá az üvegtégla fal tûzállósági határértéke 0,5 óra és ezért tûzvédõ mázolással kell ellátni DOSSALAN vagy DOSSALACK tûzvédõ bevonattal (jkv. 4. old.).<br>
A Döntõbizottság a fenti ajánlatkérõi elõírások összevetése alapján megállapította, hogy ajánlatkérõ az üvegfal acélszerkezetével kapcsolatban annak tûzihorganyzottságát és tûzvédõmázolással ellátottságát írta elõ azzal, hogy a 0,5 órás tûzállósági határértéknek megfeleljenek. Az elsõ érvénytelenségi ok ezek közül a tûzvédõ mázolásra vonatkozott, így a Döntõbizottság is csak ezt vizsgálta.<br>
Az egyértelmûen megállapítható, hogy a kérelmezõ ajánlatában a "Felületképzés" 47. tételsora alatt a tûzvédõ mázolásról, illetve annak típusáról nem tett említést, ajánlata e pontja teljes egészében megegyezik az ajánlatkérõ beárazatlan költségvetésének e részével.<br>
Ugyanakkor megállapítható, hogy a kérelmezõ ajánlatában a "Fém és könnyû épületszerkezet szerelése" címszavú 34. tételsorban, a homlokzati üvegtégla fal acélszerkezetére vonatkozó mindegyik tételnél - 4. és az 5. - feltüntette tûzállósága 0,5 óra, továbbá az 5. sornál megjelölte a tûzvédõ mázolás típusát is (DOSSALAN).<br>
Ezzel az ajánlattétellel egyértelmûen eltért a beárazatlan költségvetési kiírás vonatkozó részétõl, mely sem tûzállósági követelményt, sem tûzvédõ mázolást nem tüntetett fel sem itt, sem más tételsornál. E tényekbõl a Döntõbizottság azt a következtetést vonta le, hogy a kérelmezõ vállalta azt az elõírást, hogy a homlokzati üvegtégla fal 0,5 órás tûzállósági értékét biztosítja és ennek érdekében DOSSALAN tûzvédõ mázolást alkalmaz. Maga ajánlatkérõ még a kérdésekre adott válaszában sem jelölte meg pontosan és egyértelmûen, hogy a költségvetés mely tételsora alatt kell feltüntetni a tûzállósági értéknek megfelelõ tûzvédõ mázolást. Így, figyelemmel a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében meghatározott esélyegyenlõség alapelvére, még tételes költségvetés elõírása esetén sem alapíthat érvénytelenségi okot ajánlatkérõ a nem egyértelmû elírása megszegésére. A Döntõbizottság megítélése szerint a tonnában megadott mértékegység sem kifogásolható, mert erre nem tett elõírást ajánlatkérõ, másrészt szakmailag is elfogadható acélszerkezetek esetében az ilyen módon megadott vállalás.<br>
A kérelmezõ ajánlata 47. tételsorán pedig ajánlatkérõ nem módosított elõírásának megfelelõen tette meg az ajánlatát, mely a többi acélszerkezet felületvédelmére vonatkozik.<br>
<br>
2. Burkolás: 1 tételnél panelparketta (csaphornyos svédpadló helyett). Ajánlatkérõ a beárazatlan költségvetése 42. "Burkolás" tételsora alatt a 8. pontban az alábbiakat tüntette fel: <br>
"42-03-012-0110071 Parkettafektetés csaphornyos parkettalécbõl, hideg emulzióval vagy diszperziós ragasztóval ragasztva normál csaphornyos parketta 19 mm, kõris, I. o. 1988 m2", míg a 42. "Burkolás" tételsora alatt a 9. pontban az alábbiakat tüntette fel: "42-03-014-0111616 Parkettafektetés panelparketta 3 m × 137 × 15 mm, kõris fedõréteggel, I. o., ragasztva DLW panelparketta 678 m2".<br>
A Döntõbizottság az iratok áttanulmányozása alapján megállapította, hogy ajánlatkérõ elõírásai között a 8. pontnál ellentmondás volt, ott a rétegrajzoktól eltérõen került meghatározásra a költségvetési kiírás.<br>
Azt is megállapította a Döntõbizottság, hogy a fa padlóburkolatokkal kapcsolatban két kérdést tettek fel. A Magyar Építõ Rt. - fentiekben idézett - kérdése nem konkrét tételsor megjelölése mellett történt január 9-én, csak a fa padlóburkolatok anyagára vonatkozott általánosságban és erre közölte ajánlatkérõ, hogy: "a fa padlóburkolatok anyaga csaphornyos svédpadló". Ugyanakkor a késõbb január 23-án feltett kérdés kifejezetten a 8. tétel ellentmondásosságára vonatkozott - lásd fenti idézetben -, továbbá utalt a lakkozási rétegek kérdésére is. Erre hangzott el válaszként: "Csaphornyos svédpadló készül 3 réteg lakkozással".<br>
A kérelmezõ ajánlatában a burkolás 42. tételsora 9. pontjára változatlanul megajánlotta az eredeti költségvetési kiírás és rajzok szerinti panelparkettát. A 8. pontnál a teljes mennyiségre csaphornyos svédpadlót ajánlott 3 réteg lakkozással. A Döntõbizottság álláspontja ajánlatkérõ a részére feltett kérdésekre nem adott egyértelmû választ. Abban az esetben ugyanis, ha ajánlatkérõ tételes költségvetést vár el és érvénytelenségi oknak minõsíti az annak meg nem felelést, akkor az esélyegyenlõség követelményét akkor teljesíti, ha konkrét, tételsorra vonatkoztatott és egyértelmû válaszokat ad az ajánlattevõk részére. Jelen esetben két kérdés is feltevésre került, a késõbbi kérdés, jellege alapján egyértelmûen csak a 8. pontra vonatkozott. Ugyanakkor két tétel volt a padlóburkolatokkal kapcsolatos, és a másodiknál nem is volt sem ellentmondás, sem lakkozási szükségesség. Így a Döntõbizottság álláspontja szerint nem minõsíthetõ érvénytelennek ajánlatkérõ 9. pontra adott vállalása, mivel sem a kérdésbõl, sem az arra adott válaszból nem lehetett egyértelmû következtetést levonni arra, hogy ajánlatkérõ módosított elõírása nemcsak a 8. pontra, hanem a 9. pontra is vonatkozik. A 8. pont vonatkozásában a kérelmezõ eleget tett ajánlatkérõ elõírásának, a 8. pont alatti padlóburkolat egészére csaphornyos svédpadlót ajánlott, méghozzá az ajánlatkérõ által kért 3 rétegû lakkozással.<br>
<br>
3. "Üvegtégla fal 250 × 250 × 80 (240 × 240 × 80 helyett).<br>
Ajánlatkérõ a homlokzati kiviteli terveken, a függõleges és vízszintes metszeteken az üvegtégla fal méretét 24 × 24-esnek jelölte és 1 cm-t hagyott a tömítõanyagnak.<br>
A beárazatlan költségvetése 31. "Helyszíni beton- és vasbetonmunka" tételsora alatt az 5., 6. és 7. pontban az alábbiakat tüntette fel:<br>
Üvegbeton fal készítése, üvegtégla kettõs falú, színtelen 250 × 250 × 80 mm az egyes pontok mennyiségei: 255 m2 + 498 m2 + 61 m2.<br>
A Magyar Építõ Rt. 2002. január 9-i konzultációs kérdésére 240 × 240 × 80 méretet adott meg.<br>
A Döntõbizottság álláspontja szerint azonban az elõírásoknak megfelelést nem önmagában csak a közölt méretek jelenthetik, hanem szükséges tartalmilag vizsgálni mind a követelményt, mind a kérelmezõ ajánlatát.<br>
A homlokzati kiviteli terv alapján egyértelmûen megállapítható, hogy a 240 × 240-es mérethez még hozzá kell számítani a tömítõanyagok 1 cm-ét.<br>
A tételes költségvetési kiírás ugyan 250 × 250-esnek tüntette fel az üvegtégla méretét, azonban a teljes üvegtégla fal felületét megadta m2-ben. Ez adott esetben úgy is értelmezhetõ, hogy magában foglalja az 1 cm-es tömítõanyag részt, mivel ajánlatkérõ ezt az 1 cm-es részt, illetve tömítõmunkákat nem tüntette fel külön. Az ajánlatkérõ az általa hivatkozott válaszában nemcsak a 240 × 240-es üvegtégla méretét tüntette fel, hanem közölte azt is, hogy a tömítõanyagot a részletrajz tartalmazza. Így a konzultációs kérdésre adott válasz tartalmilag megegyezik a kiviteli rajzokkal. Ajánlatkérõ ugyanakkor nem módosította a homlokzati üvegtégla fal méretét a költségvetési kiírásában.<br>
A fenti tényezõket összevetve a Döntõbizottság arra a következtetésre jutott, hogy a kérelmezõ ajánlata nem tekinthetõ ez okból érvénytelennek. A kérelmezõ nyilatkozata szerint ugyanis 240 × 240-es üvegtéglára tett ajánlatot, az 1 cm pedig a tömítési rész. Ez pedig összhangban van a kiviteli tervekkel és a kérdésre adott válasszal. Különösen arra is tekintettel, mert a rendelkezésre álló adatok alapján nem állapítható meg, hogy a tervezõ tartalmi módosítást végzett volna az üvegtégla méretén, csak az volt kérdéses, hogy az 1 cm-es tömítõanyagot hozzászámítják-e vagy sem az üvegtégla fal méretéhez. Ezen "hozzá" vagy "hozzá nem" számítási értelmezési probléma ajánlatkérõ terhére róható, hiszen nem közölte az eltérés indokát a költségvetési kiírástól és nem is módosította a költségvetési mennyiségeket, továbbá külön a tömítési munkákat fel sem tüntette a tételes költségvetési kiírásában.<br>
A kérelmezõ ajánlatában a költségvetési kiírásban fentiekben ismertetett mennyiségeket tüntette fel, de ezek a mennyiségek megfelelnek a 240 × 240-es üvegtéglának is, mert ekkor az 1 cm-t hozzá kell számítani. Így érvénytelenség kimondására nincs ténybeli és jogi alap.<br>
Felhívja a Döntõbizottság ajánlatkérõ figyelmét, hogy a benyújtott ajánlatok alapján is megállapítható, hogy az ajánlattevõk számára nem volt egyértelmû az ajánlatkérõ elõírása, az üvegtégla mérete, illetve a fugázás kérdése, mert minden ajánlattevõ a kérelmezõével azonosan tett e részben ajánlatot.<br>
<br>
4. Elektromos beléptetõ rendszer: "Parkolóhely megtelt" tábla.<br>
A Döntõbizottság áttekintette az ajánlatkérõ mûszaki leírását és megállapította, hogy abban a "Parkoló megtelt" tábla szerepel. Ugyanakkor ajánlatkérõ a beléptetõ rendszerrel szembeni tételes költségvetési kiírásában ilyen tétel már nem került feltüntetésre. A KIPSZER Rt. 2002. január 17-i ezzel kapcsolatos kérdésére azt a választ adta, hogy szerepeltetni kell az ajánlatban.<br>
Ajánlatkérõ ugyanakkor - a fentiekben idézett - 2002. január 23-i levelében azt is közölte az ajánlattevõkkel, hogy ajánlatukat a tervezõ által elfogadott módosítással egy összegben adják meg. Továbbá a 2002. február 1-jei Középületépítõ Rt. kérdésére azt a tájékoztatást adta, hogy módosításokat a tervezõ által megadott és elfogadott tételeknél kell szerepeltetni. Megállapítható, hogy egyes egyéb tételsoroknál a tervezõ az általa elfogadott változtatásnak megfelelõen készített újabb tételes költségvetési kiírást. Jelen esetben ilyen újabb, a tervezõ által módosított tételes költségvetés nem került összeállításra, és ajánlatkérõ részérõl semmilyen tájékoztatás nem hangzott el arról, hogy ezt hogyan tüntessék fel a tételes költségvetési kiírásban. A Döntõbizottság e körülményre és arra tekintettel, hogy ez a funkció része egy komplett beléptetõ rendszernek, úgy ítélte meg, hogy még tételes költségvetési elõírás esetében sem minõsíthetõ érvénytelenségi oknak, ha egy komplett rendszer egyik aleleme külön nem kerül feltüntetésre. Figyelemmel arra is, hogy ilyen nem pontos költségvetési kiírás mellett is megítélhetõ a megajánlott rendszer megfelelõsége, mivel maga az 1/1996. (II. 7.) KTM rendelet 5. pontja is csak a fontos szerkezetek és berendezések megjelölését várja el.<br>
Itt is megjegyzi a Döntõbizottság, hogy ajánlatkérõ nem egyértelmû elõírását támasztja alá, hogy minden ajánlattevõ számára problémát okozott a "Parkolóhely megtelt" tábla feltüntetése a tételes költségvetésben.<br>
<br>
5. Elektromos beléptetõ rendszer: ajtóvisszatérítõ hidraulika.<br>
A Döntõbizottság áttekintette ajánlatkérõ dokumentációjának az asztalos konszignációra, különösen az egyes ajtókra (belsõ ajtók, tûzgátló ajtók) vonatkozó részét. Ebbõl megállapította, hogy ajánlatkérõ a konszignációs jel meghatározásában rögzítette az ajtókkal szembeni követelményét: méretét, fajtáját és felszereltségét (pl. kilincs, kitámasztó, sínes hidraulikus ajtóbehúzó stb.).<br>
Ajánlatkérõ a tételes költségvetésében nem határozott meg külön követelményeket az ajtókkal szemben, csak a konszignációs jelet tüntette fel.<br>
A Döntõbizottság megállapította, hogy a kérelmezõ általában az ajtókra, illetve a tûzgátló ajtókra ajánlatában a mûszaki dokumentáció konszignációjának megfelelõen tett ajánlatot. E tény alapján a Döntõbizottság arra a következtetésre jutott, hogy a kérelmezõ ajánlata megfelel az elõírásoknak, mert a konszignációs jel kifejezi, hogy tartalmazza az ajtóvisszatérítõ hidraulikát.<br>
Valóban a KIPSZER Rt. 2002. január 17-i kérdésére ajánlatkérõ azt a tájékoztatást adta, hogy az ajtóbehúzó szerkezetnek szerepelnie kell az ajánlatban. Azonban ez a tájékoztatás egyrészt nem tért ki arra, hogy önállóan, külön tételben, másrészt ez a követelménye ajánlatkérõnek a konszignációs jel feltüntetésével teljesült is.<br>
<br>
6. Erõsáramú hálózat: 1 Klt 200 KVA aut. fázisjavító berend. zavarszûréssel.<br>
A Döntõbizottság ajánlatkérõ "Villamos kiviteli terv költségvetési kiírás" címû dokumentációjának 5. "Elosztóberendezések" címszavú részében írta elõ a 7. francia bekezdésben: a kapcsolási terv szerinti beépített automatikus fázisjavító kondenzátor berendezést. Ajánlatkérõ e költségvetési kiírási részben a sok elõírás ellenére nem állapított meg külön-külön berendezésenként költségmegjelölési kötelezettséget. Így a Döntõbizottság álláspontja szerint erre nem is alapíthat érvénytelenségi okot.<br>
A Döntõbizottság áttekintette a kérelmezõ ajánlatának 5. "Elosztó berendezések" részét és megállapította, hogy az megfelel ajánlatkérõ fentiekben ismertetett elõírásainak és egyértelmûen tartalmazza az ajánlatkérõ által hiányolt, beépített automatikus fázisjavító kondenzátor berendezést. Így ajánlatkérõ ezt az érvénytelenségi okot jogszabálysértõen jelölte meg.<br>
<br>
7. Organizáció: akusztikai ellenõrzõ mérés.<br>
A Döntõbizottság megállapította, hogy ajánlatkérõ a kiviteli tervdokumentációnak a IX. Akusztikai mûleírásra vonatkozó részében az alábbiakat írta elõ: "Az épület használatbavételével kapcsolatban az épületen belüli és a környezeti zajvizsgálatot el kell végezni."<br>
Ajánlatkérõ ezen munkát a tételes költségvetésében nem tüntette fel. A Magyar Építõ Rt. kérdésére szûkkörûen azt a tájékoztatást adta, hogy: "A zajvédelmi mérést az ajánlattevõnek a költségvetésben kell beárazni."<br>
A Döntõbizottság ezen ajánlatkérõi elõírás esetén a fentiekben már részletezett indokokból arra a következetésre jutott, hogy tételes költségvetés esetén ajánlatkérõ a nem egyértelmû elõírására nem alapíthat érvénytelenségi okot.<br>
Jelen esetben kiemelendõ, hogy elfogadott építési kivitelezési gyakorlat az is, hogy az ilyen vizsgálatok elvégzésének költségét a vállalkozó rezsiköltsége foglalja magában, amely beépül a vállalás árába. Ugyanis az átadás-átvétel során köteles a kivitelezõ igazolni, hogy az általa elvégzett munka megfelel a követelményeknek. Maga az akusztikai mûleírás is ezt tartalmazza, illetve a Magyar Építõ Rt. is az átadás-átvételhez kapcsolta a kérdését. Az ajánlatkérõ által készített szerzõdéstervezet 3.1. pontjában a kérelmezõ vállalta, hogy a teljesítéskor átadja az arra vonatkozó igazolásokat, melyek tanúsítják, hogy az beruházás megfelel az elõírásoknak, méréseknek, próbáknak. Az is egyértelmû, hogy az akusztikai ellenõrzõ mérést már csak a beruházás elkészülte után lehet elvégezni, mivel így mérhetõ csak a tényleges zajterhelés. A Döntõbizottság e körülményekbõl azt a következtetést vonta le, hogy ajánlatkérõ egyértelmû elõírásának hiányában nem kifogásolható, hogy nem külön tételsor alatt tüntették ezt fel. A nem egyértelmûséget támasztja alá az is, hogy jelen esetben is minden ajánlattevõ a kérelmezõvel azonosan tett ajánlatot.<br>
A Döntõbizottság a fentiekben megállapította, hogy a kérelmezõ vonatkozásában az ajánlatkérõ által megjelölt érvénytelenségi okok nem állnak fenn, így ajánlata érvényes. Ebbõl következõen ajánlatkérõ jogszabálysértõen nyilvánította eredménytelennek az eljárást, mert nem minden ajánlat érvénytelen.<br>
A Döntõbizottság ezt követõen vizsgálta a kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése megsértésére vonatkozó kérelmét és megállapította, hogy az alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése az alábbiakat írja elõ:<br>
"Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerint eredménytelen eljárás esetén a következõ adatokat kell feltüntetni:<br>
"1. a) Az ajánlatkérõ neve, címe:<br>
b) A beszerzés tárgya, mennyisége:<br>
c) Eredményes volt-e az eljárás:<br>
d) Eredménytelen eljárás esetén az eredménytelenség indoka:<br>
<br>
3. Az érvénytelen ajánlatot tevõ, kizárt, illetve alkalmatlan ajánlattevõk neve és az érvénytelenség, a kizárás vagy az alkalmatlanság indokai:<br>
<br>
7. Egyéb információk:<br>
<br>
9. A tájékoztató elkészítésének idõpontja:"<br>
A kérelmezõ azt kifogásolta, hogy ajánlatkérõ mellékletben részletezte, hogy az egyes ajánlatok a mûszaki tartalomtól konkrétan miben tértek el, ezt pedig a Kbt. nem teszi lehetõvé. Továbbá hivatkozott arra, hogy megjelölt egyes eltérések nem minõsíthetõk érvénytelenségi oknak.<br>
Ezzel kapcsolatban rámutat a Döntõbizottság, hogy az írásbeli összegzés és annak melléklete egy okiratot képez, így annak egyik pontjának részletesebb ismertetése mellékletben nem jogsértõ, különösen több ajánlattevõ esetén, illetve ha az ismertetés nagyobb terjedelmû.<br>
Ajánlatkérõ az 1. d) pontban közölte az eredménytelenség indokát.<br>
A 3. pontban pedig a Kbt. pontos szakaszhelyének [52. § (2) bekezdés d) pontja] megjelölése mellett tájékoztatást adott arról, hogy a benyújtott ajánlatok azért érvénytelenek, mert eltértek a mûszaki tartalomtól. Ezenkívül az 1. számú mellékletben ajánlattevõnként tételes tájékoztatást adott arról, hogy a benyújtott ajánlatok mely mûszaki elõírásnak nem felelnek meg álláspontja szerint.<br>
A Döntõbizottság álláspontja szerint ajánlatkérõ ilyen tartalmú írásbeli összegezése megfelel az 5. számú mellékletben foglaltaknak, mind az eredménytelenség, mind az érvénytelenség indoka egyértelmûen megállapítható belõle.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott hatáskörében eljárva - a fenti indokokra tekintettel - állapította meg, hogy ajánlatkérõ megsértette a Kbt. 52. § (1) és (2) bekezdés d) pontjára tekintettel a 60. § (1) bekezdés b) pontját.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése megsértésére vonatkozó jogorvoslati kérelmi rész vonatkozásában megállapította a fentiekben, hogy az alaptalan, ezért azt a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
Ajánlatkérõ még 2001-ben indította meg közbeszerzési eljárását, így az igazgatási szolgáltatási díj összege 30 000 Ft, mivel a Kbt. módosítása csak a 2002. január 1. napja után indított közbeszerzési eljárásokkal kapcsolatos igazgatási szolgáltatási díj összegét állapította meg 150 000 Ft-ban. Tájékoztatja a Döntõbizottság a kérelmezõt, hogy a különbözeti 120 000 Ft díjat kérelmére, az általa megjelölt bankszámlaszámra a Döntõbizottság visszatéríti.<br>
A Döntõbizottság a jogsértés reparálhatóságára tekintettel mellõzte e bírság kiszabását.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89 90.</a> §-a biztosítja.<br>
<br>
Budapest, 2002. június 17.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>