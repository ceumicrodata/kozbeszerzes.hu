<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6487)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.301/10/2002.<br>
<br>
Tárgy: az Isobau Rt. jogorvoslati kérelme Kemecse Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Isobau Építõmérnöki Rt. (4400 Nyíregyháza, Kossuth tér 10., képviseli: Szécsényiné dr. Mórföldi Katalin ügyvéd, 4400 Nyíregyháza, Hõsök tere 14. fszt. 4., a továbbiakban: kérelmezõ) jogorvoslati kérelmét, melyet Kemecse Nagyközség Önkormányzata (4501 Kemecse, Kossuth u. 11., képviseli: dr. Szitka Albert ügyvéd, 4400 Nyíregyháza, Bocskai u. 5. I/11., a továbbiakban: ajánlatkérõ) "8 tantermes általános iskola bõvítése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. december 12-én részvételi felhívást tett közzé a Közbeszerzési Értesítõ 51. számában elõminõsítési eljárás megindítására (9626/2001) a rendelkezõ részben írt tárgyban.<br>
A felhívás 4. pontja szerint a teljesítés határideje 2003. július 31-e.<br>
A felhívás 12. pontja tartalmazta az egyéb információkat, melynek utolsó elõtti bekezdésében ajánlatkérõ elõírta, hogy a teljesítési határidõn belül kötbérterhes részhatáridõt köt ki 2002. augusztus 25-re a régi iskola részüzemeltetésére.<br>
Ajánlatkérõ dokumentációt is készített. Ennek az általános tájékoztató címû fejezetének 6. pontjában a teljesítési határidõnél elõírta 2003. július 31-ét, ezen belül részhatáridõként 2002. augusztus 25-ét a régi iskolaszárny üzemeltetésére, vagyis a bõvítmény olyan fokú készültségére, amely lehetõvé teszi az iskola zavartalan mûködõképességét. A 2002. január 15-i részvételi jelentkezési határidõig három jelentkezés érkezett ajánlatkérõhöz, amit a kérelmezõ, a Nyír-Komplett Kft. és a PBT-2000 Kft. nyújtott be. Ez utóbbi cég a jelentkezését idõközben visszavonta.<br>
A 2002. február 5-i eredményhirdetésen ajánlatkérõ kihirdette, hogy a fennmaradó két jelentkezõt alkalmasnak minõsítette ajánlattételre, és részükre megküldte az ajánlati felhívást.<br>
Az ajánlati felhívás 4. pontjában ajánlatkérõ azt határozta meg, hogy kezdés a szerzõdés aláírásakor, befejezés pedig 2003. július 31-e. Ezen belül részhatáridõ 2002. augusztus 25. a régi iskola üzembehelyezhetõsége.<br>
2002. március 12-én sor került helyszíni konzultációra is, ahol írásban feltett kérdésekre ajánlatkérõ a Kbt. szabályainak megfelelõen válaszolt.<br>
A 2002. március 29-i ajánlattételi határidõig ajánlatot tett a kérelmezõ és a Nyír-Komplett Kft.<br>
A 2002. május 8-i eredményhirdetésen a kérelmezõ képviselõje is részt vett. Ezen eredményhirdetéskor az eljárás nyertesének a Nyír-Komplett Kft. ajánlatát hirdették ki, míg a kérelmezõ ajánlatát érvénytelenné nyilvánították a 2002. augusztus 30-i határidõ vállalása miatt: Ezen eredményhirdetés alkalmával kérelmezõ képviselõje is jelen volt, az ajánlata érvénytelenségének okát is ismertették. Az errõl szóló jegyzõkönyv 1 példányát és a képviselõ-testület vonatkozó határozatát kérelmezõ képviselõje át is vette az eredményhirdetés alkalmával és ezt aláírásával igazolta is.<br>
Ajánlatkérõ az eljárás összegzésérõl szóló iratot elkészítette és megküldte az ajánlattevõk részére, melyet kérelmezõ képviselõje 2002. május 15-én vett kézhez.<br>
A felhívás szerinti idõpontban, azaz 2002. május 17-én a szerzõdéskötés a kihirdetett nyertes ajánlattevõvel megtörtént.<br>
Kérelmezõ 2002. május 27-én benyújtott jogorvoslati kérelmét a Döntõbizottság felhívására 2002. május 31-én hiánypótlás keretében kiegészítette. Ebben kérte az ajánlatkérõ eljárást lezáró döntésének megsemmisítését, és ideiglenes intézkedéssel a szerzõdéskötés megtiltását, valamint az ügyben tárgyalás tartását is. Kérelmét azzal indokolta, hogy álláspontja szerint ajánlatkérõ jogellenesen nyilvánította érvénytelenné az ajánlatát a megjelölt indokkal. A jogsértés tudomásra jutásának idõpontját 2002. május 15-ében, az összegzés átvételének idõpontjában jelölte meg. Kérelmét a tárgyaláson változatlanul fenntartva elõadta azt is, hogy a részére 2002. május 15-én megküldött összegzésben más indokolás volt, mint az eredményhirdetés során 2002. május 8-án átadott értesítésben. Azt is vélelmezte, hogy a bontást követõ 5 napon belül lett volna lehetõsége ajánlatkérõnek az ajánlatokat érvénytelenné nyilvánítania és errõl a kérelmezõt értesíteni. Sérelmezte azt is, hogy véleménye szerint az elõteljesítés nem volt kizárva a felhívásban, illetve a dokumentációban, valamint azt is nyilatkozta, hogy a jogorvoslati kérelmet idõben adták be és az ajánlatuk nem volt érvénytelen.<br>
A Döntõbizottság a jogorvoslati eljárás során a kért ideiglenes intézkedést nem alkalmazta, mert annak törvényi feltételei nem álltak fenn.<br>
Ajánlatkérõ írásos észrevételében, melyet a tárgyaláson változatlanul fenntartott, kérte a jogorvoslati kérelem elutasítását. Elõadta azt is, hogy az elõminõsítési eljárás megindítására vonatkozó hirdetmény 2001. december 19-én jelent meg a Közbeszerzési Értesítõ 51. számában, így az eljárást az akkor hatályos Kbt. elõírásainak megfelelõen folytatták le. Azt is nyilatkozta, hogy elõteljesítést nem tett lehetõvé, a 2 évre ütemezett céltámogatás és egyéb források miatt ezt nem is tehették volna, valamint azt, hogy a helyszíni bejárásra és konzultációra is sor került abból a célból, hogy az esetleg tisztázatlan kérdések az érdekeltek számára egyértelmûek legyenek. A konzultáció során a felek részérõl a határidõ elõrehozásának szándéka vagy az ezzel kapcsolatos kérdés nem merült fel. Már az elõminõsítési eljárás során a részvételi felhívásban is a 2003. július 31-i befejezési határidõ mellett a részhatáridõre vonatkozó igényüket is kikötötték, mely a felhívás 12. pontjában található és a következõket tartalmazza: "Ajánlattevõ a teljesítési határidõn belül kötbérterhes részhatáridõt köt ki 2002. augusztus 25-re a régi iskolarész üzemeltethetõségére". Azt is közölte írásos észrevételében, hogy kérelmezõ a benyújtott ajánlatának érvénytelenségérõl az eredményhirdetés napján, azaz 2002. május 8-án értesült, és az erre vonatkozó iratokat ugyanezen a napon át is vette. Ekkor megkapta az eredményhirdetési jegyzõkönyvet, és a képviselõ-testület erre vonatkozó határozatát. Fentiekre tekintettel álláspontja szerint a kérelmezõ a jogorvoslati kérelem benyújtásával elkésett, figyelemmel a Kbt. 79. § (7) bekezdésében meghatározott 15 napos jogvesztõ határidõre. A tárgyaláson azt is nyilatkozta, hogy maga a kérelmezõ a jogorvoslati kérelme 2. és 3. bekezdésében a kizárásának az okairól szóló értesülés körülményeit azonos módon írja le, amelybõl kiderül, hogy ugyanaz az indok szerepel a 2002. május 8-i értesítésben és a 2002. május 15-i összegzésben is.<br>
Fentiekre tekintettel elsõdlegesen elkésettség miatt kérte a jogorvoslati kérelem elutasítását.<br>
Elõadta azt is, hogy az elõteljesítésnek nincs relevanciája az ügyben, valamint azt, hogy a beruházás körülményei sem tették volna lehetõvé az elõteljesítést figyelemmel a támogatásokra, illetve azok ütemezésére és magára arra, hogy egy iskola felújításáról van szó. A fenti körülmények miatt a határidõket pontosan megjelölték. Álláspontja szerint azért is érvénytelen kérelmezõ ajánlata, mert a dokumentációban, illetve a felhívásban írt szerzõdési feltételektõl eltért, amikor az ajánlatát benyújtotta, és új szerzõdési ajánlatot tett. Ezen véleményét megerõsíti az is, hogy a szerzõdéstervezetben megjelölt idõpontoktól a kérelmezõ az ajánlatában eltért azáltal, hogy a tételesen megjelölt határidõket kérelmezõ áthúzta, és azok helyett más, újabb határidõket jelölt meg.<br>
Az ügyben érdekelt Nyír-Komplett Kft. írásban úgy nyilatkozott, hogy álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában, az ajánlati felhívásban, illetve az ajánlati dokumentációban foglaltakra figyelemmel ajánlatkérõ érvényesen zárta ki az ajánlattevõk körébõl a kérelmezõt, mivel nem a hivatkozott dokumentumoknak megfelelõen adta be a pályázatát. A teljesítési határidõ és ehhez kapcsolódóan a vállalkozási szerzõdés tervezetét a pénzügyi, mûszaki ütemezés tekintetében a dokumentációtól és a felhívástól eltérõen készítette el. Észrevételében azt is nyilatkozta, hogy a 2002. május 8-i eredményhirdetésen a kérelmezõ képviselõje is részt vett, és a kizárással és az ajánlata érvénytelenné nyilvánítással kapcsolatosan semmilyen észrevételt nem tett. Elõadta azt is, hogy kérelmezõ képviselõje a jegyzõkönyv 1 példányát a helyszínen átvette, így érthetetlen számára, hogy a törvényi 15 napos határidõ elteltét követõen - késedelmesen - 2002. május 27-i keltezéssel 2002. május 29. napján nyújtotta be a jogorvoslati kérelmet. Azt is nyilatkozta, hogy a vállalkozási szerzõdést a felhívásnak megfelelõ idõpontban az ajánlatkérõvel megkötötték.<br>
A Döntõbizottság a rendelkezésére álló iratok, dokumentumok, valamint a felek írásban és a tárgyaláson szóban elõterjesztett nyilatkozatai alapján megállapította, hogy a jogorvoslati kérelem elkésett, ezért azt elutasította az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság a jogorvoslati ügy tárgyalásán a kérelmezõ által is elismerten kétséget kizáróan megállapította, hogy kérelmezõ az eredményhirdetésen képviseltette magát, és ennek keretében átvette kézírásos aláírással igazoltan az eredményhirdetési jegyzõkönyvet, valamint az annak mellékletét képezõ 40/2002. (V. 7.) KT számú határozatkivonatot is, mely szerint az ajánlatkérõ arról döntött, hogy a kérelmezõ ajánlata érvénytelen és egyben megjelölte a döntés indokát is.<br>
A fentiekre tekintettel a Döntõbizottság megállapította, hogy a kérelmezõ a jogorvoslati kérelmét a jogvesztõ határidõn túl nyújtotta be a Döntõbizottsághoz tekintettel arra, hogy a 2002. május 8-i eredményhirdetést követõen a törvény fentebb idézett - jogvesztõ határidõt is tartalmazó - rendelkezése értelmében csak 2002. május 23-án éjfélig postázhatta volna a jogorvoslati kérelmét a Döntõbizottság részére. A becsatolt iratokból megállapítható, hogy kérelmezõ a jogorvoslati kérelmét 2002. május 27-én készítette, és e napon faxon küldte el a Döntõbizottsághoz: E tényt tanúsítja az is, hogy az eredeti jogorvoslati kérelem a mellékleteivel 2002. május 28-án lett postára adva, és az 2002. május 29-én érkezett meg, majd idõközben a Döntõbizottság által elküldött hiánypótlásra történõ felhívás alapján a jogorvoslati kérelmét a kérelmezõ hiánytalanul 2002. május 31-én egészítette ki:<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdés a) pontja szerint a jogorvoslati kérelmet elutasította.<br>
A Döntõbizottság intézkedett a kérelmezõnek 120 000 Ft, azaz egyszázhúszezer forint visszautalására, mert a 2001. december 12-én indított közbeszerzési eljárás elleni jogorvoslati kérelem kapcsán a 30 000 Ft helyett kérelmezõ 150 000 Ft-ot utalt át a Közbeszerzések Tanácsa számlájára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 27.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>