<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6490)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.260/4/2002.<br>
<br>
Tárgy: Horváth Ákos jogorvoslati kérelme Országos Választási Iroda ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Horváth Ákos (1027 Budapest, Lipthay u. 3., továbbiakban kérelmezõ) által az Országos Választási Iroda (1094 Budapest, Balázs B. u. 35., továbbiakban ajánlatkérõ) "közszolgálat teljesítése tárgyú beszerzése" ellen benyújtott jogorvoslati kérelmét a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A kérelmezõ 2002. május 8. napján jogorvoslati kérelmet nyújtott be a Döntõbizottsághoz.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (2) bekezdése szerint a Bizottság kérelemre indult eljárásáért - az eljárás megindításakor - 150 000 Ft igazgatási szolgáltatási díjat kell fizetni. A Kbt. 80. § (1) bekezdése alapján a kérelemnek az alábbiakat kell tartalmaznia:<br>
a) a kérelmezõ nevét, székhelyét (lakhelyét);<br>
b) azt, hogy mely ajánlatkérõ milyen tárgyban folytatott közbeszerzési eljárásával, illetõleg mely beszerzõnek a közbeszerzési eljárás mellõzésével történõ beszerzésével kapcsolatban kezdeményezik a jogorvoslatot;<br>
c) azt, hogy mikor történt a jogsértõ esemény, illetõleg az mikor jutott a kérelmezõ tudomására;<br>
d) hogy a kérelmezõ a Bizottság milyen intézkedését kéri, ennek indokait;<br>
e) hogy a kérelmezõ kéri-e a Bizottság ideiglenes intézkedését, ennek indokait;<br>
f) a közbeszerzési ügy lehetséges érdekeltjeinek a kérelmezõ által ismert nevét és székhelyét (lakhelyét);<br>
g) hogy a kérelmezõ kéri-e tárgyalás tartását.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése alapján, ha a kérelem az (1) bekezdés szerinti adatokat nem tartalmazza, vagy az igazgatási szolgáltatási díjat nem fizették meg, a Bizottság felhívja a kérelmezõt a hiányok öt napon belüli pótlására.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja.<br>
Kérelmezõ a fent idézettek alapján a jogorvoslati kérelmét hiányosan nyújtotta be a Döntõbizottsághoz, a 150 000 Ft igazgatási szolgáltatási díjat nem fizette be a Közbeszerzések Tanácsa számlájára, valamint a kérelem nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdésében elõírt elemeket.<br>
A Döntõbizottság 2. sorszám alatt felhívta kérelmezõt a hiány 5 napon belüli pótlására a kérelem elutasítása terhe mellett.<br>
A felhívást kérelmezõ a tértivevény tanúsága szerint 2002. május 19-én kézhez vette, melyre 2002. május 10. napján válaszlevelet küldött. A Döntõbizottság a válaszlevélben írtaknak megfelelõen a beadvány 1 példányát továbbította a Közbeszerzések Tanácsa elnöke részére.<br>
A válaszlevelében azonban hiánypótlási kötelezettségének tett eleget, a Közbeszerzések Tanácsa nyilvántartása szerint a 150 000 Ft igazgatási szolgáltatási díjat a határozat meghozatalának napjáig nem fizette meg, a befizetés megtörténtét nem igazolta, a kérelme nem felelt meg a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(2) bekezdésében foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Bizottság megállapítja, hogy a hiánypótlást a megadott határidõn belül nem teljesítette kérelmezõ, a jogorvoslati kérelmet elutasítja.<br>
A fentiekre tekintettel a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) a) bekezdése alapján, figyelemmel a Kbt. 80. § (4) bekezdésére elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 22.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>