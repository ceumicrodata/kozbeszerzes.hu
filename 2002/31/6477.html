<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6477)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.327/6/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Ferencvárosi Önkormányzat Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Ferencvárosi Önkormányzat Polgármesteri Hivatala (1091 Budapest, Üllõi út 45., képviseli: dr. Molnár Judit ügyvéd, 1065 Budapest, Bajcsy Zsilinszky út 21. IV. em. 1., a továbbiakban: ajánlatkérõ) "Budapest IX. kerület, 27-es tömbben közpark kialakításának járulékos munkái, járdahelyreállítás, térburkolat-kiegészítés 514 m2 alapterületen, földmûvek megtámasztása 437 fm hosszban, sportpálya aszfaltburkolat kialakítása 485 m2, védõkerítés építése 92 fm hosszban" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (2) bekezdés a) és c) pontját ezért ajánlatkérõ által kibocsátott ajánlati felhívását és azt követõ döntéseit megsemmisíti. Ajánlatkérõt 1 000 000 Ft, azaz egymillió forint bírság megfizetésére, a döntésért felelõs dr. Gegessy Ferenc polgármestert 100 000 Ft, azaz egyszázezer forint pénzbírság megfizetésére kötelezi.<br>
Kötelezi ajánlatkérõt, valamint a döntésért felelõs személyt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. október 10-én megjelent 41. számában tett közzé ajánlati felhívást nyílt eljárás megindítására. Az ajánlati felhívás szerint a beszerzés tárgya Budapest IX. kerület, 27-es számú tömbben közpark kialakítása épületbontásokkal, növénytelepítéssel, térburkolattal utcabútorok elhelyezésével összesen 9000 m2 alapterületen volt.<br>
Az ajánlati felhívás szerint a teljesítés helye Budapest IX., Tûzoltó utca Vendel utca Márton utca által határolt 27-es sz. tömb területe.<br>
A felhívás szerint a teljesítés határideje: 2002. november 30.<br>
A részajánlat megengedett volt oly módon, hogy az épületbontásokra külön is lehetett ajánlatot benyújtani.<br>
A lefolytatott közbeszerzési eljárás eredményeként az épületbontások tekintetében a nyertes ajánlattevõ a MASZER Rt., míg a parképítésre vonatkozóan a nyertes ajánlattevõ a Debmut Rt. lett.<br>
Ajánlatkérõ a parképítésre a Debmut Rt.-vel 2001. december 20-án kötött vállalkozási szerzõdést, melyben a felek a vállalkozási díj összegét 66 212 363 Ft bruttó összegben rögzítették. A szerzõdés szerint a teljesítési határidõ 2002. december 20.<br>
A szerzõdés teljesítése megkezdõdött.<br>
Ezt követõen ajánlatkérõ polgármestere 2002. május 16-án adta ki az utasítást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjai szerinti eljárás indítására, kijelölte a közremûködõ személyeket, illetõleg a Bizottságot is. Ennek alapján került sor 2002. május 22-én a jelen közbeszerzési eljárás megindítására.<br>
A Döntõbizottság elnöke részére írt tájékoztatóban ajánlatkérõ a hirdetmény közzététele nélküli tárgyalásos közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította.<br>
Ennek indokaként elõadta, hogy 2001. október 10-én nyílt eljárást indított a közpark építése I. ütemére, mely eljárás nyertese a Debmut Rt. lett. A II. ütemû munkákra újabb nyílt eljárást terveztek, ezt azonban elõre nem látható körülmények - az elhúzódó telekegyesítési eljárás - akadályozták. Az I. ütemben készülõ munkákkal kapcsolatban ezért kiegészítõ munkák is szükségessé váltak. Ezek egyébként a II. ütembe tartozó munkák lennének, illetve a folyamatban lévõk állagmegóvását és a közbiztonságot szolgálják.<br>
Ajánlatkérõ az alábbi munkákat nevesítette:<br>
- a épületbontások során megsérült altalaj és járdák helyreállítása, külsõ térburkolat kiegészítése,<br>
- kialakított földmûvek megtámasztását is szolgáló kerítésalapok megépítése,<br>
- sportpálya burkolata és a hozzá tartozó kerítés elkészítése a járulékos munkákkal együtt,<br>
- életveszélyessé vált fa eltávolítása és pótlása.<br>
A munkák értéke az eredeti szerzõdés értékének 50%-át nem éri el.<br>
Ajánlatkérõ ajánlati felhívást is készített, melyben részletezte a beszerzés tárgyát és mennyiségét. A szerzõdés teljesítési határidejeként 2002. július 31-ét jelölte meg.<br>
A felhívás szerint az elsõ tárgyalás idõpontja 2002. május 24.<br>
Az ajánlati felhívás a Kbt. elõírásainak megfelelõen tartalmazta az ajánlattevõ pénzügyi, gazdasági és mûszaki alkalmasságára kért adatokat és tényeket, a szerzõdés teljesítésére alkalmassá, illetve alkalmatlanná minõsítésének szempontjait.<br>
Az ajánlati felhívás szerint az ajánlat elbírálásának szempontja a legalacsonyabb összegû ellenszolgáltatás.<br>
A felhívás szerint az eredményhirdetésre az utolsó tárgyalási napon kerül sor.<br>
Ajánlatkérõ az ajánlati felhívás mellett egy 26 tételbõl álló tételes költségvetési kiírást is kiadott az ajánlattevõnek, amelyben különbözõ térburkolatok, illetõleg park körüli járda, valamint különbözõ kerti felszerelések (játszótérhez, illetõleg sporthoz) pergola építése, kerítés, fakivágás és ültetés szerepel.<br>
Az ajánlati határidõre 2002. május 24-re a Debmut Rt. ajánlatát beadta, amely lényegében az árazatlan költségvetés beárazását jelentette. Ajánlatkérõ 2002. május 29-én másodszor is tárgyalt az ajánlattevõvel, melynek eredményeként az ajánlatot elfogadta.<br>
A Döntõbizottság elnöke 2002. június 4-én kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a), illetve c) pontjaira alapított közbeszerzési eljárása jogszerû.<br>
Indoklásként elõadta, hogy eredetileg a jelen közbeszerzési eljárás tárgyát képezõ munkák megvalósítását két ütemben képzelték el. Az I. ütemre vonatkozóan a közbeszerzési eljárás lefolytatása megtörtént. A II. ütem indítására nem kerülhetett sor tekintettel arra, hogy a közpark építése magántulajdonú ingatlanokat is érintett.<br>
A Budapest IX. kerület, Tûzoltó utca 69/A. és a IX. kerület, Vendel utca 28. szám alatti ingatlanok tulajdonosaival a tárgyalások eredményre nem vezettek, ennek alapján kisajátítási eljárás megindítására került sor.<br>
2001. április 24-én a Márton u. 26. és a Lenhossék u. 23. szám alatti magántulajdonú ingatlanok vonatkozásában a megegyezés megszületetett, és ezen ingatlanok bontása 2001. december 31-ig meg is történt.<br>
A Vendel u. 28. szám alatti ingatlan tulajdonosával 2002. májusában sikerült megegyezni. Azonban a kisajátítási eljárás megtörténtét követõen kerülhet sor a telekalakításra, az építési engedély megkérésre és ezt követõen történhet meg a közbeszerzési eljárás kiírása. Idõközben azonban felmerült olyan munkák szükségessége, amelyet a korábbi nyertes ajánlattevõvel kell elvégeztetni. Ezek azok a munkák, amelyeket ajánlatkérõ az ajánlati felhívás mellékleteként csatolt árazatlan költségvetésben megjelölt. A 26 tételbõl álló kiírás feltünteti azokat a játszótéri eszközöket is (6 tétel), amelyekre most nem kért ajánlatot.<br>
Ajánlatkérõ tárgyaláson tett nyilatkozatában nem vitatta, hogy az eredeti szerzõdés ezen munkák elvégzése nélkül is teljesíthetõ.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
Döntõbizottság vizsgálta, hogy ezen törvényi feltételek jelen közbeszerzési eljárásban megvalósulnak-e.<br>
Ajánlatkérõ nem vitathatóan a beszerzés tárgyát képezõ közpark kiépítésének megvalósítását két, idõben is elkülönített ütemre bontotta. Az I. ütem vonatkozásában a szerzõdés megkötésére sor került. Az I. ütemre kötött vállalkozási szerzõdés jelen beszerzés tárgyát képezõ munkák nélkül is teljesíthetõ.<br>
Ajánlatkérõ által sem vitatottan jelen beszerzés tárgyát képezõ munkák az életveszélyessé vált fa kivágásának kivételével a II. ütemben tervezett munkák voltak, amelyeknek jelen közbeszerzési eljárás keretében történõ megvalósítását alapvetõen kényszerûségi okok indokolják.<br>
Ilyen munka az altalaj és járdák helyreállítása, külsõ térburkolat kiegészítése, a kialakított földmûvek megtámasztását is szolgáló kerítésalapok megépítése, a sportpályaburkolat és a hozzá tartozó védõkerítés elkészítése a járulékos munkákkal.<br>
Ennek alapján megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésének azon feltétele nem valósul meg jelen közbeszerzési eljárásban, hogy a jelen beszerzés tárgyát képezõ munkák elvégzése nélkül az eredeti szerzõdés ne lenne teljesíthetõ. Nem teljesül az a feltétel sem, mely szerint elõre nem látható körülmények miatt válna szükségessé a kiegészítõ építési beruházás. A magántulajdonú telkek jogviszonyának rendezése ugyan a vártnál jobban elhúzódott, azonban a munkák szükségessége már ismert volt az I. ütemre történõ eljárás során is, éppen ezen az alapon tervezte ajánlatkérõ a II. ütemet.<br>
Fentiek alapján már nincs jelentõsége annak, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) + b), illetve az a) + c) pontban foglalt feltételek fennállnak-e.<br>
A Döntõbizottság megjegyzi egyébként, hogy az a) pontban foglalt feltétel jelen esetben fennáll, hiszen a jelen közbeszerzési eljárás értéke nem haladja meg a korábban kötött szerzõdés értékének 50%-át. A c) pontban foglalt feltétel fennállásáról azonban nincs szó, hiszen ezen munkák gazdaságilag, illetõleg mûszakilag is aránytalan nehézség nélkül elválaszthatók a korábbi szerzõdés teljesítésétõl, azokat egyébként is egy külön vállalkozási szerzõdés tárgyává kívánta tenni ajánlatkérõ.<br>
A Döntõbizottság a fentiek alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított közbeszerzése eljárása jogsértõ volt:<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és figyelemmel arra, hogy az ajánlatkérõ a közbeszerzési eljárást lezáró szerzõdését a Döntõbizottság határozatának meghozataláig felfüggesztette, a c) pont alapján határozott az ajánlati felhívás, illetõleg azt követõ ajánlati döntések megsemmisítésérõl és az f) pont alapján döntött a bírság kiszabásáról.<br>
A bírság összegének megállapításánál figyelembe vehetõ körülményeket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4), illetõleg (5) bekezdései szabályozzák az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdés szerint pedig a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A hatályos költségvetési törvény alapján 2002. december 31-ig a bírság minimális összege 1 000 000 Ft, természetes személlyel szemben pedig 100 000 Ft.<br>
A Döntõbizottság a bírság mértékének megállapításánál a minimális összegû bírság kiszabásáról határozott, figyelemmel arra, hogy a beszerzés értéke 26 M Ft, illetve figyelemmel volt arra a körülményre és, hogy ajánlatkérõ együttmûködõ magatartásának eredményeként a jogsértés reparálhatóvá vált.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 28.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>