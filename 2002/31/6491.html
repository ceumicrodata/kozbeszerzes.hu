<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6491)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.309/9/2002.<br>
<br>
Tárgy: az UVEK Kft. jogorvoslati kérelme a Szent Lázár Megyei Kórház közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az UVEK Kft. (1051 Budapest, Hunfalvy u. 8., képviseli: dr. Keszthelyi Oszkár ügyvéd, 1054 Budapest, Vadász u. 42., továbbiakban: kérelmezõ) által a Szent Lázár Megyei Kórház (3100 Salgótarján, Füleki út 64., megbízásából eljár a Hospitrade Kft., 1118 Budapest, Otthon u. 42., továbbiakban: ajánlatkérõ) "Megyei Kórház és annak vonzáskörzetébe tartozó betegek vesekõzúzásainak biztosítása" tárgyú közbeszerzési eljárás I. tétel, mobil berendezéssel elvégezhetõ kezelések része ellen benyújtott jogorvoslati kérelmet elutasítja, a továbbiakban a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése alapján eljárva megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 33. § (1) bekezdésére és a 37. § (1) bekezdésére tekintettel a Kbt. 40. § (1) bekezdését. Ezért a Döntõbizottság az ajánlatkérõ közbeszerzési eljárása során az ajánlati felhívásra is visszamenõen hozott döntéseit megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi továbbá az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. március 13-án a Közbeszerzési Értesítõben ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett. Tekintettel arra, hogy kérelmezõ csak az I. tételre nyújtott be részajánlatot, így a jogorvoslati eljárás is csak e körben vizsgálja a közbeszerzési eljárást.<br>
Ajánlatkérõ az ajánlati felhívás 2. b) pontjában az alábbiakat határozta meg: "A szerzõdés meghatározása amire ajánlatot kérnek: szolgáltatási szerzõdés."<br>
Ajánlatkérõ az ajánlati felhívás 3. a) pontjában az alábbiakat határozta meg:<br>
"A beszerzés tárgya és mennyisége: a Szent Lázár Megyei Kórház és vonzáskörzetébe tartozó betegeinek vesekõzúzásainak biztosítása" az alábbiak szerint:<br>
I. mobil berendezéssel elvégezhetõ kezelések,<br>
II. mobil berendezéssel nem elvégezhetõ kezelések (azonnali beavatkozás igénye, kõméret, speciális kõforma, kõelhelyezkedés stb. alapján). Mobilberendezéssel elvégzendõ éves kezelések száma hozzávetõlegesen 210, mobil berendezéssel nem elvégezhetõ betegek éves kezeléseinek száma hozzávetõlegesen 90.<br>
A ténylegesen végzett kezelések száma a fentiekben elõírt mennyiségektõl 50%-kal felfelé vagy lefelé eltérhet, figyelemmel a betegmorbiditási mutatókra, valamint a kezelt betegek szabad orvosválasztási jogára.<br>
Az ajánlati felhívás 3. c) és d) pontja szerint a feladat I. és II. részeire külön-külön is lehetett részajánlatot tenni.<br>
A többváltozatú ajánlat benyújtására a 14. pont adott lehetõséget.<br>
Ajánlatkérõ a felhívás a 16. b) pont negyedik francia bekezdésében az alábbiakat határozta meg:<br>
"Az ajánlattevõ csatolja ajánlatához:<br>
- a szolgáltatás végzésére vonatkozó ÁNTSZ-engedélyeket,"<br>
Az ajánlatkérõ dokumentációt is készített, amelyben többek között meghatározta a szolgáltatással és a készülékkel szemben támasztott követelményeket, ebben az alábbiakat is meghatározták:<br>
"16. Ajánlattevõi nyilatkozatok, ismertetések, szerzõdési alapfeltételek<br>
I. részteljesítés (mobil berendezéssel elvégezhetõ kezelések)<br>
<br>
16.1. Ajánlatkérõ nyilatkozzon arról, hogy<br>
- a jelen dokumentációhoz egyes szám alatt csatolt mellékletben elõírt, a szolgáltatással szemben támasztott követelményeknek mindenben megfelel,<br>
- a szerzõdés idõtartama alatt a berendezést tartozékaival, mûködéséhez szükséges anyagokkal és kiszolgálószemélyzettel mindenkor hiánytalan, a rendeltetésének megfelelõ állapotban bocsátja ajánlatkérõ rendelkezésére az e pont negyedik bekezdésében jelöltek alapján megállapított napokon,<br>
- az ajánlatkérõ orvosi személyzetét az elsõ üzembe helyezéskor minimum egynapi idõtartamra elméleti és gyakorlati tájékoztatásban részesíti a berendezés használatára vonatkozóan, és felhatalmazást ad a kiképzett személyzetnek a berendezés használatára. Ezen tájékoztatást és oktatást ajánlattevõ saját költségén köteles biztosítani ajánlatkérõnek,<br>
- a szerzõdés idõtartama alatt megfelelõ betegszám esetén az elõzõ hónap 15-ig írásban közölt igény szerint a tárgyhó általa meghatározott és az ajánlatkérõ által visszaigazolt napon biztosítja a berendezés ajánlatkérõ telephelyén történõ mûködtetését:<br>
<br>
16.2. Ajánlattevõ tudomásul veszi azt, hogy a felelõsségi és hatáskörébe tartozik: - a berendezéssel kezelendõ betegek kiválasztása, a kezelésrõl való tájékoztatás,<br>
- a kõzúzással kapcsolatban szükséges kisegítõ intézkedések megtétele - a zúzás elvégzése és a betegek kívánatos utókezelése,<br>
- a géphiba vagy ebbõl származó, a kezelt betegnek vagy harmadik személynek okozott károsodás.<br>
<br>
16.3. Tudomásul veszi továbbá azt, hogy a kezelések (a zúzás elvégzése) alatt ajánlattevõ orvosa a saját költségén jelen lehet,<br>
<br>
16.4. Ajánlatkérõ biztosítja,<br>
- hogy az esetleges szövõdményt ellátja,<br>
- hogy csak a kiképzett kezelõszemélyzete nyúlhasson a berendezéshez,<br>
- hogy a berendezés kezelése a mindenkori kezelési utasításnak megfelelõen történik,<br>
- az üzemeltetéshez szükséges elektromos csatlakozási lehetõséget, és elektromos energiát, vízcsatlakozást, vízszükségletet;<br>
- hogy legalább egy órával az üzembe helyezés elõtt az ajánlattevõ a kezelõhelyiségbe beléphessen, és egy óráig az üzemelés után a kezelõhelyiségben tartózkodhasson;<br>
- a berendezés szállításához szükséges gépjármû számára a kórház telephelyén megfelelõ parkolóhelyet.<br>
<br>
16.5. Ajánlatkérõ kötelezettséget vállal arra, hogy az üzemeltetés közben észlelt rendellenességeket azonnal jelzi ajánlattevõ személyzetének."<br>
Kérelmezõ 2002. április 11-én kelt levelével a beszerzés tárgyával kapcsolatban kérdést tett fel, melyre ajánlatkérõ a 2002. április 13-án kelt válaszában az alábbiakat adta elõ:<br>
"Ajánlatkérõ az ajánlati felhívás 2. b) pontjának megfelelõen egészségügyi szolgáltatás tevékenység végzésére vonatkozó szolgáltatási szerzõdésre kér ajánlatot."<br>
2002. április 23-ig az ajánlattételi határidõig az I. feladatra a Yuppie-Cassandra Bt. és a kérelmezõ "A" és "B" jelû változatban nyújtott be részajánlatot. A kérelmezõ "B" jelû ajánlati változatára a bontáskor kérdés merült fel, amelyre adott válasz szerint az a 2001. évi CVII. tv. 9. §-a szerinti alvállalkozói szerzõdésre vonatkozik, és ez jelenti az "A" jelû változattól az eltérést.<br>
Az ajánlatkérõ a 2002. május 21-i eredményhirdetésen nyertesnek a Yuppie-Cassandra Bt. ajánlatát hirdette ki és ismertette, hogy a kérelmezõ "B" jelû ajánlati változata nem képezte a beszerzés tárgyát, és ezért azt érvénytelennek nyilvánította.<br>
Kérelmezõ 2002. május 29-én jogorvoslati kérelmet nyújtott be a Döntõbizottsághoz. Kérte, hogy a Döntõbizottság állapítson meg jogsértést, semmisítse meg ajánlatkérõ eljárást lezáró döntését, a nyertest tiltsa el meghatározott idõre közbeszerzési eljárásban való részvételtõl, ideiglenes intézkedésként tiltsa meg a szerzõdéskötést, és ajánlatkérõt az eljárási díj és költségek viselésére kötelezze.<br>
Kérelme indokolásául elõadta, hogy az ajánlatkérõ ajánlati felhívása 16. b) pont 4. francia bekezdésében elõírta, hogy az ajánlattevõknek csatolni kell ajánlatukhoz "a szolgáltatás végzésére vonatkozó ÁNTSZ-engedélyeket". Az eredményhirdetést követõ munkanapon jutott tudomására, hogy az eljárás nyertese nem rendelkezik az adott területre vonatkozó ÁNTSZ-engedéllyel, így azt ajánlatához nem is csatolhatta, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>alapján a nyertes ajánlattevõ ajánlata érvénytelen, és mint ilyen az 53. § alapján az eljárás további szakaszában nem vehetett volna részt. Továbbá a Yuppie Cassandra Kft. által a szolgáltatás ellátásához szükséges berendezése egyik paramétereként megajánlotta a berendezés ECG-vezérlését. Ismeretei szerint a nyertes ajánlattevõ által megajánlott berendezés ilyen vezérléssel nem rendelkezik. Ez a megajánlás, mint mûszaki paraméter a tender eredményhirdetése napján jutott tudomására. Álláspontja szerint a fentiek alapján megállapítható, hogy az ajánlattevõ hamis adatot szolgáltatott, miáltal az ajánlatkérõnek ki kell zárnia õt az eljárásból.<br>
Sérelmezte, hogy az eljárás tárgya nem más, mint egy egészségügyi közszolgáltatásban való részvétel a közszolgáltató intézmény alvállalkozójaként, és az ilyen alvállalkozói jogviszony létrejöttét, annak részletes feltételeit, valamint végzésének kritériumait a tender kiírása és a tender bontása közötti idõszakban hatályba lépett "Az egészségügyi közszolgáltatások nyújtásáról, valamint az orvosi tevékenység végzésének formáiról" szóló 2001. évi CVII. tv. (továbbiakban: Kórház tv.) és annak végrehajtási rendeletei szabályozzák. Ezen jogszabályoknak megfelelõen pedig az ajánlati felhívás szerinti módon már nem lehet szerzõdést kötni tekintettel arra, hogy a hivatkozott törvényt 2002. április 1-jétõl kötelezõ alkalmazni. A kérelmezõ "B" jelû alternatív ajánlata a Kórház tv-nek megfelelõ szerzõdést tartalmazott, azonban ezt az ajánlatkérõ nem fogadta be, és érvénytelennek nyilvánította.<br>
Az ajánlatkérõ a jogorvoslati kérelemre tett észrevételében és a tárgyaláson tett nyilatkozatában a kérelem megalapozatlanság miatti elutasítását és kérelmezõnek a költségek viselésére történõ kötelezését kérte. Álláspontja szerint a Yuppie Cassandra Bt. ajánlatában a 34. oldalon csatolta az Állami Népegészségügyi és Tisztiorvosi Szolgálat Nógrád Megyei Intézete 2002. április 3-i 403-5/2002. sz. határozatát, mely engedélyezi a Yuppie Cassandra Bt. részére az ajánlatkérõ Szent Lázár Megyei Kórházban az ott meghatározott - a meghatározás és a mûszaki leírás alapján a beszerzés tárgyának megfelelõen vesekõzúzás biztosítására alkalmas - készülék üzemeltetését: A határozat indokolása tartalmazza azt is, hogy az ajánlatkérõ név szerint mely orvosai végzik a kezeléseket. Továbbá a kérelmezõ megalapozatlanul és iratellenesen állítja, hogy a Yuppie Cassandra Bt. "ECG vezérlést" ajánlott volna a berendezéshez. Ezzel szemben a Yuppie Cassandra Bt. ajánlatának 59. oldalán olvasható: "Lökéshullám kiadás - ECG kapuzott 1 vagy 2 lökéshullámmal..." Ebbõl a szövegrészbõl az derül ki, hogy a kardiológiai szempontból kedvezõtlen idõpontokban - amely idõpontokat ECG-jelekbõl észleli a berendezés - nem kerül lökéshullám kibocsátásra.<br>
Álláspontja szerint a kérelmezõ alvállalkozói minõségre utaló kijelentései a releváns jogszabályi környezet talaján nem értelmezhetõek. A beszerzés tárgya az ajánlati felhívásban és az ajánlati dokumentációban akként nyert szabályozást, hogy a jogorvoslati kérelem tárgyát képezõ beszerzés alapján megkötendõ szerzõdés szerint vitán felül az ajánlatkérõ orvosai végzik a kezeléseket. Ehhez képest a szolgáltatási szerzõdés típusként megjelölt szerzõdés tükrében eleve értelmezhetetlen az alvállalkozói szerepre utaló kérelmezõi kitétel. Mindazonáltal indokolt a beszerzés tárgyát az idõközben hatályba lépett Kórház tv. rendelkezési tükrében is vizsgálni. Tekintettel arra a tényre, hogy az ajánlatkérõ orvosai végzik a kezelést a Kórház tv. 6. § (1) bekezdése szerinti feladatellátási szerzõdésrõl és 7. § (1) bekezdése szerinti feladatátvállalási szerzõdésrõl mint a Ptk.-n kívül nevesített atipikus szerzõdésekrõl sem lehet szó. Ennek alapján álláspontja szerint a kérelmezõ ajánlatának B változata nem képezte a közbeszerzési eljárás tárgyát.<br>
A Yuppie-Cassandra Bt. egyéb érdekeltként elõadta, hogy az ajánlatában csak mint a mûszaki leírás része szerepelt a berendezés ECG-kapuzott mûködtetési lehetõsége, azt külön opcióként nem ajánlotta meg. ÁNTSZ-engedéllyel rendelkezik, és ajánlata érvényes volt.<br>
A Döntõbizottság ideiglenes intézkedésként 309/6/2002. számú határozatával a szerzõdés kötését megtiltotta.<br>
A Döntõbizottság a rendelkezésre álló iratokból és a felek tárgyaláson tett nyilatkozataiból megállapította, hogy a jogorvoslati kérelemben foglaltakon túli jogsértés esélye fennáll, így a közbeszerzési eljárásnak a kérelemben foglaltakon túlmenõen is szükségessé vált a vizsgálata, ezért a Kbt 79. § (6) bekezdésében foglaltaknak megfelelõen a jogorvoslati eljárás során tartott tárgyaláson valamennyi érdekelt jelenlétében - bejelentette az érintett feleknek, hogy a Kbt. ezen rendelkezése alapján az közbeszerzési eljárás tárgyának meghatározása vonatkozásában hivatalból eljár.<br>
A Döntõbizottság megállapította, hogy a jogorvoslati kérelem megalapozatlan.<br>
A Döntõbizottság elõször a nyertes ajánlatának érvénytelenségével kapcsolatos kérelmi részt vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság - a kérelmezõ által sem vitatottan - megállapította, hogy a nyertes ajánlata a berendezés üzemeltetésére vonatkozó ÁNTSZ-engedélyt tartalmazza. Az ajánlatkérõ azon álláspontját, hogy az ajánlati felhívás 16. b) pont negyedik francia bekezdésében meghatározott "ÁNTSZ-engedélyek"-nek a nyertes ajánlatában található üzemeltetési engedély megfelel, a döntõbizottság is osztotta, és megállapította, hogy a nyertes ajánlata e szempontból érvényes, ezért a jogorvoslati kérelem e része megalapozatlan.<br>
A Döntõbizottság ezt követõen a hamis adatszolgáltatásra vonatkozó kérelmi rész megalapozottságát vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja úgy rendelkezik, hogy az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Az ajánlat 59. oldalán a mûszaki adatok között tartalmazza, hogy a "lökéshullám kiadása ECG-kapuzott 1 vagy 2 lökéshullámmal R hullámonként", továbbá, hogy "a kapuzási idõ kb. 30 ms az R hullám zéró átmeneténél...": A kompatibilitásra vonatkozóan az ajánlat a 60. oldalon tartalmazza, hogy az ECG-kapuzáshoz bármilyen berendezés használható a Hellige sorozatból.<br>
A Yuppie Cassandra Bt. által ajánlott berendezés a csatolt mûszaki, felhasználói leírás alapján rendelkezik olyan lehetõséggel, amely a szívmûködés összehúzódott (systole) állapotában megakadályozza a lökéshullám kibocsátását. A szívmûködéssel való összehangolt mûködés lehetõségére való utalás az ajánlatban a "kapuzott" kifejezés használatával történt, melyet ajánlatkérõ az értékelés során a "vezérelt" meghatározást - mely a berendezés használatával kapcsolatban tartalmilag azonos - használta. A Döntõbizottság az elõbbiek alapján megállapította az ajánlat mûszaki leírásából, hogy a lökéshullámnak a szívmûködés ideális állapotában történõ bekapcsolását szabályozó részével a nyertes által ajánlott berendezés rendelkezik, így a jogorvoslati kérelem ezen része is megalapozatlan.<br>
A Döntõbizottság megvizsgálta a kérelmezõ "B" alternatív ajánlatának érvénytelenségét is.<br>
Az egészségügyi közszolgáltatások nyújtásáról, valamint az orvosi tevékenységek végzésének formáiról szóló 2001. évi CVII. tv. 25. § (1) bekezdése szerint a Kórház tv. 2002. március 31. napján lép hatályba.<br>
A tv. 9. §-a az alvállalkozói szerzõdésrõl a következõk szerint rendelkezik: "...Amennyiben az egészségügyi szolgáltató alvállalkozói szerzõdést kíván kötni, az erre irányuló ajánlatot az adott szolgáltatást nyújtó egészségügyi dolgozónak köteles megtenni. Az érintett egészségügyi dolgozók 30 napon belül nyilatkoznak szerzõdéskötési és egészségügyi szolgáltatóvá válási szándékukról. Az egészségügyi szolgáltató az ajánlattal megegyezõ feltételekkel más egészségügyi szolgáltatóval akkor kötheti meg az alvállalkozói szerzõdést, ha az érintett egészségügyi dolgozók nyilatkozata nemleges vagy a szerzõdés megkötésére irányuló szándéknyilatkozat ellenére sem jött létre alvállalkozói szerzõdés."<br>
Az ajánlatkérõ a szolgáltatás közbeszerzési eljárással történõ beszerzésérõl döntött és 2002. március 4-én feladta hirdetését a Közbeszerzési Értesítõ szerkesztõbizottságának. Ekkor a Kórház tv. még nem volt hatályban.<br>
A Döntõbizottság álláspontja szerint a kérelmezõ joggal nem hivatkozhatott egy olyan - akár a közbeszerzési eljárás lefolytatása alatt hatályossá váló - jogszabályra, amely külön pályáztatási és szerzõdési formák szerinti eljárást ír elõ az egészségügyi közszolgáltatások végzésére. Az ajánlatkérõt sem a Kbt., sem a Kórház tv. nem kötelezi arra - és arról nem is rendelkezik - , hogy eljárása során a két törvényt együttesen alkalmazza, vagy a Kórház tv. hatálybalépését követõen a közbeszerzési eljárásra vonatkozó döntését visszavonja.<br>
A kérelmezõ "B" jelû ajánlati változata egy a Kórház tv. szerinti alvállalkozási szerzõdés megkötésére vonatkozott. Az ajánlatkérõ az ajánlati felhívás és a dokumentáció alapján nem ilyen jellegû alvállalkozói szerzõdést kívánt megkötni. A Kbt. rendelkezései alapján az ajánlattevõnek az ajánlati felhívásban, illetve a dokumentációban meghatározott követelményeknek megfelelõen kell ajánlatát elkészítenie. A Döntõbizottság megállapította - a kérelmezõ által is elismerten -, hogy a kérelmezõ "B" alternatív ajánlata egy a Kórház tv. rendelkezései szerint általa kidolgozott alvállalkozói szerzõdésre vonatkozott, amely eltért az ajánlati felhívásban meghatározott feltételektõl. Tekintettel arra, hogy a kérelmezõ "B" alternatív ajánlata nem felelt meg az ajánlati felhívás feltételeinek, így az annak érvénytelenségét ilyen okból megállapító ajánlatkérõi döntés a Döntõbizottság álláspontja szerint jogszerû, így a jogorvoslati kérelem e része megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése úgy rendelkezik, hogy ha a Bizottság a (3) (4) és (7) bekezdésnek megfelelõen kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, a 86. § (4) bekezdése szerinti határozat meghozatala elõtt ezek vonatkozásában is eljárhat hivatalból. Az újonnan tudomásra jutott jogsértésre vonatkozó tényeket írásban vagy a tárgyaláson a felek és az érdekeltek tudomására kell hozni, és azokkal kapcsolatban is be kell szerezni álláspontjukat.<br>
A Döntõbizottság, tekintettel arra, hogy az eljárás során a tárgyaláson jutott tudomására az, hogy a beszerzés tárgyának meghatározása aggályos, illetve nincs összhangban az ajánlati dokumentáció és a tájékoztatások tartalmával, az eljárást hivatalból kiterjesztette a beszerzés tárgya meghatározása vizsgálatára.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése elsõ mondata alapján, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése alapján az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A Döntõbizottság megállapított, hogy az ajánlati felhívás 3. a) pontja szerint a beszerzés tárgya a "vesekõzúzás mobil készülékkel történõ biztosítása" volt szolgáltatási szerzõdés keretében. A dokumentációban és a tájékoztató levélben adott válaszban ajánlatkérõ a beszerzés tárgyaként egészségügyi szolgáltatást határozott meg, amely az ajánlattevõk által alkalmazott orvosok részérõl történõ tényleges, aktív terápiás, betegellátó tevékenységet tételez fel a kezeléssel kapcsolatban. Ezeket a dokumentáció 16.2. pontjában meghatározott, az ajánlattevõk felelõsség- és hatáskörébe tartozó feladatok (pl. a kezelendõ betegek kiválasztása, zúzás elvégzése) is kihangsúlyozzák.<br>
Ajánlatkérõ a dokumentáció 16.1. pont harmadik francia bekezdésében ajánlattevõk számára elõírta az ajánlatkérõ orvosainak kiképzését és részükre a terápiás berendezés használatára való felhatalmazás adását, továbbá a dokumentáció 16.3. pontjában rögzítette azt is, hogy az ajánlattevõ orvosa a kezelések alatt a saját költségén jelen lehet. Ajánlatkérõ ezzel összhangban az alábbiakat határozta az ajánlati dokumentáció 1. számú melléklet II."A szolgáltatás leírása" címû pontjában: "Vesekõzúzás biztosításához szükséges berendezés és technikai személyzet Ajánlatkérõ rendelkezésre bocsátása havonta minimum egy alkalommal az ajánlatkérõ urológiai osztályán." Ennek alapján az ajánlattevõ orvosainak kezelési tevékenysége viszont nem tárgya a beszerzésnek, a berendezéssel az ajánlatkérõ részére kezelést nem végezhetnek.<br>
A Döntõbizottság a hivatalbóli eljárás során az általa észlelt ellentmondás feloldása érdekében a tárgyaláson nyilatkoztatta a feleket. Ennek során az ajánlatkérõ az alábbi nyilatkozatokat tette:<br>
Az ajánlati dokumentáció 16. pont 4. alpontjának 2. francia bekezdésében egyértelmûen meghatároztuk, hogy az ajánlatkérõ megfelelõen kiképzett dolgozói végzik ezt a tevékenységet vagyis a tényleges egészségügyi beavatkozást, illetve kezelést.<br>
"A dokumentáció 16.2. pontjának szövege úgy kezdõdik, hogy "az ajánlattevõ tudomásul veszi azt, hogy a felelõsségi és hatáskörébe tartozik". Ebben a pontban fölsoroltuk a tevékenységeket. Ez álláspontunk szerint azt jelenti, hogy az ajánlattevõ szolgáltatja a berendezést és ezzel kapcsolatban tartozik az itt meghatározott felelõsséggel."<br>
"A jelen beszerzés tárgya egy szolgáltatási szerzõdés. A szolgáltatás konkrét tárgya pedig az ajánlati dokumentáció alapján egy olyan tevékenység, amely nem pusztán gépbérbeadással meghatározható, illetve leírható kötelezettségeket jelent. Ezen túlmenõen olyan többlet kötelezettséget írnak elõ, amelyeket általában egy átlagos gép bérbeadásával kapcsolatban nem merül fel. Továbbiakban álláspontom szerint nem bérlet sem formai sem tartalmi szempontból a beszerzés tárgya. Formai szempontból azért, mert a szerzõdés meghatározása nevesítetten szolgáltatási szerzõdés, tartalmi szempontból pedig éppen az ajánlattevõknek, illetve a tevékenységet kifejtõknek az ajánlati dokumentációban elõre meghatározott, fölsorolt széles körû kötelezettségek, melyek lényegesen meghaladják a bérletnél a dolgot bérbe adó kötelezettségeit."<br>
"A beszerzés tárgya a vegyes elemekre tekintettel közelebb áll az egészségügyi szolgáltatáshoz, ezért álláspontunk szerint helyes volt az "egészségügyi szolgáltatás" megjelölése a levélben, azonban álláspontunk szerint ezt a tájékoztató levelet az ajánlati felhívás és a dokumentációval együtt kellett volna értékelni, és ennek megfelelõen nem lehetett volna figyelmen kívül hagyni az ajánlati dokumentációban például a 16. pont 4. pontjában meghatározottakat, mely szerint kizárólag csak az ajánlatkérõ kiképzett kezelõszemélyzete nyúlhat a berendezéshez. Továbbiakban a kérelmezõ ajánlatának 20. sz. mellékletében a szerzõdéstervezetben a 4. fejezet 4. bekezdésének utolsó mondata, vagyis az, hogy a megrendelõ orvosszakmai személyzetét a szolgáltató az eredeti üzembe helyezés során szükséges idõtartamú képzésben - elméleti és gyakorlati - részesíti a készülék használatával összefüggésben, álláspontunk szerint a kérelmezõ ajánlatában is azt jelenti, hogy az ajánlatkérõ személyzetét képzi ki a tevékenység elvégzésére."<br>
Ezzel szemben kérelmezõ az alábbi nyilatkozatokat tette:<br>
"Álláspontom szerint az ajánlati dokumentáció 16.2. pontjában meghatározott szolgáltatási szerzõdésben felsorolt tevékenységi körök (a betegek kiválasztása, zúzás elvégzése, a betegek utókezelése, a betegnek vagy harmadik személynek okozott károsodással kapcsolatos rendelkezések), valamint az, hogy az ajánlatkérõ képviseletében eljáró HOSPITRADE Kft. által a kérdésünkre küldött válaszlevélben, egyértelmûen úgy nyilatkozott, hogy egészségügyi szolgáltatást kívánnak beszerezni, megalapozza az ÁNTSZ-engedéllyel kapcsolatos kifogásunkat. Továbbiakban vitatjuk azt, hogy amennyiben a beszerzés tárgya nem egészségügyi szolgáltatás, akkor gépbérletrõl van szó, amely pedig áfaköteles, míg az egészségügyi szolgáltatás áfamentes, és a szolgáltatási díj áfa nélkül szerepelt az ajánlatokban."<br>
"Az ajánlati dokumentáció 16. pont 3. alpontját, mely úgy rendelkezik, hogy "ajánlattevõ tudomásul veszi továbbá azt, hogy a kezelések (zúzás) elvégzése alatt ajánlattevõ orvosa saját költségén jelen lehet" úgy értelmeztük, hogy egészségügyi szolgáltatást az általunk megbízott orvosokkal is el lehet látni. Adott esetben megbízási szerzõdés alapján az általunk megbízott orvos látja el ezeket a tevékenységeket, továbbá hivatkozom arra is, hogy a 16. pont 2. pontjában felsorolt tevékenységek kifejezetten orvosi feladat- és hatáskörbe tartozó tevékenységek. Továbbiakban a 2002. április 13-án a HOSPITRADE Kft. átal részünkre megküldött levél azt tartalmazta, hogy "ajánlatkérõ az ajánlati felhívás 2. b.) pontjának megfelelõen egészségügyi szolgáltatás tevékenység végzésére vonatkozó szolgáltatási szerzõdésre kér ajánlatot".<br>
A fenti ellentmondással kapcsolatban ajánlatkérõ tárgyaláson elõadott azon álláspontját, hogy beszerzési szándéka a berendezés használatára, vagyis annak az ajánlattevõk által rendelkezésre bocsátására és a kezelésekhez szükséges mûködtetésre terjedt ki, a Döntõbizottság nem fogadta el, mert ebben az esetben a berendezés bérletérõl és a bérelt berendezés rendeltetésszerû használatához szükséges, a bérbeadót terhelõ tevékenységrõl lenne szó, mely nincs összhangban sem az ajánlati felhívással, sem pedig az ajánlati dokumentációval.<br>
Ajánlatkérõ az elõbbiekben kifejtettek szerint a beszerzés tárgyát nem kellõ pontossággal, illetve ellentmondásosan határozta meg, ezért az ajánlattevõk nem tudhatták, hogy ténylegesen minek a beszerzésére irányul a jelen közbeszerzési eljárás. A Döntõbizottság álláspontja szerint a beszerzés tárgyának pontos meghatározása a közbeszerzési eljárás megindításának elengedhetetlen része és feltétele, melynek ajánlatkérõ a jelen közbeszerzési eljárással kapcsolatban nem tett eleget, így a beszerzés tárgyának meghatározása és a megfelelõ ajánlattételhez szükséges dokumentáció nem felel meg a Kbt. rendelkezéseinek.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c), d), f) és h) pontja szerinti jogkövetkezményeket alkalmazta, míg a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a bírság mértéke megállapításánál figyelembe vette, hogy ajánlatkérõ a jogorvoslati eljárás során az eljárást segítõ együttmûködõ magatartást tanúsított és elsõ ízben követett el jogsértést, valamint hogy a jogsértés reparálható volt. Ennek alapján a jogsértés esetén kötelezõ bírság összegét a törvényi minimum összegében állapította meg. A Döntõbizottság, tekintettel az ügy összes körülményére, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerinti személyi bírság alkalmazását nem találta indokoltnak, így annak kiszabását mellõzte.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 8.<br>
<br>
Dr. Nagy László Gábor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>