<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6472)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.249/13/2002.<br>
<br>
Tárgy: a Mélyépszolg Kft. jogorvoslati kérelme Nemesbük, Karmacs és Vindornyafok Községek Önkormányzatai közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mélyépszolg Kft. (1117 Budapest, Bölcsõ u. 13., képviseli: dr. Váradi József ügyvéd, Dögei és Váradi Ügyvédi Iroda, 1076 Budapest, Thököly u. 3. II/ 1., a továbbiakban: kérelmezõ) kérelmének, melyet Nemesbük Község Önkormányzata (8371 Nemesbük, Petõfi u. 1., a továbbiakban: I. r. ajánlatkérõ), Karmacs Község Önkormányzata (8354 Karmacs, Szt. Anna tér 1., a továbbiakban: II. r. ajánlatkérõ), Vindornyafok Község Önkormányzata (8354 Vindornyafok, Kossuth u. 50., a továbbiakban: III. r. ajánlatkérõ), mindhárom ajánlatkérõt képviseli: dr. Kovács István ügyvéd (8300 Tapolca, Deák F. u. 12., a továbbiakban: ajánlatkérõ) "Nemesbük, Karmacs, Vindornyafok községek közös szennyvízcsatornázása" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõk megsértették a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára, valamint a 63. § (8) bekezdésére tekintettel a Kbt. 44. § (8) és 52. § (1) bekezdését, ezért a Döntõbizottság az ajánlatkérõk elõminõsítési eljárást lezáró döntését megsemmisíti. Egyebekben a Döntõbizottság á jogorvoslati kérelmet elutasítja.<br>
A Döntõbizottság ajánlatkérõkkel szemben külön-külön 1 M Ft-1 M Ft-1 M Ft, azaz egy-egy-egymillió forint bírságot szab ki.<br>
A Döntõbizottság kötelezi ajánlatkérõket, hogy a kérelmezõ részére a határozat kézhezvételétõl számított 15 napon belül külön-külön 50 000 Ft, azaz ötvenezer forint (összesen 150 000 Ft, azaz egyszázötvenezer forint) igazgatási szolgáltatási díjat fizessenek meg.<br>
Kötelezi továbbá ajánlatkérõket, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
I II III. r. ajánlatkérõk 2002. március 29-én megállapodást kötöttek arról, hogy Nemesbük, Karmacs és Vindornyafok községek szennyvízcsatornázását közös beruházásban és közös finanszírozással valósítják meg. A megállapodás 2., 4., 5., 6., 9., 10., 12., 15., 22. és 25. pontjai az alábbiakat tartalmazták:<br>
"2. A Felek kijelentik, hogy a szennyvízcsatorna-beruházás Nemesbük, Karmacs és Vindornyafok községek közös beruházásának minõsül, mivel a szerzõdõ felek közös finanszírozásával megvalósuló szennyvízcsatorna-hálózat a felek közös tulajdonába kerül. A megvalósuló szennyvízcsatorna-hálózatok - a mindkettõ település kiszolgálását ellátó fõmûvi rendszerrel és szennyvíztisztítóval való csatlakoztatás érdekében - mûszaki kapcsolat jön létre.<br>
<br>
4. A felek megállapodnak abban, hogy a fent említett beruházás Gesztora, azaz a beruházás lebonyolításáért felelõs szervezõ Nemesbük Község Önkormányzata.<br>
<br>
5. A felek megállapodnak abban, hogy a bekerülési költség arányában finanszírozzák a közös beruházást.<br>
<br>
6. A közös beruházás tervezett költsége (nettó): 736 703 E Ft.<br>
Ebbõl: Nemesbük 336 000 E Ft<br>
Karmacs 298 574 E Ft<br>
Vindornyafok 102 129 E Ft<br>
<br>
9. A beruházás megvalósítása a közbeszerzésekrõl szóló 1995. évi XL. törvény hatálya alá tartozik. A közbeszerzési eljárást a gesztor írja ki egy eljárás keretében a három településre vonatkozóan.<br>
<br>
10. A közbeszerzési eljárás során az elõminõsített résztvevõk, majd a nyertes ajánlattévõ vállalkozó kiválasztásáról az érintett önkormányzat a saját közigazgatási területére vonatkozóan önállóan dönt.<br>
<br>
12. A vállalkozói szerzõdéseket a tulajdoni közösség nevében Nemesbük Község Önkormányzata köti meg.<br>
<br>
15. Szerzõdõ felek a beruházással érintett érdekeltségi területen víziközmû-társulatot hoznak létre. A három önkormányzat a saját közigazgatási területén külön alakít víziközmû-társulatot. A megalakuló víziközmû-társulatok csatlakoznak a vonyarcvashegyi Zalai Balaton-part Víziközmû-társulathoz.<br>
22. A beruházás befejezése után a felek külön-külön a beruházás arányának megfelelõen aktiválják az elkészült létesítményt, jelentik statisztikájukban, szerepeltetik számvitelükben. Az esetleges üzemeltetõvel külön-külön kötnek üzemeltetési szerzõdést.<br>
25. Jelen gesztori szerzõdés a végsõ pénzügyi elszámolás aláírásáig hatályos."<br>
Fentieket megelõzõen III. r. ajánlatkérõ önkormányzata a 12/2002. (III. 13.) sz. önkormányzati határozatában rögzítette, hogy Vindornyafok Község Önkormányzati Képviselõ-testülete egyetért abban, hogy a település szennyvízcsatornázását közös beruházásban és közös finanszírozással valósítja meg Karmacs és Nemesbük községekkel.<br>
A beruházás gesztora, azaz a beruházás lebonyolításáért felelõs szervezõ Nemesbük Község Önkormányzata. Ugyanitt a képviselõ-testület megbízta a polgármestert a gesztori szerzõdés aláírásával.<br>
II. r. ajánlatkérõ a 13/2002. (III. 12.) sz. önkormányzati határozatában hasonlóan rendelkezett, azaz egyetértett abban, hogy a település szennyvízcsatornázását közös beruházásban és közös finanszírozással valósítja meg Vindornyafok és Nemesbük községekkel. A beruházás gesztora, azaz a beruházás lebonyolításáért felelõs szervezõ Nemesbük Község Önkormányzata. A képviselõ-testület e határozatban is a polgármestert bízta meg a gesztori szerzõdés aláírásával.<br>
Nemesbük Község Önkormányzata - mint gesztor - 2002. március 6-án részvételi felhívást tett közzé a Közbeszerzési Értesítõ 10. számában elõminõsítési eljárás megindítására (0961/2002).<br>
A felhívás 3. a) pontja szerint a beszerzés tárgya és mennyisége az alábbiakban volt megjelölve:<br>
"Nemesbük, Karmacs, Vindornyafok községek közös szennyvízcsatornázása. Fõbb mennyiségek:<br>
Nemesbük szennyvízcsatorna-hálózat:<br>
- gerincvezeték NA 200 KG-PVC	6630 fm<br>
- bekötés NA 150 KG-PVC	4161 fm<br>
- nyomóvezeték NA 150 KM-PVC	1819 fm<br>
- nyomóvezeték NA 80 KM-PVC	1146 fm<br>
- szennyvízátemelõ 	5 db<br>
Karmacs szennyvízcsatorna-hálózat:<br>
- gerincvezeték NA 200 KG-PVC	6796 fm<br>
- bekötés NA 150 KG-PVC	4064 fm<br>
- nyomóvezeték NA 125 KM-PVC	4235 fm<br>
- szennyvízátemelõ	1 db<br>
Vindornyafok szennyvízcsatorna-hálózat:<br>
- gerincvezeték NA 200 KG-PVC	1299 fm<br>
- bekötés NA 150 KG-PVC	729 fm<br>
- nyomóvezeték NA 80 KM-PVC	2884 fm<br>
- szennyvízátemelõ	2 db<br>
A 3. c) pont szerint részajánlattétel megengedett volt.<br>
A 3. d) pontban ajánlatkérõ közölte, hogy ajánlat tehetõ külön-külön is, egy-egy település teljes szennyvízcsatorna-hálózatának kivitelezésére. Egy-egy településen belül egyes feladatok tekintetében részajánlat nem tehetõ.<br>
A felhívás 4. pontja szerint a teljesítési (üzembehelyezési) határidõ 2004. május 31.<br>
A részvételi felhívás 9. pont II. rész a) pontjában a mûszaki alkalmasság igazolására kérte az elõzõ 3 évben (1999, 2000, 2001) végzett, a közbeszerzés tárgyához hasonló szennyvízcsatorna-építési beruházások ismertetését a következõk szerint: ellenszolgáltatás összege, az adott munkában való részvétel formája és mértéke %-os arányban. A megépített csatornarendszerek hosszának bemutatása, a minõségre vonatkozó információk, teljesítés ideje, a szerzõdést kötõ másik fél megnevezése, címe, telefonszáma.<br>
A 10. a) pont a részvételre jelentkezõk alkalmassága elbírálásának szempontjait, míg a 10. b) pont a részvételre jelentkezõnek a szerzõdés teljesítésére alkalmatlanná minõsítésének szempontjait tartalmazta. Ez utóbbiak közül az elsõ bekezdésben ajánlatkérõ azt írta elõ, hogy szerzõdés teljesítésre alkalmatlan az, aki az elõzõ 3 évet figyelembe véve összesen nem rendelkezik legalább 2 db, a 3. a) pontban meghatározott tárgyú, mennyiségû és értékû referenciamunkával, amelynek szerzõdés szerinti teljesítését referencialevél csatolásával igazolja (amennyiben a jelentkezõ nem a teljes munkára kíván pályázni, az adott településre vonatkozó mennyiségû és értékû referenciát kell igazolnia).<br>
A felhívás 12. pontjában jelölték meg az egyéb információkat, melyek között ajánlatkérõ úgy nyilatkozott, hogy csak hiánytalan pályázati anyagot fogad be, hiánypótlásra lehetõség nincs. Ezen információk között a megállapodásban írtak szerint jelölte meg a tervezõi összeg nettó értékét, valamint a tervezõi költségbecslés megbontását településenként nettó forintban megjelölve mindhárom település vonatkozásában.<br>
A részvételi jelentkezéshez ajánlatkérõ dokumentációt is biztosított a felek részére.<br>
A jelentkezési határidõig 12 db részvételi jelentkezés érkezett a Hydrobau Kft., a Swietelsky Kft., a Hydrocomp Kft., a Strabag Kft., a Kaiser Kft., a Zalai Csatornamû-építõ Konzorcium, a Közvíz Kft., az OMS Hungária Kft., a Délviép Kft., a Hoffmann Rt., a Horváth Ép Kft. és a kérelmezõ részérõl.<br>
A benyújtott jelentkezéseket a DRV és a tervezõ részérõl összeállított háromfõs csoport - mint bizottság - értékelte, majd mind a három önkormányzat testülete a saját településére vonatkozó rész tekintetében döntést hozott. Ennek megfelelõen mind a három település 10 jelentkezõt alkalmasnak, míg a Hydrobau Kft.-t és a kérelmezõt alkalmatlannak minõsítette ajánlattételre.<br>
Kérelmezõ esetén az alkalmatlanná minõsítés indoka az volt, hogy nem rendelkezik a felhívás 10. b) pontjában meghatározott mennyiségû referenciával.<br>
A 2002. április 16-i eredményhirdetés alkalmával a fenti döntésnek megfelelõ eredményt hirdették ki és az alkalmasnak minõsített jelentkezõket ajánlattételre felkérték.<br>
Kérelmezõ 2002. április 30-án jogorvoslati kérelemmel fordult a Döntõbizottsághoz. Ebben kérte jogorvoslati eljárás keretében az ajánlatkérõ részvételi szakaszt lezáró döntésének vizsgálatát, és ennek alapján a jogsértés megállapítását. Kérte továbbá az ajánlatkérõ elõminõsítést lezáró döntésének megsemmisítését és bírság kiszabását, valamint ideiglenes intézkedéssel a közbeszerzési eljárás felfüggesztését. Kérte az ügyben tárgyalás tartását is. Kérelmét azzal indokolta, hogy álláspontja szerint a jelentkezésében a felhívásnak megfelelõ referenciákat bemutatta. Véleménye szerint a részére megküldött tájékoztatóból nem derült ki, hogy ajánlatkérõ miként értékelte a referenciákat, tehát nem indokolta megfelelõen az alkalmatlanságot, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdését. Álláspontja szerint ajánlatkérõ azt sem közölte, hogy a feltételként megjelölt 2 db, a felhívás 3. a) pontjában meghatározott tárgyú, mennyiségû és értékû referenciamunkákat miként értelmezte, ezért az ott felsorolt mennyiségek mindegyikének meg kell felelnie a jelentkezõnek. Ismerve az országban az elõzõ években megvalósított hasonló jellegû beruházásokat, a jelentkezõk többsége nem teljesíthette az ajánlatkérõi elvárásokat. Erre tekintettel vitatható a kérelmezõ alkalmatlanná, illetve a többi jelentkezõt szerzõdéskötésre alkalmassá nyilvánító ajánlatkérõi döntés megalapozottsága. Kérelmét a tárgyaláson változatlanul fenntartva ismételten indítványozta, hogy a Döntõbizottság vizsgálja meg, hogy megfelelt-e az ajánlatkérõ értékelése a törvényben írtaknak, és kérte annak vizsgálatát is, hogy ajánlatkérõ betartotta-e az értékelés során az általa írt követelményeket, azaz hogy jogszerûen járt-e el a döntése kialakítása során. Megismerve ajánlatkérõ nyilatkozatát azt is elõadta, hogy álláspontja szerint - tekintettel a gravitációs csatornarendszer kialakításának követelményére - ajánlatkérõnek értékelnie kellett volna az erre vonatkozó referenciákat is. Döntõbizottsági kérdésre a tárgyaláson azt is nyilatkozta, illetve elismerte, hogy a gerinc<br>
vezetékre vonatkozóan megfelelõ referenciát igazolta, viszont a bekötésekre a három település vonatkozásában megkívánt referenciával nem rendelkeznek.<br>
A Döntõbizottság a jogorvoslati ügy tárgyalását követõen a 2002. május 23-án kelt D.249/11/2002. sz. határozatával ideiglenes intézkedés keretében a közbeszerzési eljárás felfüggesztését rendelte el.<br>
Ajánlatkérõ írásos észrevételében - melyet a tárgyaláson változatlanul fenntartott - kérte a megalapozatlan jogorvoslati kérelemre tekintettel az eljárás megszüntetését. Kérelmét azzal indokolta - többek között -, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésében foglaltak alapján az elõminõsítési eljárás nyilvános eredményhirdetésérõl készült jegyzõkönyv megküldésével értesítették kérelmezõt az eljárásban való részvételre, illetve a szerzõdés teljesítésére való alkalmatlanságáról. E jegyzõkönyv tartalmazza a döntés indokolását is, miszerint kérelmezõ nem rendelkezik a részvételi felhívás 10. b) pontjának elsõ bekezdésében írt megfelelõ mennyiségû referenciával. Azt is elõadta, hogy kérelmezõ beadványa egyrészt nem vitatja, és véleményünk szerint elismeri, hogy nem rendelkezik az alkalmassá nyilvánításhoz szükséges mennyiségû referenciamunkával, ugyanakkor másrészt azt kifogásolja, hogy alkalmatlanná minõsítése nem lett megfelelõen indokolva. Az eljárásuk során megállapították, hogy kérelmezõ a beszerzés tárgyának egészére vonatkozó referenciával nem rendelkezett. Elõadta azt is, hogy a részvételi felhívásban közölt feltételek és a saját referenciamunkáinak ismeretében kérelmezõnek nem a beszerzés tárgyának egészére, hanem annak csak egy részére kellett volna részvételi jelentkezését benyújtania. Mivel nem így járt el, ezért kénytelenek voltak kérelmezõ jelentkezését alkalmatlannak minõsíteni. Írásos észrevételében bemutatta az ajánlattételre alkalmasnak nyilvánított jelentkezõk referenciamunkáinál figyelembe vett tényeket, ahol minden esetben a gerincvezetékek hosszát és a bekötések fm-ben megállapított mennyiségét vették figyelembe. A megtartott tárgyaláson kérdésre azt is nyilatkozta, hogy álláspontja szerint kérelmezõ rosszul értelmezi a felhívásukat, mivel a gerinc- és bekötõvezetéket értékelték csak és a nyomóvezetéket nem vették figyelembe akkor, amikor a referenciákat vizsgálták. Azt is nyilatkozta, hogy az adott három településnél álláspontja szerint megfelelõen értékeltek, hiszen a 12 pályázóból 10-et minõsítettek al<br>
kalmasnak ajánlattételre. Semmi érdekük nem fûzõdik ahhoz, hogy az alkalmas ajánlattevõket kizárják, így nem sérült a kérelmezõ által megjelölt esélyegyenlõség, illetve a versenytisztaság elve sem. Álláspontja szerint akkor jártak volna el helytelenül, ha a felhívásuktól eltérõ módon értékelik a kérelmezõ részvételi jelentkezését, és megfelelõ referencia hiányában alkalmasnak minõsítik õt ajánlattételre. Azt is elõadta, hogy az értékelésnél az átemelõket sem vették figyelembe a referencia vizsgálata során, hiszen csak a csatornarendszerek hossza volt az elvárás a referenciák vonatkozásában.<br>
Az ügyben érdekelt felek sem írásban, sem a tárgyaláson érdemi észrevételt a jogorvoslati kérelemmel kapcsolatosan nem terjesztettek elõ.<br>
A Döntõbizottság a rendelkezésére álló iratok, dokumentumok, valamint a felek által írásban és a tárgyaláson szóban elõterjesztett nyilatkozatok alapján megállapította, hogy mindhárom ajánlatkérõ egységesen megsértette a rendelkezõ részben írt jogszabályhelyeket az alábbiak miatt, így a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1) (7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A részvételi felhívás 10. b) pontja szerint csak az a résztvevõ teljesíti a referenciákkal kapcsolatos követelményeket, aki a felhívás 3. a) pontjában a hálózat résztét képezõ különbözõ csatornahosszak összes fm-vel legalább azonos hosszúságú rendszert már két ízben megépített, a rendszerek beruházási költségét pedig a felhívásban elõírtak szerint bizonyította. Az elõírt követelmények mindegyikére figyelemmel kellett az alkalmasságot vizsgálni.<br>
Megalapozatlan a jogorvoslati kérelem azon része, melyben kérelmezõ sérelmezi a részvételre jelentkezése alapján a szerzõdéskötésre alkalmatlanná minõsítését.<br>
A Döntõbizottság kérelmezõ által is elismerten megállapította, hogy kérelmezõ mind a három településre beadta a részvételi jelentkezését, ezzel szemben abban nem jelölt meg megfelelõ referenciát a felhívás 10. b) pontjának elsõ bekezdésében írtak szerint, nevezetesen a jelentkezésében nem volt feltüntetve legalább 2 db, a felhívás 3. a) pontjában meghatározott tárgyú, mennyiségû és értékû referenciamunka, azaz legalább 2 db 33 463 fm hosszúságú és nettó 736 000 703 Ft értékû, referencialevéllel igazolt korábbi munka a kért idõpontokban.<br>
Ezen ajánlatkérõi döntés még akkor sem vitatható, ha a Döntõbizottság figyelembe veszi, hogy ajánlatkérõ a referenciák vizsgálata során a részvételre jelentkezõknél csak a gerincvezetékek és a bekötések hosszát vette figyelembe, és nem vizsgálta az adott nyomóvezetékek megajánlott hosszát, valamint a felhívás 12. pontjában megjelölt tervezõi költségbecslés alapján megállapítható nettó beszerzési értékeket településenként, illetve azok összegét.<br>
Valójában kérelmezõ is elismerte a tárgyaláson, hogy a részvételi jelentkezése nem tartalmaz megfelelõ mennyiségû referenciatételt, így a Döntõbizottság álláspontja szerint is ajánlatkérõ akkor járt volna el jogsértõ módon, ha a kérelmezõ részvételi jelentkezése alapján õt alkalmasnak minõsítette volna a további ajánlattételre.<br>
A Döntõbizottságnak a kérelemben foglaltaknak megfelelõen azt is vizsgálnia kellett, hogy ajánlatkérõk a három település vonatkozásában megfelelõ döntést hozta-e az elõminõsítési eljárást lezáró eredmény kihirdetésekor és a felhívásnak megfelelõen végezték-e az értékelést és ennek alapján megfelelõen döntöttek-e.<br>
A jogorvoslati eljárás során lefolytatott vizsgálat keretében megállapításra került ajánlatkérõ által is elismerten, hogy az ajánlatkérõ az értékelés alkalmával a referenciavizsgálatok során csak az adott településre vonatkozó gerincvezeték, illetve bekötés hosszát vette figyelembe, és nem vizsgálta sem a nyomóvezetékek hosszát, sem a szennyvízátemelõk számát. Ezzel szemben a felhívása 3. a) pontja tartalmazta, illetve, hogy a felhívása 10. b) pontjának elsõ francia bekezdésében megkövetelte, hogy a részvételre jelentkezõnek rendelkeznie kell az elõzõ 3 évet figyelembe véve összesen legalább 2 db, a 3. a) pontban meghatározott tárgyú, mennyiségû és értékû referenciamunkával, referencialevéllel igazoltan. A Döntõbizottság azt is megállapította a vizsgálat során, hogy az ajánlattételre alkalmasnak minõsített jelentkezõk mindegyike az összes település vonatkozásában nyújtotta be részvételi jelentkezését, tehát mind a 10 alkalmasnak minõsített pályázónak rendelkeznie kellett volna legalább 2 db 33 763 fm hosszúságú és nettó 736 000 703 Ft értékû, referencialevéllel igazolt referenciamunkával.<br>
A Döntõbizottság a részvételi jelentkezések vizsgálata során megállapította, hogy több ajánlattételre alkalmasnak minõsített jelentkezõnél nem mutatható ki a 3. a) pont szerinti bontásban a referenciák mértéke, illetve nem a felhívásnak megfelelõen jelölték meg egyes jelentkezõk a megjelölt referenciák értékét sem, mert vagy kisebb értéket jelöltek meg, vagy esetenként meg sem jelölték azokat.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A Kbt. elõminõsítésre vonatkozó szabályai, azaz a 42. § (1) bekezdése azt tartalmazza, hogy az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése azt a rendelkezést tartalmazza, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok az érvénytelenek. A (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
Az elõminõsítéses eljárás kétszakaszos eljárás a közbeszerzések során. A Kbt. a két szakaszból álló eljárások közös szabályait a 63 64. §-sokban határozta meg. E szabályok között a 63. § (8) bekezdése úgy rendelkezik, hogy a két szakaszból álló eljárás részvételi szakában a 37 38. §-t, a 43. § (4) (6) bekezdését, az 51 54. §-okat és a 61. § (6) bekezdését megfelelõen alkalmazni kell.<br>
A fenti jogszabályhelyeket összevetve a megállapított tényállással és a felek nyilatkozataival a Döntõbizottság kétséget kizáróan megállapította, hogy az ajánlatkérõ jogsértõen járt el akkor, amikor nem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdésének megfelelõen döntött az ajánlattevõknek a szerzõdés teljesítésére való alkalmatlanságáról vagy alkalmasságáról, azaz nem vette figyelembe a saját maga által a felhívásában írt követelményeket, nevezetesen a felhívása 3. a) pontjában megjelölt mennyiségi mutatókat, a 12. pontjában megjelölt beszerzési értékeket, valamint a felhívás 10. b) pontjának elsõ francia bekezdésében támasztott követelményeket a referenciák vonatkozásában, megsértve ezzel a Kbt. 44. § (8) bekezdését.<br>
A Döntõbizottság álláspontja szerint ajánlatkérõ megfelelõ szabadsággal rendelkezik abban a vonatkozásban, hogy a részvételi, illetve ajánlati felhívását az általa meghatározott követelményeknek a törvény keretei között állapítsa meg, és tegye közzé a Közbeszerzési Értesítõben.<br>
A fentebb hivatkozott szabályok szerint ajánlatkérõ a felhívásához kötve van, tehát ebbõl eredendõen ajánlatkérõ az értékelés során nem térhet el az általa a felhívásban megjelölt feltételektõl önhatalmúlag. Annál enyhébb vagy szigorúbb szabályokat nem határozhat meg és ezzel az ajánlattevõk, illetve részvételre jelentkezõk esélyegyenlõségét sem sértheti.<br>
A Döntõbizottság álláspontja szerint, amennyiben ajánlatkérõ a közbeszerzési eljárása során azt észleli, hogy a felhívása nem felel meg az elvárásainak, akkor amennyiben arra törvényes határidõ a rendelkezésére áll, azt módosíthatja, illetve annak hiányában újabb felhívás közzétételével korrigálhatja az esetleges hiányosságokat. Erre tekintettel a Döntõbizottság álláspontja szerint ajánlatkérõ a jelen jogorvoslati eljárás tárgyát képezõ közbeszerzési eljárásban tapasztalt magatartást nem tanúsíthatja, nevezetesen nem térhet el a saját maga által megszabott követelményektõl. A referenciavizsgálatok során minden részvételre jelentkezõnél köteles azt vizsgálni, hogy a becsatolt és igazolt referenciák megfelelnek-e mindenben az általa írt elvárásoknak.<br>
Mivel a Döntõbizottság megállapította - ajánlatkérõ által is elismerten -, hogy az értékelés során ajánlatkérõ nem minden szempontot vett figyelembe a referenciák vizsgálatakor, és mivel az ideiglenes intézkedéssel a közbeszerzési eljárás felfüggesztésre került, ezért a Döntõbizottság az ajánlatkérõknek az elõminõsítési eljárást lezáró döntését megsemmisítve kívánja a jogsértést reparálni. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése szerint, ha a Döntõbizottság megsemmisíti az ajánlatkérõnek az eljárást lezáró döntését, akkor az ajánlatkérõ jogosult a döntést meglapozó tényezõket ismételten mérlegelni, és a határozat végrehajthatóság idõpontjától számított 30 (építési beruházás esetén 60) napon belül új döntést hozni.<br>
A fent leírt indokok alapján az is megállapítható, hogy ajánlatkérõ a jogszerûtlenül lefolytatott vizsgálatával, illetve értékelésével, valamint ennek következtében a jogsértõ - kihirdetett - elõminõsítési eljárást lezáró döntésével megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését is, ezért a Döntõbizottság a Kbt. 73. § (1) bekezdésének c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelem megalapozatlan részét elutasította, és a jogsértésekre tekintettel ugyanezen § (1) bekezdés c), d), f) és h) pontjai szerinti jogkövetkezményeket alkalmazta mindhárom ajánlatkérõvel szemben.<br>
A Döntõbizottság a jogorvoslati eljárás során a becsatolt önkormányzati megállapodásból kétséget kizáróan megállapította, hogy mindhárom önkormányzat ajánlatkérõnek minõsül a közbeszerzési és jogorvoslati eljárás során, hisz minden egyes település önkormányzati rendeletben fogalmazta meg azt az elvárását, hogy a saját településére vonatkozó beruházás vonatkozásában a döntésre a képviselõtestület jogosult. Erre tekintettel mindhárom ajánlatkérõ az azonos döntésre tekintettel a megállapított tényállás alapján egyértelmûen felelõs a rendelkezõ részben írt jogsértésekért, tehát az a terhükre megállapítható.<br>
A Döntõbizottság a bírság mértékének megállapításánál a mérlegelés során az eset összes körülményeit figyelembe vette és tekintettel volt arra is, hogy a jogorvoslati kérelem alapján megállapított jogsértés a részvételi felhívást lezáró ajánlatkérõi döntés megsemmisítésével reparálható, így ajánlatkérõk lehetõsége megnyílik az újabb döntésre. A kötelezõ bírságolásra is figyelemmel a Döntõbizottság elegendõnek tartotta ajánlatkérõkkel szemben a törvényben meghatározott minimum 1 M Ft-os bírság kiszabását.<br>
A Döntõbizottság az azonos jogsértésre tekintettel úgy határozott, hogy a jogsértést elkövetõ ajánlattevõk egyforma arányban kötelesek megfizetni az igazgatási szolgáltatási díjat a kérelmezõ részére, ezért a 150 000 Ft igazgatási szolgáltatási díjat egyenlõ arányban osztotta el a három ajánlatkérõ között, így mindnyájan kötelesek a kérelmezõ részére a határozatban megjelölt idõponton belül 50 000-50 000 Ft-ot megfizetni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 7.<br>
<br>
Dr. Bíró László s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>