<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6489)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.282/11/2002.<br>
<br>
Tárgy: a CAOLA-ALFA Kozmetikai Rt. jogorvoslati kérelme a Honvédelmi Minisztérium Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A CAOLA-ALFA Kozmetikai Rt. (1116 Budapest, Hunyadi J. u. 9., képviseli: dr. Tokody Miklós ügyvéd (1013 Budapest, Attila u. 97. IV/3.), a továbbiakban: kérelmezõ) kérelmét, melyet a Honvédelmi Minisztérium Beszerzési és Biztonsági Beruházási Hivatal (1475 Budapest. Pf. 163., képviseli: dr. Mezeiné dr. Nyitrai Beáta ügyvéd, 1054 Budapest, Steindl I. u. 9. fszt. 2., a továbbiakban ajánlatkérõ) "Tisztító- és tisztálkodó- szerek beszerzése" tárgyú közbeszerzési eljárása ellen nyújtott be, a Döntõbizottság elutasítja.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. február 20-i számában ajánlati felhívást jelentetett meg nyílt eljárás megindítására a fenti tárgyban.<br>
Az ajánlati felhívás 3. d) pontja szerint a részajánlattételt megengedte cikkenként, de a megadott mennyiség egészére. A jelen eljárás tárgya a 3. a) pont elsõ bekezdésében meghatározott 125 grammos pipereszappan.<br>
Az ajánlati felhívás 16. pont 5. francia bekezdésében elõírta, hogy a termékekre vonatkozó KERMI, OÉTI, vagy egyéb magyar akkreditált magyar laboratórium által kiadott forgalombahozatali engedélyt vagy annak másolatát szükséges csatolni az ajánlathoz.<br>
Az ajánlattétel 2002. április 3-i határidejéig pipereszappan szállítására ajánlatot nyújtott be az Eldercom Kft., a Henkel Kft., a Kipszer Kft., a Palóc Kft., a Prode Styl Kft., a Rákóczi Üzletház Kft., a Vianni Kft., a Vofa Kft. és a kérelmezõ.<br>
Az ajánlatok felbontását követõen ajánlatkérõ hiánypótlást biztosított 2002. április 14-ig e részajánlat vonatkozásában a Prode Styl Kft., a Vofa Kft., a Palóc Kft. részére a mûszaki leírás pótlására.<br>
Az ajánlatkérõ az ajánlatokat elbírálta, és ennek során megállapította, hogy a hiánypótlás teljesítésének elmaradása miatt a Palóc Kft. és a Vofa Kft., a nem megfelelõ kiszerelésben tett ajánlat miatt a Henkel Kft. és a Palóc Kft., a nem megfelelõ forgalombahozatali engedély miatt kérelmezõ ajánlata érvénytelen.<br>
A 2002. május 3-i eredményhirdetés szerint az eljárás nyertese az Eldercom Kft.<br>
A kérelmezõ jogorvoslati kérelmet terjesztett elõ 2002. május 16-án, a Döntõbizottság hiánypótlásra hívta fel, majd a hiánypótlást 2002. május 22-én teljesítette, mely tényt 2002. június 5-én igazolt. Erre tekintettel a Döntõbizottság a D.282/4/2002. számú elutasító határozatát visszavonta a D.282/6/2002. számú határozatával.<br>
A kérelmezõ jogorvoslati kérelmében kérte, hogy a Döntõbizottság kötelezze az ajánlatkérõt hiánypótlás elrendelésére, ezt követõen új értékelésre, ideiglenes intézkedésként kérte a szerzõdéskötés megtiltását.<br>
Kérelme indokaként elõadta, hogy azt sérelmezi, hogy a 125 grammos szappanra tett ajánlatához csatolt 100 grammos szappanra vonatkozó forgalombahozatali engedélyt ajánlatkérõ nem fogadta el, és az ajánlatát érvénytelennek nyilvánította.<br>
Elõadta, hogy az itthon gyártott szappanok forgalomba hozatala nincs engedélyhez kötve, ennek ellenére 100 grammos szappanra csatolt be KERMI-engedélyt, ami a 125 grammos termékre is megfelelõ, mivel a mai engedélyeztetési gyakorlat szerint csak a beltartalom és a csomagolás módja kerül engedélyeztetésre. Sérelmezte továbbá azt is, hogy az ajánlatkérõ nem biztosított hiánypótlást a 125 grammos szappan engedélyének utólagos benyújtására. Az ajánlatkérõ által biztosított hiánypótlások sem jellegükben, sem pedig terjedelmükben nem tértek el az esetükben elmaradt hiánypótlástól.<br>
A kérelmezõ a tárgyaláson álláspontja alátámasztására becsatolta a KERMI E-2002/001912-1 számú szakvéleményét, mely igazolta, hogy a spór pipereszappan 100 g és 125 g kiszerelésben a vonatkozó jogszabályi elõírásoknak megfelel.<br>
Ajánlatkérõ észrevételében elõadta, hogy jogszerûen jártak el, mivel a Kbt. szerint az ajánlattevõk kötelesek az ajánlatukat az ajánlati felhívásban, illetõleg a dokumentációban foglalt formai és tartalmi követelményeknek megfelelõen elkészíteni. Továbbá a KERMI-engedély nem sorolható a hiánypótlás tárgyát képezhetõ hiányosságok közé, az ajánlati felhívás 16. pont 6. bekezdésében foglalt, a hiánypótlásra vonatkozó elõírása szerint, figyelembe véve a Kbt. 43. § (4) bekezdését.<br>
A Döntõbizottság ideiglenes intézkedést nem rendelt el, mert annak törvényi elõfeltételei nem álltak fenn.<br>
A Döntõbizottság megállapította az eljárás iratai, dokumentumai, a felek írásbeli és szóbeli nyilatkozatai alapján, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy a kérelmezõ nem az ajánlati felhívás 3. a) pont 1. bekezdésében meghatározott 125 grammos pipereszappan, hanem 100 grammos pipereszappanra vonatkozó forgalombahozatali engedélyt csatolt, tehát nem felelt meg az ajánlati felhívás 16. pont 5. bekezdésében elõírt, valamint a dokumentáció 11. oldalán elõírt feltételnek:<br>
A Döntõbizottság álláspontja szerint nem releváns a kérelmezõ által becsatolt KERMI-engedély tekintettel arra, hogy az abban foglalt jogszabályoknak való megfelelõség nem pótolja a kérelmezõ ajánlata megfelelõségét az ajánlati felhívás és a dokumentáció elõírásainak. A kérelmezõ írásbeli és szóbeli nyilatkozataiban is elismerte, hogy rendelkezésére állt az ajánlattételi határidõre az ajánlati felhívásban és a dokumentációban elõírt súlyú pipereszappanra vonatkozó forgalombahozatali engedély. A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>ban foglalt kógenciára tekintettel az ajánlatkérõ nem térhetett el a Kbt. érvénytelenség megállapítására vonatkozó szabályai alkalmazásától.<br>
A Döntõbizottság megállapította, hogy a kérelmezõ kifogása a forgalombahozatali engedéllyel kapcsolatos hiánypótlás elmaradásával kapcsolatosan szintén nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A Döntõbizottság megállapítatta, hogy a forgalombahozatali engedély nem tartozik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ban taxatíve meghatározott pénzügyi, gazdasági és mûszaki alkalmasság igazolására szolgáló dokumentumok, valamint a 46. §-ban meghatározott hatósági igazolások és nyilatkozatok körébe.<br>
A Döntõbizottság nem osztotta a kérelmezõ álláspontját, hogy az ajánlatkérõ által a mûszaki leírás pótlása körében más ajánlattevõk részére biztosított hiánypótlás jellegében és terjedelmében azonos a forgalombahozatali engedélyre vonatkozó hiánypótlási lehetõséggel, melyet ajánlatkérõ nem biztosított a kérelmezõ részére.<br>
Az ajánlati felhívás 16. pontjában az "Egyéb információk" között a termékre vonatkozó elõírás nem azonos az ajánlattevõk pénzügyi, gazdasági és mûszaki alkalmasságára vonatkozó, azt igazoló dokumentumokkal. Ezek nem a beszerzés tárgyára vonatkoznak közvetlenül, hanem az ajánlattevõ szerzõdés teljesítésére való alkalmasságának megítélésére, igazolására szolgálnak.<br>
Az egyes ajánlattevõk részére biztosított hiánypótlás tárgyát képezõ mûszaki leírás egyértelmûen a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében meghatározott Kbt. 44. § (2) bekezdése d) pontja szerinti mûszaki alkalmasság igazolására szolgáló dokumentum. Az ajánlatkérõ tehát jogszerûen tette lehetõvé a mûszaki leírás tekintetében a hiánypótlást, míg erre nem volt lehetõsége a forgalombahozatali engedély vonatkozásában, mivel az a Kbt. 44 46. §-ában meghatározott dokumentumok közé nem tartozik.<br>
Az ajánlatkérõ tehát jogszerûen járt el, mikor a kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenné nyilvánította és ebbõl következõen az ajánlatkérõ eljárása nem ütközött a kérelmezõ által hivatkozott, a Kbt. 24. § (1) és (2) bekezdéseiben foglalt alapelvekbe sem. A verseny tisztaságát, illetve az esélyegyenlõség sérelmét az jelentette volna, ha az ajánlatkérõ a Kbt. 43. § (4) (5) bekezdéseibe ütközõ módon a kérelmezõ részére lehetõvé tette volna a hiánypótlást a forgalombahozatali engedélyre vonatkozóan.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került meghatározásra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2002. június 28.<br>
<br>
Dr. Csanádi Péter s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>