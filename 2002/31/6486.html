<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6486)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.312/11/2002.<br>
<br>
Tárgy: a Swietelsky - Út-Vasút Kft. kérelmezõ jogorvoslati kérelme a Városgazdálkodási Kft. Szombathely ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SWIETELSKY - ÚT-VASÚT Kft. (2120 Dunakeszi, Székesdûlõ 135., továbbiakban kérelmezõ) által, a Városgazdálkodási Kft. (9700 Szombathely, Jászai M. u. 2., képv.: dr. Ress Ferenc ügyvéd, 7100 Szekszárd, Alisca u. 34., továbbiakban: ajánlatkérõ) "Szombathelyen központi játszótér kivitelezése, játékok fogadására alkalmassá tétele" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapítja meg.<br>
Ajánlatkérõ 2002. április 3. napján a Közbeszerzési Értesítõ (K. É.) 14. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ az ajánlati felhívás 16. pontjában az egyéb információk között közölte az ajánlattevõkkel, hogy a hiánypótlás lehetõségét kizárja, és felhívta a figyelmet, hogy amennyiben a jelentkezésüket a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében elõírtak ellenére adják be, azt figyelemmel a Kbt. 52. § (2) bekezdésében foglaltakra érvénytelenné fogják nyilvánítani.<br>
Ajánlatkérõ az ajánlattevõk részére dokumentációt is rendelkezésre bocsátott. Az ajánlati dokumentáció I/7., 8., 13. és III/2., 4. pontjai tételesen tartalmazzák, hogy ajánlatkérõ milyen tartalmú kifejezett nyilatkozatokat vár el ajánlattevõktõl.<br>
Az ajánlattételi határidõre, 2002. május 14. napjára a kérelmezõ, a Hoffmann Rt., a STRABAG Kft., és az ALTERRA Kft. nyújtott be ajánlatot. Az ajánlatokat az ajánlatkérõ megbízottja értékelte, és javaslatot tett a döntéshez. Ajánlatkérõ a javaslatot elfogadva döntött.<br>
Ajánlatkérõ az eljárás lezáró döntését a 2002. május 24. napján megtartott nyilvános eredményhirdetésen ismertette a jelenlévõkkel (jelen volt a kérelmezõ is) Ajánlatkérõ döntése szerint az eljárás nyertese az ALTERRA Kft., érvénytelen, kizárt ajánlattevõk: kérelmezõ, Hoffmann Rt. és STRABAG Kft. Ajánlatkérõ az összegzést és az eredményhirdetés jegyzõkönyvét 2002. május 31-én postázta ajánlattevõk részére.<br>
Kérelmezõ 2002. május 29-én nyújtott be jogorvoslati kérelmet a Döntõbizottsághoz, melyet május 31-én kiegészített. Kérelmében sérelmezte ajánlatkérõ eljárást lezáró döntését, melyben ajánlata érvénytelenségét állapította meg. Kifejtette, hogy az eredményhirdetésen közölt érvénytelenségi indokokat nem tudja elfogadni, megállapításuk jogszerûségét vitatja, mivel a hiányolt nyilatkozatokat az ajánlatuk tartalmazza, valamint ajánlatuk kedvezõbb feltételeket tartalmazott, mint a nyertesnek kihirdetett.<br>
Sérelmezte ajánlatkérõ eljárását azon okból, hogy az eredményhirdetésen szóban csak nagyvonalakban ismertette a kizárási okokat, az összegzést nem megfelelõ idõben kapták kézhez, az öt napon belül nem került a birtokukba.<br>
Kérte a Döntõbizottságot, hogy semmisítse meg az eljárást lezáró döntést, állapítsa meg a jogsértés megtörténtét, alkalmazzon bírságot, valamint ideiglenes intézkedés meghozatalával tiltsa meg az eljárást lezáró szerzõdés megkötését.<br>
Ajánlatkérõ észrevételében a kérelem elutasítását, valamint a kérelmezõnek az eljárási díj és költségekben való marasztalását kérte.<br>
Elõadta, hogy az eredményhirdetésen ajánlatkérõ képviselõje a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltak szerint felolvasta az 5. sz. mellékletnek megfelelõ összegzést, majd 2002. május 31-én faxon meg is küldte ajánlattevõk részére. Kérelmezõ ajánlatánál az ajánlati dokumentációban írtakhoz képest eltéréseket találtak. Kérelmezõ ajánlata az összegzésben megjelölt nyilatkozatokat nem tartalmazta, így a dokumentáció 13. pontjában elõírt nyilatkozatot az ajánlati kötöttségre és az ajánlat visszavonására, a dokumentáció III. fejezet 2.1. pontjának 2.1.6., 2.1.8., 2.1.11 és 2.1.14. pontjában elõírt nyilatkozatokat.<br>
Ajánlatkérõ kifejtette, mivel a kérelmezõ ajánlata több helyen is hiányos, eltér a kiírásban meghatározottaktól, az ajánlat érvénytelenítése mellett döntött.<br>
A Döntõbizottság nem alkalmazott ideiglenes intézkedést, mivel alkalmazásának törvényben megfogalmazott feltételeit a rendelkezésre álló iratokból nem találta megállapíthatónak.<br>
Ajánlatkérõ a nyertessel a szerzõdést 2002. június 3-án megkötötte.<br>
A Döntõbizottság megállapította, hogy kérelmezõ jogorvoslati kérelme alaptalan az alábbiak szerint.<br>
A Döntõbizottságnak a kérelem keretei között abban a kérdésben kellett állást foglalnia, hogy ajánlatkérõ döntése - ajánlatkérõ által az összegzésben megjelölt okok alapján - a kérelmezõ érvénytelensége körében megfelel-e a Kbt. rendelkezéseinek, így ajánlatkérõ jogszerûen zárta-e ki kérelmezõt az eljárás további szakaszából.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Ajánlatkérõ a felhívás 16. "Egyéb információk" pontjának 7. francia bekezdésében meghatározta, hogy ha az ajánlat a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében elõírtak ellenében kerül benyújtásra, úgy azt - figyelemmel a Kbt. 52. § (2) bekezdésben foglaltakra - érvénytelenné fogja nyilvánítani.<br>
Ajánlatkérõ a dokumentációban a kérelmezõvel szemben meghatározott hiányokkal kapcsolatban az alábbi elõírásokat tette:<br>
A Dokumentáció I. fejezet 13. "Az ajánlatok visszavonása, ajánlati kötöttség" pontja:<br>
<br>
13.1. Az Ajánlattevõ ajánlatát az ajánlattételi határidõ lejártáig vonhatja vissza.<br>
<br>
13.2. Az ajánlati kötöttség idõtartama az ajánlattételi határidõtõl kezdõdik és az eredményhirdetést követõ 60. napig tart.<br>
<br>
13.3. Az ajánlati kötöttség vállalásáról az Ajánlattevõnek kifejezett nyilatkozatot kell adniuk. (13.1. és 13.2. pont.)<br>
A kérelmezõ ajánlata (kísérõlevélben) kifejezett nyilatkozatot tartalmaz az ajánlati kötöttség vonatkozásában, azonban ténylegesen hiányzik nyilatkozata az ajánlat visszavonása körében, így az összegzésben megjelölt ezen érvénytelenségi okra jogszerûen hivatkozott ajánlatkérõ.<br>
A dokumentáció III. fejezet 2.1. pontjában ajánlatkérõ többek között elõírta, hogy az ajánlat tartalmazzon egyértelmû nyilatkozatot arról, hogy ajánlattevõ 2.1.6. székhelye szerinti illetékes országban adó-, társadalombiztosítási járulék és vámfizetési kötelezettségének oly mértékben tesz eleget, hogy egy évnél hosszabb ideje lejárt (fennálló) tartozása nincs, vagy ha ilyen van, úgy a hitelezõje az adósság késõbbi idõpontban történõ megfizetéséhez írásban hozzájárult, 2.1.8. országában létrehozott elkülönített állami pénzalapok felé egy évnél régebbi tartozása nincs, vagy ha ilyen van, úgy a hitelezõje az adósság késõbbi idõpontban történõ megfizetéséhez írásban hozzájárult, illetve a cég székhelye szerinti országban ilyen pénzalapok nincsenek (csak érintettség esetén töltendõ ki, ellenkezõ esetben egy nyilatkozatot kell tenni arról, hogy az ajánlattevõnek nincs fizetési kötelezettsége 2.1.7.), 2.1.11. fõ számlavezetõ bankjánál a cég számláján a pénzforgalom rendszeres, a hitelezõk 1 hónapot meghaladó sorban állása nem fordult elõ, 2.1.14. cégbíróság által bejegyzésre került, vagy bejegyzése folyamatban van, ezért ha ezt jogszabály kötelezõen elõírja (ha az ajánlattevõ egyéni vállalkozó vagy bejegyzésre nem kötelezett egyéb társaság, akkor erre kell nyilatkozat).<br>
A Döntõbizottság megállapította, hogy ajánlatkérõ által hiányként (és így érvénytelenségi okként) megjelöltek közül kérelmezõ ajánlata a dokumentáció III. fejezet 2.1.8., 2.1.11. és 2.1.14. pontban elõírtaknak megfelel, ugyanis az ajánlatban csatolásra került a hiteles cégkivonat, a banki nyilatkozat és az állami pénzalapokra vonatkozó nyilatkozatok és igazolások. Nem fogadta el a Döntõbizottság az ajánlatkérõ azon érvelését, hogy kizárólag a cégjegyzésre jogosult képviselõ nyilatkozata fogadható el megfelelõnek. A kérelmezõ ajánlatában csatol közokirat (cégkivonat) csatolásával egyértelmûen tartalmazza ajánlatkérõ által (2.1.14. pontban) elvárt ínformációkat, ugyanígy a banki nyilatkozata 2.1.11. pontban elõírtakra vonatkozóan. A kérelmezõ ajánlata 3. oldalán az állami pénzalapok vonatkozásában nyilatkozik, valamint az érintet pénzalap igazolását is csatolta.<br>
Ajánlatkérõ dokumentációja nem tartalmazott arra vonatkozó elõírást, hogy csak és kizárólag a saját nyilatkozattal lehet eleget tenni az elváráshoz. 1-1 dokumentáció azt írta elõ, hogy tartalmazzon egyértelmû nyilatkozatot az ajánlat a 2.1. pontban részletezett tényekre vonatkozóan, így akkor, amikor kérelmezõ az egyes tényekre vonatkozóan magasabb bizonyító erejû dokumentumot csatol, illetve a tények vonatkozásában a hiteles nyilatkozatot kiadni jogosult szervezet teszi azt meg, nem állapíthatja meg jogszerûen ajánlatkérõ, hogy ezen okok miatt kérelmezõ ajánlata nem felelt meg a dokumentáció elõírásainak.<br>
Más a helyzet az ajánlatkérõ által az összegzésben megjelölt azon oknak, miszerint a kérelmezõ ajánlata nem felet meg a dokumentáció 2.1.6. pontjában kérteknek. Ajánlatkérõ ugyanis a dokumentáció III. fejezet 2.2. pontjában az alábbiakat határozta meg:<br>
"Az ajánlatkérõ fenti nyilatkozatainak alátámasztására csatolja a székhelye szerint illetékes hatóság igazolását arról, hogy az Ajánlattevõnek, illetve a közbeszerzésekrõl szóló 1995 évi XI,. törvény szerinti a teljesítés értékéhez mérten 10%-ot meghaladó alvállalkozónak nincs egy évnél régebben lejárt adó-, társadalombiztosításijárulék-, valamint elkülönített állami pénzalappal szemben fennálló tartozása, illetve ha ilyen van, akkor a hitelezõ az adósság késõbbi idõpontban történõ megfizetéséhez írásban hozzájárult."<br>
Az ajánlati dokumentáció fent hivatkozott elõírásából megállapítható, hogy ajánlatkérõ a köztartozások tekintetében a hatósági igazolások csatolásán túl külön ajánlattevõi nyilatkozat tételét is elvárta, így kizárólag az igazolások csatolásával nem tett eleget a kérelmezõ a dokumentáció elõírásának, mivel egyértelmû nyilatkozatot nem tartalmaz az ajánlata a köztartozások vonatkozásában.<br>
A fentiekbõl következik, hogy ajánlatkérõ által megjelölt okok közül kettõ (a dokumentáció I/13. pontjában foglaltakra vonatkozóan a nem teljes körû nyilatkozat hiánya miatt, és a III/2.1.6. pontban elõírt nyilatkozat a köztartozásokra) megalapozzák ajánlatkérõ jogszerû döntését a kérelmezõ ajánlatának érvénytelensége vonatkozásában, ugyanis a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az az ajánlat, amely nem felel meg az ajánlati felhívás, illetõleg a dokumentációban megfogalmazott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának alkalmazását az ajánlattal kapcsolatban felmerült egyetlen - az ajánlati felhívástól, illetve a dokumentációtól - való nem megengedett eltérés is megalapozza ajánlatkérõ részére.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság a kérelmezõ által kifogásolt eredményhirdetési jegyzõkönyv megküldése körében megállapította, hogy ajánlatkérõ a Kbt. szabályainak megfelelõen az 5 napos határidõt betartva 5 munkanapon belül postára adta ezen jegyzõkönyveket az ajánlattevõk számára, így e körben sem követett el jogsértést. Az eljárás eredményhirdetésére 2002. május 24. napján került sor, ajánlatkérõ 2002. május 31. napján faxon történõ feladással egyidejûleg postán is megküldte az összegzést és az eredményhirdetési jegyzõkönyvet. A Kbt. 61. § (1) bekezdése szerint az összegzést ajánlatkérõnek az eredményhirdetést követõ 5 munkanapon belül kell megküldenie ajánlattevõk részére.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 80. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 27.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>