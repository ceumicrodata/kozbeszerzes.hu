<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6488)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.287/15/2002.<br>
<br>
Tárgy: a SEMPERMED Magyarország Kft. I. r., a Müller Kft. II. r., a C.P.P. Budapest Kft. III. r. kérelmezõ jogorvoslati kérelme a Fejér Megyei Szent György Kórház ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SEMPERMED Magyarország Kft. (1025 Budapest, Józsefhegyi út 28 30., képviseli: dr. Varga Andrea ügyvéd, 1117 Budapest, Fehérvári út 23., továbbiakban: I. r. kérelmezõ), a Müller Kft. (1098 Budapest, Villám u. 2., képviseli: dr. Varga Andrea ügyvéd, 1117 Budapest, Fehérvári út 23., a továbbiakban: II. r. kérelmezõ) és a C.P.P. Budapest Kft. (1145 Budapest, Pancsova u. 1., a továbbiakban: III. r. kérelmezõ) kérelmezõknek a Fejér Megyei Szent György Kórház (8000 Székesfehérvár, Seregélyesi út 3., a továbbiakban ajánlatkérõ) "a megyei kórház teljes körû gyógyszerellátási rendszer stratégiai tervének elkészítése, megszervezése, megvalósításának támogatása egyéni gyógyszerellátási rendszerben, valamint a dokumentációban részletezett mennyiségû és féleségû gyógyszer, vegyszer, egyéb egyszer használatos anyagok beszerzése" tárgyú közbeszerzési eljárása ellen elõterjesztett jogorvoslati kérelmeit elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. május 15-i 20. számában (3205) szám alatt tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
A felhívása 2. b) pontjában vállalkozási szerzõdésnek jelölte meg a szerzõdés típusát, amire ajánlatot kért, a 3. c) pontban kizárta a részajánlat tételét.<br>
Ajánlatkérõ a felhívása 14. pontjában rendelkezett az ajánlattevõk pénzügyi, gazdasági és mûszaki alkalmassága igazolására kért adatokról és tényekrõl, továbbá az alkalmatlanná minõsítés szempontjairól.<br>
A 13. a) pontban meghatározta, hogy az ajánlatokat az összességében legelõnyösebb ajánlat elbírálási szempont alapján értékeli és a 13. b) pontban megállapította a részszempontokat, súlyszámokat és az értékelési ponthatárokat. A 16. c) pontban elõírta, hogy az ajánlattevõnek az ajánlatához kell csatolnia a forgalmazás jogosultságát igazoló 60/1999. (XII. 1.) EüM rendelet szerinti gyógyszer-nagykereskedelmi engedély másolatát. Ezen engedély hiányában az ajánlat érvénytelen.<br>
Ajánlatkérõ dokumentációt is összeállított. A dokumentáció megkérésének határideje a felhívás 5. b) pontja szerint a Közbeszerzési Értesítõben történõ közzététel napját követõ elsõ naptól számított 25. napig terjedõ idõtartam. Míg a dokumentáció ellenértékét az 5. c) pont szerint 400 000 Ft + áfa.<br>
Az ajánlattételi határidõt ajánlatkérõ a felhívása 6. a) pontjában akként rögzítette, hogy a közzététel napját követõ elsõ naptól számított 40. napot követõ elsõ munkanap.<br>
Az I. r. kérelmezõ 2002. május 21-én nyújtotta be jogorvoslati kérelmét, amely D.287/2002. szám alatt került iktatásra.<br>
A II. r. kérelmezõ 2002. május 30-án nyújtotta be a jogorvoslati kérelmét, amely D.315/2002. szám alatt került iktatásra.<br>
A III. r. kérelmezõ 2002. május 31-én nyújtotta be jogorvoslati kérelmét, amely D.318/2002. szám alatt került iktatásra.<br>
A Döntõbizottság a jogorvoslati ügyeket D.287/2002. szám alatt egyesítette. Mindhárom kérelmezõ jogorvoslati kérelmében ajánlatkérõ ajánlati felhívása több pontjának a megsemmisítését kérte, és ideiglenes intézkedésként a közbeszerzési eljárás felfüggesztését.<br>
Ajánlatkérõ a Közbeszerzési Értesítõ 2002. június 19-i 25. számában tette közzé ajánlati felhívásának a módosítását, amely az alábbi pontokra vonatkozott:<br>
- a 2. b) pontban egységes szerkezetbe foglalt szállítási és vállalkozási szerzõdés megkötésére kér ajánlatot,<br>
- az 5. c) pontban a dokumentáció ellenértékét 100 000 Ft + áfa összegre csökkentette,<br>
- az ajánlati felhívása 16. pontját f) ponttal egészítette ki, amelyben kimondta, hogy az eredeti felhívása 11. a)5. pontjában és 11. b) pont második francia bekezdésében, valamint a 16. c) pontban foglalt elõírásoknak az ajánlattevõk abban az esetben is megfelelnek, ha akár maguknak, akár alvállalkozóiknak megvan az elõírt referenciája, illetve engedélye, tehát az ajánlattevõnek és az alvállalkozóinak együttesen kell megfelelnie az ezen pontokban támasztott követelményeknek.<br>
Ajánlatkérõ ajánlati felhívása többi pontját - így a dokumentáció megvásárlásának határidejére vonatkozó 5. b) pontot - nem módosította.<br>
A módosító felhívása 6. b) pontja szerint az új ajánlattételi határidõ: "a közzététel napját követõ elsõ naptól számított 40. napot követõ elsõ munkanap 10.00 óráig."<br>
A kérelmezõk az ajánlati felhívás módosítását követõen jogorvoslati kérelmeiket módosították, és mindhárman az alábbiak szerint tartották fenn:<br>
Kérték a felhívás 3. c) pontjának a megsemmisítését, mert az álláspontjuk szerint ajánlatkérõ jogsértõen zárta ki a részajánlattétel lehetõségét. Ezen rendelkezésével megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglalt alapelveket, a Kbt. 33. § (1) bekezdését és a 40. § (5) bekezdését.<br>
Kérelmük indokolásaként arra hivatkoztak, hogy a beszerzés tárgya több, egymástól elválasztható részbõl tevõdik össze. Mindhárom kérelmezõ kisebb szakcégnek minõsül, így ajánlatkérõ azzal, hogy csak egységes ajánlattételt tesz lehetõvé az egész beszerzési tárgyra, elzárja a kisebb cégeket az ajánlattétel lehetõségétõl. Ugyan elvileg alvállalkozóként részt vehetnének egy közös ajánlattételben, azonban ez gyakorlatilag megvalósíthatatlan, részben az idõ rövidsége, részben amiatt, hogy más ajánlattevõk döntésének a függvénye a részvételi lehetõségük, illetve az annak feltételeiben való megállapodás.<br>
Rámutattak arra is, hogy ajánlatkérõ számára sem elõnyös ez, mivel nem tudja elérni a számára legkedvezõbb ajánlat benyújtását, különösen az árban nem. Kiemelték, hogy a beszerzés tárgyának egységes meghatározása a részajánlattételi lehetõség kizárásával együtt szûkíti a piaci versenyt, számos szakcég ugyanis emiatt nem tud ajánlatot tenni. Ez sérti a Kbt. alapelveit is, mert a kisebb cégek nem tudnak egyenlõ eséllyel indulni. Ez okozza a Kbt. 40. § (5) bekezdésének a megsértését is, az õ hátrányos megkülönböztetésüket eredményezi.<br>
Fenntartották az ideiglenes intézkedés, az eljárás felfüggesztése iránti kérelmüket. Ezt azzal indokolták, hogy az ajánlattétel új idõpontja nem állapítható meg egyértelmûen a módosító felhívásból.<br>
Sérelmezték azt is, hogy ajánlatkérõ a módosításában nem rendelkezett ismételten a dokumentáció megvásárlásának idejérõl, így az ajánlattételi határidõ ismételt megnyílása ellenére a dokumentáció már nem szerezhetõ be, pedig annak megvásárlása az ajánlattétel feltétele.<br>
Ajánlatkérõ kérte a jogorvoslati kérelmek elutasítását.<br>
Álláspontja szerint jogszerûen zárta ki a részajánlattétel lehetõségét, mivel a Kbt. szabályozásában az ajánlatkérõt illeti meg e kérdésben a döntési jogkör. Kiemelte, hogy az egyéni gyógyszerellátási rendszer egészében biztosítja számára a beszerzési igényének a kielégítését. Azzal is indokolta a döntését, hogy ezzel megszûnne az intézményben a számos közbeszerzési eljárás lefolytatásának a szükségessége, és az ezzel együtt járó feladatok elvégzése, amely önmagában is költségcsökkentõ hatású lenne. A közbeszerzési eljárása eredményeként a nyertes ajánlattevõ feladata lesz a komplett gyógyszerellátási, -beszerzési rendszer kialakítása, mûködtetése.<br>
A Döntõbizottság az alábbi indokok alapján megállapította, hogy a kérelmezõk jogorvoslati kérelme nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(3) bekezdése szerint: "Az ajánlatkérõ a felhívásban lehetõvé teheti a közbeszerzés egy részére történõ ajánlattételt. Ebben az esetben a felhívásban, illetve a dokumentációban elõ kell írni, hogy a közbeszerzés tárgyának mely elemeire lehet részajánlatot tenni. A közbeszerzés tárgyának részeit nem lehet kizárólag a mennyiség alapján meghatározni."<br>
A Döntõbizottság ezen szakasz alapján megállapította, hogy a Kbt. részajánlattétel specifikus szabályozásánál nem határozott meg szigorító feltételt, csak azt zárta ki, hogy kizárólag mennyiségi különbség legyen a részek között. E rendelkezésre tekintettel ajánlatkérõt még több egymástól elválasztható rész esetén sem terheli részajánlat tételének a biztosítási kötelezettsége.<br>
A Döntõbizottság álláspontja szerint azonban ettõl még nem korlátok nélküli jog illeti meg ebben a kérdésben az ajánlatkérõt, és ezért vizsgálta a Döntõbizottság, hogy ajánlatkérõ döntése - a részajánlattétel lehetõségének kizárásáról - sérti-e a Kbt. alapelveit (Kbt. 24. §), illetve a Kbt. más, a kérelmezõk által hivatkozott rendelkezéseit [Kbt. 33. § (1) bekezdését és a Kbt. 40. § (5) bekezdését].<br>
Ezen szakaszok az alábbiakat mondják ki:<br>
"24. § (1) A közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
(2) Az ajánlatkérõnek biztosítania kell az esélyegyenlõséget az ajánlattevõk számára."<br>
"33. § (1) Az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek."<br>
"40. § (5) Az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan, és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt."<br>
A fenti rendelkezések összevetése alapján megállapítható, hogy <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése és a 40. § (5) bekezdése részben a Kbt. alapelveinek a konkretizálása az esélyegyenlõség biztosítása érdekében az ajánlati felhívás tartalmára és a beszerzés tárgyának meghatározására.<br>
A Döntõbizottság áttekintette ajánlatkérõ beszerzési tárgyának a meghatározását. Ebbõl megállapította, hogy valóban ajánlatkérõ igénye több részre is osztható lenne, különösen a gyógyszerek, vegyszerek és egyéb egyszer használatos anyagok beszerzése vonatkozásában.<br>
Azonban a Döntõbizottság a beszerzés tárgyának vizsgálata során nem észlelte a fenti alapelvi és tételes rendelkezések megsértését. Ajánlatkérõ szándéka az, hogy a megjelölt - részben egymástól el is különíthetõ - igényeit a jövõben helyette a majdani nyertes ajánlattevõ elégítse ki, és ennek érdekében csak egy ajánlattevõvel álljon kapcsolatba. Önmagában nem versenykorlátozó, illetve esélyegyenlõség-csökkentõ az, hogy a kórház a gyógyszerellátási rendszerének és számos anyagigényének a teljesítését egy beszerzésben, egy ajánlattevõtõl (természetesen más ajánlattevõkkel, alvállalkozókkal közösen) kéri. Ez ajánlatkérõ igénye, nem pedig az, hogy külön-külön biztosítsa szükségletei kielégítését. Ajánlatkérõ - jogi felhatalmazás hiányában - nem kötelezhetõ arra, hogy külön-külön biztosítsa igényei kielégítését, hiszen ezzel épp az alapvetõ szándéka nem teljesülne. Így a beszerzési tárgy egységébõl következik a részajánlattétel kizárása. Az kérhetõ számon, hogy mindezt esélyegyenlõség csökkenését, illetve a verseny korlátozását jelentõ módon tette-e ajánlatkérõ. Az általánosságban megállapítható, hogy nem minden ajánlattevõ alkalmas az egyes beszerzési igények kielégítésére. Jelen esetben is ez áll fenn. Az ajánlatkérõ összetett igénye teljesítését csak az ajánlattevõk egy potenciális köre tudja biztosítani. Ez pedig nem minõsíthetõ az esélyegyenlõség sértõnek, illetõleg a versenyt korlátozónak. Így a Döntõbizottság megítélése szerint a kérelmezõk alap nélkül hivatkoztak arra, hogy ajánlatkérõ a fenti alapelvi és tételes jogi rendelkezések megsértésével zárta ki õket az ajánlattétel lehetõségébõl.<br>
Tájékoztatja a Döntõbizottság a kérelmezõket, hogy ajánlatkérõt az eredeti ajánlati felhívása 5. b) pontjában foglaltak alapján terheli a dokumentáció megvásárlása lehetõségének biztosítása az új ajánlattételi határidõben. Amennyiben ajánlatkérõ e kötelezettségét nem teljesíti, úgy emiatt jogorvoslati eljárás kezdeményezhetõ:<br>
A Döntõbizottság áttekintette a kérelmezõk által kifogásolt módosító felhívásnak az új ajánlattételi határidõt megállapító 6. b) pontját, és megállapította, hogy ajánlatkérõ egyértelmûen, a jogszabályi elõírásoknak megfelelõen rendelkezett arról.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott hatáskörében eljárva - a fenti indokokra tekintettel - a kérelmezõk jogorvoslati kérelmét a Kbt. 88. § (1) bekezdés a) pontja alapján, mint alaptalant elutasította. A Döntõbizottság ideiglenes intézkedést nem hozott, mert annak a Kbt. 82. § (1) bekezdésében meghatározott törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89 90.</a> §-a biztosítja.<br>
<br>
Budapest, 2002. június 28.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>