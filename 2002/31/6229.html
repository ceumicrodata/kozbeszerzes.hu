<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6229)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.154/15/2002.<br>
<br>
Tárgy: az Intercontact Budapest Kft. jogorvoslati kérelme a Gazdasági Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Intercontact Budapest Kft. (1065 Budapest, Bajcsy-Zsilinszky út 27., képviseli dr. Derbák Attila ügyvéd, 1113 Budapest, Bertalan L. u. 13., a továbbiakban: kérelmezõ) jogorvoslati kérelmét, melyet a Gazdasági Minisztérium (1055 Budapest, Honvéd u. 13 15., a továbbiakban: ajánlatkérõ) "a Gazdasági Minisztérium szervezeti egységeinél felmerülõ igények szerinti szakfordítás és/vagy lektorálás a részvételi felhívásban meghatározott szakterületeken angol, német, francia, orosz nyelvekbõl" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a kérelmezõ tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. október 24-én a Közbeszerzési Értesítõ 43. számában részvételi felhívást tett közzé hirdetmény közzétételével induló tárgyalásos közbeszerzési eljárás lefolytatására a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja alapján.<br>
A részvételi felhívás 3. a) pontja szerint a beszerzés tárgya és mennyisége a következõ volt: a Gazdasági Minisztérium szervezeti egységeinél felmerülõ igények szerinti szakfordítás és/vagy lektorálás a részvételi felhívás 13. pontjában meghatározott szakterületeken angol, német, francia, orosz nyelvekbõl. Esetenként egyéb nyelv ismerete is szükséges. A fordítást idegen nyelvrõl magyar nyelvre és magyar nyelvrõl idegen nyelvre kell elvégezni elõreláthatólag évi 5 ezer oldal terjedelemben.<br>
A meghívni kívánt ajánlattevõk keretszáma négy volt.<br>
A részvételi jelentkezési határidõben, 2001. november 19-ig kérelmezõn kívül a következõ cégek nyújtottak be részvételi jelentkezést: Országos Fordítás és Fordításhitelesítõ Iroda Rt., Scriptura Szakfordító és Szolgáltató Bt., Multi Lingua Kft., MULTI Kereskedelmi és Szolgáltató Szövetkezet, ILS Nemzetközi Fordító Szolgálat Kft., Variorum Kft., P és V Nemzetközi Szolgáltató Kft., BME Országos Mûszaki Információs Központ és Könyvtár, TELECOM-FORD Fordító és Szolgáltató Kft.<br>
Az ajánlatkérõ BME Országos Mûszaki Információs Központ és Könyvtár jelentkezését érvénytelennek minõsítette, és a jelentkezõt az eljárásból kizárta, a többi részvételre jelentkezõt alkalmasnak minõsítette.<br>
Az ajánlatkérõ az elsõ szakasz eredményét 2001. december 19-én hirdette ki, kérelmezõn kívül ajánlattételre kérte fel az Országos Fordítás és Fordításhitelesítõ Iroda Rt.-t, a Scriptura Szakfordító és Szolgáltató Bt.-t és a Multi Lingua Kft.-t.<br>
Az ajánlati felhívás 11. b) pontja szerint az ajánlatkérõ az összességében a legkedvezõbb ajánlatot kívánta kiválasztani, az ennek megítélésére szolgáló értékelési részszempontok, azok súlyszáma a következõ volt:<br>
részszempontok	súlyszámok<br>
- ajánlati ár	10<br>
- próbafordítás minõsége	8<br>
- tartalmi	6<br>
- stilisztikai	2<br>
- teljesítési határidõk	7<br>
- a minõség garanciái	6<br>
Az adható pontszámok alsó és felsõ határa minden részszempontra 1 20.<br>
A részajánlat és a többváltozatú ajánlat tétele nem volt megengedett.<br>
Az ajánlatkérõ dokumentációt is készített, amely tartalmazta a feladat meghatározását, ismertette a fordítási szakterületeket, a mintafordítás szövegét, az ajánlatok benyújtásával kapcsolatos formai és tartalmi elõírásokat. Tartalmazott egy táblázatot is a dokumentáció, amelynek a felhasználásával az árakat kellett megadni.<br>
Az ajánlattételi határidõben, 2002. január 25-ig mind a négy felkért ajánlattevõ benyújtotta ajánlatát, majd az ajánlatkérõ tárgyalásokat folytatott 2002. február 1-jén. Ezt megelõzõen ismertette, hogy külön-külön tárgyal az ajánlattevõkkel, amely során módosíthatják az írásban benyújtott ajánlataikat úgy az ár, mint a teljesítési határidõ és egyéb ajánlati elemek tekintetében. Az ajánlatkérõ is feltehet tisztázó kérdéseket. A lényeges ajánlatmódosításokat az ajánlatkérõ írásban közli a többi ajánlattevõvel. Ez alapján ismételten élhetnek a módosítás lehetõségével. Ekkor azt írásban kell benyújtani.<br>
Az ajánlatkérõ ezt követõen külön-külön tárgyalt az ajánlattevõkkel, amely során mindegyikük módosította ajánlatát, errõl 2002. február 14-i levelével tájékoztatta az ajánlatkérõ az ajánlattevõket. Ekkor további módosítási lehetõséget adott 2002. február 25-ig, és közölte, hogy az eredményhirdetésre 2002. március 5-én kerül sor.<br>
Az ajánlatkérõ 2002. február 25-én felbontotta az ajánlatmódosításokat, azokat ismertette és írásban is megküldte az ajánlattevõk részére.<br>
Az eljárás eredményét 2002. március 5-én hirdette ki az ajánlatkérõ. A nyertes ajánlattevõ az Országos Fordítás és Fordításhitelesítõ Iroda Rt. (a továbbiakban: OFFI) lett.<br>
Az ajánlatkérõ által 2002. március 11-én készített összegezés szerint az ajánlattevõk pontszámai a következõk voltak:<br>
Az ajánlattevõ neve:<br>
Multi Lingua Kft.<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	10	19	190<br>
Próbafordítás<br>
 - -tartalmi	6	16	 96<br>
 - -formai	2	18	 36<br>
<br>
Határidõ<br>
 - -fordítás	3,5	18	 63<br>
 - -lektorálás	3,5	20	 70<br>
<br>
Minõség garanciái	6	14	 84<br>
<br>
A súlyszámmal szorzott<br>
értékelési pontszámok<br>
összegei ajánlattevõnként			539<br>
<br>
<br>
Az ajánlattevõ neve:<br>
OFFI<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	10	18	180<br>
<br>
Próbafordítás<br>
 - -tartalmi	6	16	 96<br>
 - -formai	2	17	 34<br>
<br>
Határidõ<br>
 - -fordítás	3,5	18	 63<br>
 - -lektorálás	3,5	18	 63<br>
<br>
Minõség garanciái	6	20	120<br>
<br>
A súlyszámmal szorzott értékelési pontszámok összegei ajánlattevõnként	556<br>
<br>
<br>
Az ajánlattevõ neve:<br>
Intercontact Budapest Kft.<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	10	20	200<br>
<br>
Próbafordítás<br>
 - -tartalmi	6	16	96<br>
 - -formai	2	15	30<br>
<br>
Határidõ<br>
 - -fordítás	3,5	19	66,5<br>
 - -lektorálás	3,5	19	66,5<br>
<br>
Minõség garanciái	6	11	66<br>
<br>
A súlyszámmal szorzott értékelési pontszámok összegei ajánlattevõnként	525<br>
<br>
<br>
Az ajánlattevõ neve:<br>
SCRIPTURA Bt.<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	10	17	170<br>
<br>
Próbafordítás<br>
 - -tartalmi	6	16	96<br>
 - -formai	2	18	36<br>
<br>
Határidõ<br>
 - -fordítás	3,5	20	70<br>
 - -lektorálás	3,5	17	59<br>
<br>
Minõség garanciái	6	8	48<br>
<br>
A súlyszámmal szorzott értékelési pontszámok összegei ajánlattevõnként	479<br>
<br>
<br>
Az összegezésben a minõség garanciái bírálati részszempont pontszámainak indokai a következõk voltak: "A minõség garanciái értékelésénél döntõ szempont volt az a tény, hogy az OFFI akkreditált ISO minõsítési rendszerrel rendelkezik. Továbbá az OFFI ajánlatában volt található a legtöbb minõsített, feljogosított fordító. Végezetül a bizottság úgy értékelte, hogy a fordítási munka technikai támogatottsága a munka minõségének egy jelentõs tényezõje. A fent felsoroltakat az OFFI pályázatánál a bizottság kellõ súllyal figyelembe is vette."<br>
Kérelmezõ 2002. március 27-én nyújtott be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson módosított és pontosított. Kérte, hogy a Döntõbizottság állapítsa meg a jogsértést, semmisítse meg az eljárást lezáró döntést, kötelezze az ajánlatkérõt új eljárás lefolytatására, a költségek viselésére. Kérelme indokául elõadta, hogy az ajánlatkérõ értékelését vitatja, amellyel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és az 59. § (1) bekezdését. Elõadta, hogy a negyedik bírálati részszempont, a minõség garanciái esetében az ajánlatkérõ nem határozta meg elõre, hogy mit fog értékelni, majd az értékelés során figyelembe vette a nyertes ajánlattevõ esetében az ISO minõségbiztosítási rendszer meglétét, holott ezt ennél a részszempontnál nem lehetett volna értékelni, mivel nincs összefüggésben a minõséggel. A tanúsítást a nyertes a közbeszerzési eljárás idõszakában szerezte meg, ajánlata módosításában ez nem szerepelt.<br>
Sérelmezte, hogy az ajánlatkérõ értékelte ennél a részszempontnál a fordítási munka technikai támogatottságát, valamint a minõsített, feljogosított fordítók számát, és ezeket a tényezõket egyoldalúan csak a nyertes javára vette figyelembe. Megítélése szerint ezt már nem lehetett volna értékelni, mivel a második szakaszba jutott ajánlattevõk mûszakilag alkalmasak. Neki sok pozitív fordítási referenciája van, ezt is figyelembe vehette volna az ajánlatkérõ.<br>
Vitatta e részszempont értékelését azért is, mert az ajánlatkérõ nem vette figyelembe azt a tényt, hogy az õ ajánlati ára, ami a legalacsonyabb, még a lektorálást is tartalmazza, és külön díjazás nélkül glosszáriumot is az ajánlatkérõ rendelkezésére bocsát, amit a nyertes ajánlattevõ nem vállalt. Ezeket a vállalásait a minõség garanciái részszempontnál kellett volna értékelnie az ajánlatkérõnek.<br>
Az ajánlatkérõ indokainak ismeretében megítélése szerint a minõség garanciái bírálati részszempont pontszámai nem tükrözik az ajánlatokban lévõ különbségeket sem, sérelmesnek tartja, hogy csak 11 pontot kapott erre a részszempontra.<br>
Vitatta a teljesítési határidõk bírálati részszempont értékelését is, mivel nem közölte elõre az ajánlatkérõ, hogy e részszempont esetében két alszempontot fog figyelembe venni, külön a fordítás és külön a lektorálás határidejét. A kiosztott pontszámokat nem vitatta.<br>
Megítélése szerint nem a Kbt. elõírásainak megfelelõen alkalmazta az értékelés során az ajánlatkérõ az elõnyben részesítés egyes szabályait. Az utolsó részszempont pontozása elõtt az õ ajánlatuk volt a kedvezõbb, tehát az ajánlatok nem voltak egyenértékûek. A Kbt. alapján pedig csak egyenértékû ajánlatok esetében lehet elõnyben részesíteni azt, aki rendelkezik minõségbiztosítási rendszerrel. Azt azonban nem vette figyelembe az értékelés során, így nem alkalmazott elõnyben részesítést az ajánlatkérõ, hogy az õ ajánlatuk alacsonyabb ellenértéket tartalmazott, mint a nyertesé és a legnagyobb súlyszámú részszempontra is magasabb értékelési pontszámot kaptak.<br>
A jogsértésrõl történõ tudomásra jutás idõpontjaként 2002. március 12-ét jelölte meg, amikor megkapta az ajánlatkérõtõl az összegezést. Ez tartalmazta ugyanis a pontszámok szöveges indokolását, az eredményhirdetéskor csak a pontszámok és nyertes, valamint a többi ajánlattevõ sorrendje kerültek ismertetésre.<br>
Ajánlatkérõ észrevételeiben kérte a kérelem elutasítását elkésettség, illetve alaptalanság címén.<br>
Az elkésettséget a következõkre alapította: az eljárás eredményét 2002. március 5-én hirdették ki, a kérelmezõ képviselõje azon részt vett. Ott ismertették a pontszámokat, részszempontonként és ajánlattevõnként, indokolták a pontszámokat, felolvasták a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerinti táblázatba foglalt adatokat, köztük kitértek a minõség garanciái részszempontra is.<br>
A vélelmezett jogsértõ esemény 2002. március 5-én történt, ehhez az idõponthoz képest 2002. március 20-án lejárt a kérelem benyújtására nyitva álló tizenöt napos jogvesztõ határidõ, amit a kérelmezõ nem is menthet ki. Az eredményhirdetésen a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerinti adatokat kell ismertetni, ha ez nem történt meg, akkor ez ellen tizenöt napon belül lehet jogorvoslati kérelmet elõterjeszteni, de kérelmezõ határidõben ezzel kapcsolatban nem nyújtott be kérelmet. Ennek hiányában beáll az a törvényi vélelem, hogy az eredményhirdetés jogszerû volt, ellenbizonyításnak nincs helye. Ennek következtében pedig nem hivatkozhat arra a kérelmezõ, hogy a jogorvoslati kérelmet erre tekintettel nyújtotta be elkésetten. Az összegezést határidõben megküldték, ezt a kérelmezõ sem kifogásolta.<br>
Elkésett azért is a kérelem, mert a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése megsértése körében arra hivatkozik, hogy az ajánlatokat nem az ajánlati felhívásban foglalt elbírálási szempontoknak megfelelõen értékelték, ezen szempontokat viszont már a felhívásban meghatározták, köztük a minõség garanciáit is, további részletezés nélkül. Ezt a kérelmezõ határidõben nem kifogásolta, holott arról már az eredményhirdetés elõtt két hónappal tudott.<br>
Alaptalan is a kérelem az alábbiak szerint. A lektorálás és a fordítás ára külön került értékelésre, így azt többletvállalásként értékelni nem lehetett, mivel a lektorálás díját a fordítás díjába beépíteni nem kellett, kérelmezõ sem eszerint adta meg -ajánlatát. A minõség garanciái bírálati részszempont értékelésével kapcsolatban elõadta, hogy a fordítások minõségét az átlátható, nyomon követhetõ, elemeiben kontrollálhatóan egymásra épített munkafolyamat, amelynek részét képezi a lektorálás is - garantálja. A nyertes ajánlatában egyértelmûen bemutatta a minõség garanciái körében a feladatellátás szervezési folyamatábráját. E folyamat része a nyelvi és szakmai lektorálás is. Részletesen ismertette a munkaszervezést, kitérve az állandó minõség-ellenõrzésre, annak módszereire, amely formailag a minõségbiztosítási rendszerben testesül meg. Ez alapján kapott lényegesen több pontot a nyertes a kérelmezõnél.<br>
Egyéb érdekeltként a nyertes ajánlattevõ elõadta, hogy ajánlatuk tartalmazta, hogy az ISO minõségbiztosítási rendszer auditálása megtörtént, az eljárás során pedig becsatolták a tanúsítványt, amely szerint a tanúsítás dátuma 2002. január 28., a kiállítás idõpontja pedig 2002. február 18. Elõadta, hogy az eredményhirdetéskor a táblázatba foglalt pontszámok kerültek ismertetésre, azok szöveges indokolása nem, viszont lehetett kérdezni az ajánlatkérõtõl.<br>
A Döntõbizottság megállapította, hogy a kérelem alaptalan.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság nem fogadta el az ajánlatkérõ álláspontját, miszerint a kérelmezõ elkésetten nyújtotta be a jogorvoslati kérelmét.<br>
A kérelmezõ és az OFFI képviselõjének egybehangzó nyilatkozata alapján megállapítást nyert, hogy 2002. március 5-én az ajánlatkérõ csak a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerinti táblázat adatait, azaz ajánlattevõnként a részszempontok pontszámait, azok összegét ismertette. Az kétségtelen, hogy a kérelmezõ ezáltal az eredményhirdetésen tudomást szerzett arról, hogy nem õ lett az eljárás nyertese, azonban csak a 2002. március 11-én összeállított összegezésbõl ismerte meg a pontszámok indokolását, a vitatott negyedik bírálati részszempont esetében az ajánlatok értékelt tartalmi elemeit, azaz azt, hogy az ajánlatkérõ hogyan értékelte az ajánlatokat. Ezen adatok olyan többletinformációt jelentettek a pontszámokhoz és a közbeszerzési eljárás során tudomására jutott adatokhoz képest a kérelmezõ számára, amelyek ismeretében jutott arra az álláspontra, hogy az ajánlatkérõ jogsértést követett el. A Döntõbizottság ennek alapján azt állapította meg, hogy a kérelmezõ 2002. március 12-én az összegezésbõl szerzett tudomást az ajánlatkérõ által elkövetett, a jogorvoslati kérelemben megjelölt - vélt - jogsértésekrõl. Kérelmezõ nem az ajánlati felhívás elõírásait, hanem az ajánlatkérõ értékelését vitatja, így nem helytálló ajánlatkérõnek az az álláspontja, miszerint az ajánlati felhívás megküldésétõl kellene számítania a kérelem benyújtására nyitva álló jogvesztõ határidõt.<br>
A Döntõbizottság álláspontja szerint az elkésettség vizsgálata szempontjából nincs jelentõsége annak, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése megsértése miatt nem kezdeményezett a kérelmezõ jogorvoslati eljárást. Nincs ugyanis jogi alapja annak az ajánlatkérõi álláspontnak, miszerint ennek következtében törvényi vélelem állna be a tekintetben, hogy az eredményhirdetés jogszerû volt. Nem volt tehát eljárásjogi akadálya annak, hogy az eredményhirdetéskor elhangzottakra vonatkozóan bizonyítást folytasson le a Döntõbizottság a jogorvoslati eljárás során annak megállapítása érdekében, hogy akkor a kérelmezõ milyen tényeket ismert meg.<br>
A fentiek alapján a Döntõbizottság érdemben vizsgálta a kérelmezõ jogorvoslati kérelmét.<br>
Kérelmezõ vitatta az ajánlatkérõ értékelését abból a szempontból, hogy a Kbt.-nek az elõnyben részesítésre vonatkozó egyes rendelkezéseit nem megfelelõen alkalmazta, valamint a teljesítési határidõk és a minõség garanciái bírálati részszempont értékelése jogsértõ volt. A jogsértõ értékelés a Kbt. 59. § (1) bekezdésének megsértéséhez vezetett.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2) (3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4) (5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(7) bekezdése szerint ha több ajánlatnak azonos a (6) bekezdés szerint kiszámított összpontszáma, és azok közül a 35. § (1) bekezdésére vagy az 59. § (4) (5) bekezdésére tekintettel az ajánlatkérõ nem köteles valamelyiket elõnyben részesíteni, az eljárás nyertese az alacsonyabb ellenértéket tartalmazó ajánlat, azonos ellenérték esetén pedig az az ajánlat, amely a nem egyenlõ értékelési pontszámot kapott részszempontok közül a legmagasabb súlyszámú részszempontra nagyobb értékelési pontszámot kapott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) (3) bekezdése alapján a Kbt. 59. § (2) (6) bekezdésében meghatározott elõnyben részesítési szabályokat csak az árubeszerzés és az építési beruházás esetében lehet és kell alkalmazni. Jelen esetben a közbeszerzési eljárás szolgáltatás beszerzésére irányult, így a Kbt. 59. § (2) (6) bekezdéseit és az ezekkel összefüggõ, a Kbt. 55. § (6) (7) bekezdésében foglalt rendelkezéseket nem lehetett alkalmazni jelen közbeszerzési eljárásban.<br>
Rámutat a Döntõbizottság arra, hogy amennyiben helye van - az árubeszerzés és építési beruházás esetében - a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(5) bekezdése és a Kbt. 55. § (7) bekezdése alkalmazásának, arra csak valamennyi részszempont értékelését, pontszámának kiosztását és az ajánlatok összpontszámának megállapítását követõen kerülhet sor, ha vannak olyan ajánlatok, amelyeknek az összpontszáma azonos.<br>
Az összegezés alapján megállapítást nyert, hogy az ajánlatkérõ az értékelés során nem alkalmazta a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(5) bekezdését az ISO minõségbiztosítási rendszerrel kapcsolatban, hanem a minõség garanciái bírálati részszempont értékelése, pontszáma megállapítása során vette figyelembe a nyertes ajánlattevõ esetében az ISO minõségbiztosítási rendszer meglétét, továbbá a Döntõbizottság álláspontja szerint az ajánlatkérõnek nem kellett alkalmaznia a Kbt. 55. § (7) bekezdésében foglaltakat sem a jelen eljárásban, így nem sértette meg az elõnyben részesítés fenti szabályait.<br>
A minõség garanciái részszempont értékelésének vizsgálata körébe tartozik az, hogy ennél a bírálati részszempontnál az ajánlatkérõ értékelhette-e a minõségbiztosítási rendszer meglétét, illetve azt megfelelõen tette-e.<br>
Vitatta a kérelmezõ a teljesítési határidõk részszempont-értékelését, mivel az ajánlati felhívásban nem szerepelt az, hogy két alszempontot, a fordítás és a lektorálás határidejét külön fogja értékelni. Nem vitatta viszont a kiosztott pontszámokat ezen részszempont esetében.<br>
A teljesítési határidõk részszempont-értékelésével kapcsolatban a Döntõbizottság a következõket állapította meg.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2001. </a>december 31-ig hatályos, a jelen közbeszerzési eljárás során alkalmazandó rendelkezései alapján határozta meg az ajánlati felhívásban, illetve a dokumentációban az értékeléssel kapcsolatos elõírásokat, azaz a felhívás tartalmazta a bírálati részszempontokat, a súlyszámokat, a részszempontonként adható pontszámok alsó és felsõ határát. E meghatározáson kívül további tájékoztatást nem adott az ajánlatkérõ, az értékelés módszerét elõre nem határozta meg. Az ajánlatkérõnek azt az eljárását nem minõsítette a Döntõbizottság jogsértõnek, hogy a teljesítési határidõk részszempontot további két alszempontra bontotta, tekintettel arra, hogy az értékelés módszerét elõre nem kellett megadnia az ajánlatkérõnek, ezek az alszempontok a részszempont tartalmi körébe tartozóak, és az értékelésbe az ajánlatok e részszemponttal összefüggõ tartalmi elemeit bevonta az ajánlatkérõ. A fentiek alapján nem jogsértõ e részszempont értékelése.<br>
Vitatta a kérelmezõ a minõség garanciái részszempont értékelését.<br>
Az ajánlatkérõ az ajánlati felhívásban, illetve a dokumentációban e részszempont értékelésével kapcsolatban - az elõzõ részszemponthoz hasonlóan - a súlyszám, a részszempontonként adható pontszámok alsó és felsõ határa meghatározásán kívül további tájékoztatást nem adott, az értékelendõ tartalmi elemeket és az értékelés módszerét elõre nem határozta meg. Rábízta az ajánlattevõkre azt, hogy e részszemponttal kapcsolatban milyen vállalásokat tesznek.<br>
A Döntõbizottságnak azt kellett vizsgálnia, hogy az ajánlatok e részszempontnál értékelt tartalmi elemei összefüggésben vannak-e a részszempont elnevezésével, az ajánlatkérõ a pontszámokat helyesen állapította-e meg.<br>
A Döntõbizottság álláspontja szerint az ISO minõségbiztosítási rendszer megléte és a minõsített fordítói állomány, a fordítási munka technikai támogatottsága - a közbeszerzés tárgyára is figyelemmel - a minõség biztosítékának tekinthetõ, ezért ennél a részszempontnál értékelhetõ. A Döntõbizottság megjegyzi, hogy ezek a tényezõk az ajánlatkérõ részérõl a részvételi szakaszban alkalmatlansági szempontként nem is kerültek meghatározásra, de a <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2001. </a>december 31-ig hatályos rendelkezései alapján ez nem is volt elõírás.<br>
A nyertes OFFI ajánlata tartalmazza azt, hogy az ISO-tanúsítás várható idõpontja 2002. január 22 23. A tanúsítás meg is történt még az utolsó ajánlatmódosítási lehetõség lejárta elõtt, 2002. január 28-án, szerepel továbbá az ajánlatában az EU szakértõi névjegyzékbe történõ bejegyzés dokumentuma. Részletes ismertetést tartalmaz ajánlata a minõségi garanciák biztosítására a szervezés, az ellenõrzés módszerei, a háttéranyagok, segédeszközök tekintetében. Ez összességében alaposabb és meggyõzõbb, mint a kérelmezõé, akinek ajánlata 6 7. oldala tartalmazza a minõség garanciáival kapcsolatos elképzeléseket, vállalásokat, de kissé általánosabb jelleggel, mint ahogyan az az OFFI ajánlatában szerepelt, továbbá általa sem vitatottan nem rendelkezik bármiféle minõségtanúsítási rendszerrel. A Döntõbizottság álláspontja szerint a nyertes 20 pontjával szemben a kérelmezõ 11 pontja tükrözi a minõségi garanciák biztosításának különbségeit.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontjában meghatározott jogkövetkezményt alkalmazta, az eljárás során felmerült költségekrõl a Kbt. 88. § (1) bekezdés h) pontjára figyelemmel a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 10.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>