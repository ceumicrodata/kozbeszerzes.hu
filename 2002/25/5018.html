<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5018)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.197/16/2002.<br>
<br>
Tárgy: az Intercontact Budapest Kft. jogorvoslati kérelme az Igazságügyi Minisztérium közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Intercontact Budapest Kft. (1065 Budapest, Bajcsy-Zs. út 27., képviseli: dr. Derbák Attila ügyvéd, 1113 Budapest, Bertalan Lajos u. 13., a továbbiakban: kérelmezõ) jogorvoslati kérelmét, melyet az Igazságügyi Minisztérium (1055 Budapest, Kossuth L. tér 4., képviseli: dr. Fecskovics Erzsébet ügyvéd, 1023 Budapest, Zsigmond tér 10., a továbbiakban: ajánlatkérõ) "európai közösségi joganyag magyar nyelvre fordítása, valamint európai bírósági határozatok magyar nyelvre fordítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. február 6-án megjelent 6. számában tett közzé ajánlati felhívást nyílt eljárás megindítására.<br>
A közbeszerzési eljárás lebonyolítója az Apex MM Tanácsadó, Szolgáltató és Kereskedõ Kft. volt.<br>
Ajánlatkérõ az ajánlati felhívás 3. a) pontjában a beszerzés tárgyát és mennyiségét az alábbiak szerint határozta meg: európai közösségi joganyag magyar nyelvre fordítása, valamint európai bírósági határozatok magyar nyelvre fordítása. A beszerzés mennyisége 30 000 lefordított oldal. A beszerzés tárgyának részletes ismertetését a dokumentáció tartalmazza.<br>
Az ajánlatkérõ a megadott mennyiségtõl a szerzõdéskötés során felfelé legfeljebb 40%-kal eltérhet.<br>
Az ajánlati felhívás 11. a) pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket.<br>
Ajánlatkérõ a mûszaki alkalmasság igazolására a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b) és c) pontjaiban leírt igazolási módokat írta elõ az alábbiak szerint:<br>
a) eredeti vagy hiteles másolatú a Kbt.-ben kötelezõen elõírtakon túl a referenciaszemély nevét, telefonszámát, a fordított anyag jellegét és terjedelmét, valamint a teljesítés minõségét bemutató, a szerzõdést kötõ másik fél által kiállított referencialevél;<br>
b) a mûszaki, technikai felszereltség bemutatása. A bemutatásnak ki kell terjednie legalább a 11. b) pontban, e tárgykörben meghatározott szempontokra;<br>
c) a teljesítésbe bevonni kívánt szakemberek bemutatása.<br>
A bemutatásnak ki kell terjednie legalább a 11. b) pontban,<br>
e tárgykörben meghatározott szempontokra.<br>
Az ajánlati felhívás 11. b) pontja tartalmazta az ajánlattevõknek a szerzõdés teljesítésére alkalmatlanná minõsítés szempontjait oly módon, hogy meghatározott olyan szempontokat, amelyek az ajánlattevõkre és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozókra valamennyi ajánlattevõre és alvállalkozóra külön-külön, továbbá olyan szempontokat, amelyek valamennyi ajánlattevõre külön-külön, illetve olyanokat, amelyek az ajánlattevõkre és a Kbt. 43. § (2) bekezdés b) pont szerinti alvállalkozóra együttesen vonatkoznak.<br>
Ez utóbbi körben a szerzõdés teljesítésére alkalmatlannak minõsül, ha<br>
- együttesen nem tudják a közösségi joganyag magyar nyelvre fordítása tekintetében a mezõgazdaság területét legalább 6, a közlekedés, valamint a letelepedés szabadsága, szolgáltatásnyújtás szabadsága (ideértve a pénzügyi szolgáltatásokat) területeket egyenként legalább 5-5, a statisztika, továbbá a versenypolitika, valamint a szellemi alkotások joga területeket egyenként legalább 2-2, a többi, a dokumentációban meghatározott szakterületet pedig legalább 3-3, az adott szakterületet jól ismerõ, angol nyelvbõl államilag elismert, "C" típusú felsõfokú vagy azzal egyenértékû nyelvvizsgával rendelkezõ, valamint az Európai Unió legalább egy másik hivatalos nyelvébõl államilag elismert "C" típusú, legalább középfokú vagy azzal egyenértékû nyelvvizsgával rendelkezõ, továbbá az Európai Unióval kapcsolatos szövegek fordításában gyakorlatot szerzett, felsõfokú végzettségû fordítóval lefedni. Egy fordító kizárólag egy szakterületnél adható meg,<br>
- együttesen nem rendelkeznek az európai bírósági határozatok fordítása tekintetében legalább 5 fõ, jogi végzettségû, francia nyelvbõl államilag elismert "C" típusú felsõfokú vagy azzal egyenértékû nyelvvizsgával rendelkezõ, az európai jogot jól ismerõ fordítóval,<br>
- együttesen nem rendelkeznek legalább 1 fõ, középfokú informatikai végzettségû szerkesztõvel.<br>
Az egyéb információk között a 16. pontban ajánlatkérõ a 16.3. pontban elõírta, hogy az ajánlatban meg kell jelölni a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti adatokat, valamint a 16.9. pontban elõírta, hogy ajánlatkérõ a közbeszerzési eljárásban hiánypótlási lehetõséget biztosít. Hiánypótlás elrendelése esetén a Közbeszerzések Tanácsa 3/2001. (K. É. 15.) ajánlása szerint jár el.<br>
Ajánlatkérõ ajánlati dokumentációt is készített, melynek 3. pontja a feladat elvégzéséhez szükséges személyi feltételeket részletezte. E körben a 3.2.1. pontban ajánlatkérõ elõírta, hogy a beszerzés tárgyaként meghatározott fordítási munka teljes körû koordinációja elvégzéséhez szükségszerû egy projektvezetõ kijelölése. E körben ajánlatkérõ többek között elõírta, hogy a projektvezetõ tartja a kapcsolatot az ajánlatkérõvel a szerzõdés idõtartama alatt, a projektvezetõ fordítóként nem jelölhetõ meg. A projektvezetõvel szembeni elvárás a felsõfokú végzettség, legalább 5 év fordítási környezetben szerzett tapasztalat és legalább 2 év fordítási gyakorlat. E követelményeknek való megfelelést az ajánlatban önéletrajzzal kell alátámasztani. Az önéletrajzhoz csatolni kell a felsõfokú végzettséget is igazoló oklevél másolatát.<br>
Ajánlatkérõ a 3.2.2. pontban határozta meg a fordítókkal szembeni elvárásait. E körben megismételte az ajánlati felhívás 11. b) pontjában fentebb idézetteket, amelyeket az alábbiakkal egészített ki: a fordító akkor tekinthetõ a szakterületet jól ismerõnek, ha önéletrajzában egyértelmûen hivatkozással megjelöli az adott szakterületen végzett fordításait, vagy az önéletrajzban megjelölt tanulmányai vagy munkatapasztalatai ilyen irányú ismereteit egyértelmûen alátámasztja.<br>
Az államilag elismert "C" típusú angol és francia felsõfokú vagy középfokú nyelvvizsga alatt ajánlatkérõ az idegen nyelvtudást igazoló, államilag elismert nyelvvizsgáztatás rendjérõl és nyelvvizsga-bizonyítványokról szóló 71/1998. (IV. 8.) Korm. rendelet értelmében államilag elismert nyelvvizsgának minõsülõ vagy honosított nyelvvizsgákat értette. Azzal egyenértékûnek tekintette a Nyelvvizsgát Akkreditáló Testület által meghatározott megfelelõségi táblázatban "C" típusú felsõfokú vagy középfokú nyelvvizsgáknak megfeleltetett nemzetközi nyelvvizsgákat. A megfelelõségi táblázatokat ajánlatkérõ a dokumentáció 4. pontjában taxatíve felsorolással megadta. A nyelvvizsga-bizonyítványok másolatát az önéletrajzhoz csatolni kellett. Ugyanúgy csatolni kellett a felsõfokú végzettséget igazoló diploma másolatát is. Hasonló elõírást tett ajánlatkérõ az európai bírósági határozatok fordítása tekintetében is.<br>
Ajánlatkérõ az ajánlatokat a legalacsonyabb ellenszolgáltatás elve alapján kívánta elbírálni.<br>
Az ajánlattételi határidõre 2002. március 19-re ajánlatot nyújtott be a FORDuna Fordító Kft., a Multi-Lingua Kft. és kérelmezõ.<br>
Ajánlatkérõ ezt követõen az ajánlatokat megvizsgálta, és 2002. március 27-én hiánypótlási felhívást tett közzé az alábbiak szerint:<br>
FORDuna Fordító Kft.<br>
<br>
1. Az ajánlat 101. oldalán csatolt önéletrajz az ajánlat eredeti példányában is egyszerû másolat. Az önéletrajzot egy eredeti példányban kell benyújtani.<br>
<br>
2. Az ajánlat 174. oldalán önéletrajzzal bemutatott személy nyelv- és szakismeretét a nyelvvizsga-bizonyítványokkal/oklevelekkel kell alátámasztani, s az önéletrajzban ki kell térni az EU-val kapcsolatos szövegek fordításában szerzett gyakorlat bemutatására is. A kiegészített önéletrajzot egy eredeti, a nyelvvizsga-bizonyítványokat/okleveleket egy másolati példányban kell benyújtani.<br>
<br>
3. Az ajánlat 186. oldalán önéletrajzzal bemutatott személy "statisztika szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.<br>
<br>
4. Az ajánlat 203. oldalán önéletrajzzal bemutatott személyre vonatkozó 205. oldalon csatolt igazolást kibocsátójának bélyegzõjével ellátottan egy másolati példányban kell pótolni.<br>
<br>
5. Az ajánlat 209. oldalán önéletrajzzal bemutatott személy angol felsõfokú nyelvismeretét nyelvvizsga-bizonyítvány/oklevél másolat benyújtásával kell alátámasztani.<br>
<br>
6. Az ajánlat 284. oldalán önéletrajzzal bemutatott személyre vonatkozó 286. oldalon csatolt igazolást kibocsátójának bélyegzõjével ellátottan egy másolati példányban kell pótolni.<br>
<br>
7. Az ajánlat 366. oldalán önéletrajzzal bemutatott személyre vonatkozó 367. oldalon csatolt igazolványmásolatnak tartalmaznia kell a "kiállító szakigazgatási szerv megnevezését" és az aláírás mellett a bélyegzõlenyomatot. A másolatot ennek megfelelõen kell benyújtani.<br>
<br>
8. Az ajánlat 425. oldalán csatolt önéletrajz az ajánlat eredeti példányában is egyszerû másolat. Az önéletrajzot egy eredeti példányban kell benyújtani.<br>
MultiLingua Kft.<br>
<br>
1. Az ajánlat 177. oldalán önéletrajzzal bemutatott személy angol felsõfokú nyelvismeretét nyelvvizsga-bizonyítvány/oklevélmásolat benyújtásával kell alátámasztani. (az UCLES Cambridge-CAE: "C" nem felel meg a magyar "Felsõfok C" típusú nyelvvizsgának).<br>
<br>
2. Az ajánlat 182. oldalán önéletrajzzal bemutatott személy önéletrajzában ki kell térni az EU-val kapcsolatos szövegek fordításában szerzett gyakorlat bemutatására is. A kiegészített önéletrajzot egy eredeti példányban kell benyújtani.<br>
<br>
3. Az ajánlat 258. oldalán önéletrajzzal bemutatott személy "statisztika szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.<br>
<br>
4. Az ajánlat 266. oldalán önéletrajzzal bemutatott személy "statisztika szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.<br>
<br>
5. Az ajánlat 296. oldalán önéletrajzzal bemutatott személy önéletrajzában ki kell térni az EU-val kapcsolatos szövegek fordításában szerzett gyakorlat bemutatására is. A kiegészített önéletrajzot egy eredeti példányban kell benyújtani.<br>
<br>
6. Az ajánlat 301. oldalán önéletrajzzal bemutatott személy "versenypolitika szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.<br>
<br>
7. Az ajánlat 366. oldalán önéletrajzzal bemutatott személy "külkapcsolatok szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.<br>
<br>
8. Az ajánlat 463. oldalán önéletrajzzal bemutatott személy "regionális politika, strukturális eszközök koordinációja szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.<br>
<br>
9. Az ajánlat 485. oldalán önéletrajzzal bemutatott személy "tudomány, információs technológia, oktatás, kultúra, audiovizuális politika szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.<br>
<br>
10. Az ajánlat 489. oldalán önéletrajzzal bemutatott személy "tudomány, információs technológia, oktatás, kultúra, audiovizuális politika szakterület" ismeretét alá kell támasztani az adott szakterületen végzett fordítások, tanulmányok vagy munkatapasztalatok bemutatásával. A kiegészített önéletrajzot egy eredeti példányban kell benyújtani.<br>
Kérelmezõ is kapott hiánypótlásra felhívást, mert az elkülönített állami pénzalapok tekintetében becsatolt igazolása nem volt megfelelõ, továbbá az ajánlatot tartalmazó csomagoláson az elõírtakkal szemben nem szerepelt a neve és címe.<br>
Az ajánlattevõk a hiánypótlási kötelezettségüknek eleget tettek, ennek alapján ajánlatkérõ megállapította, hogy az ajánlatok érvényesek és ezt követõen 2002. április 9-i eredményhirdetésen a FORDuna Kft.-t hirdette ki nyertesnek, az ezt követõ második legjobb ajánlat a Multi-Lingua Kft. ajánlata lett.<br>
Kérelmezõ 2002. április 11-én terjesztett be jogorvoslati kérelmet, melyben kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedésként a szerzõdéskötés megtiltását, ajánlatkérõ kötelezését a felmerült költségek viselésére, ajánlatkérõ felhívását a Kbt. szabályainak megfelelõ betartására.<br>
Indoklásként elõadta, hogy álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését tekintettel arra, hogy olyan esetekben biztosított hiánypótlásra lehetõséget, amelyet a törvény kizár. Álláspontja szerint a FORDuna Kft. esetében a hiánypótlások túlnyomó része tartalmi hiánynak minõsül, amely hiánypótlás keretében nem pótolható. A 7. pont körében a hiánypótlás keretében becsatolt igazolás nem felel meg az ajánlatkérõ által megkövetelt nyelvvizsga-igazolásnak, hiszen a kerületi tanácsok által kiadott szakfordítói igazolvány kiállításához a tényleges nyelvismeretet nem kellett dokumentálni. A Multi-Lingua Kft. esetében pedig valamennyi esetben olyan hiánypótlásra történt felhívás, amely tartalmi hiányosság körébe esik, tehát hiánypótlás keretében nem orvosolható. Kérelmezõ hivatkozott e körben a Döntõbizottság D.494/2001. számú határozatában foglaltakra is.<br>
Ajánlatkérõ magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, az ajánlatokat érvénytelennek kellett volna tekintetnie és az eljárás további szakaszából ki kellett volna zárnia.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Indoklásként elõadta, hogy a Kbt. nem definiálja a formai és tartalmi jellegû hiány fogalmát. Sem a Kbt., sem a Döntõbizottság vonatkozó joggyakorlata szerint a hiány ilyen módon történõ kategorizálása irreleváns. Ajánlatkérõ a hiánypótlás elrendelésénél a KT 3/2001. (K. É. 15. sz.) ajánlása szerint járt el, az ajánlás 1. a) pontja tartalmazza "a Kbt. 44. § (1)-(2) bekezdése kapcsán a "nem az elõírásoknak megfelelõ tartalommal csatolt alkalmassági igazolások"-at is.<br>
Ajánlatkérõ a hiánypótlás biztosításának elrendelésére vonatkozó döntése meghozatalakor a helyes jogszabályi értelmezés érdekében figyelembe vette a Döntõbizottság aktuális határozathozatali gyakorlatát is. E szerint formai hiányosságnak minõsül valamennyi olyan hiányosság, amely az ajánlat tartalmára nincs befolyással és az ajánlatkérõ az ajánlati felhívásban elõírt és ezen szakasz keretében annak hiánypótlására sor kerülhet. Ajánlatkérõ álláspontja szerint a jogorvoslati kérelemmel érintett eljárásban biztosított hiánypótlás mindegyike olyan hiányosságra vonatkozott, amely az ajánlat tartalmára nincs befolyással, így a hivatkozott határozat szerint ugyanolyan formai hiányosságnak minõsül, mint a csomagolásról lefelejtett cégnév, vagy akár az ajánlatból nyilvánvalóan megállapítható módon nem a valós jogi helyzetet tükrözõ nyilatkozat, tehát pótoltatható.<br>
A FORDuna Kft. esetében két olyan a Budapesti Gazdasági Fõiskola által kibocsátott igazolás volt, amely a fõiskolán sikeresen letett a felsõfokú nyelvvizsgával egyenértékû vizsga tényét hivatott igazolni addig, amíg a nevezettek részére az oklevél átadásra kerül. A hiánypótlás idõpontjára a fõiskola már átadta az oklevelet mindkét fordító részére, így ezek másolatának becsatolásával megfelelõen igazolásra került az elõírt szintnek a 71/1998. (IV. 8.) Korm. rendelet alapján megfelelõ nyelvismeret. A továbbiakban a kérelmezõ által kifogásolt igazolvány tekintetében is hiánypótlásra került sor. Ez a hiánypótlás egy 1987. január 5-én kiadott angol, francia, német szakfordítói igazolványra vonatkozott, melynek benyújtott másolatán nem volt látható a kiállító szakigazgatási szerv megnevezése és az aláírás mellett a bélyegzõ lenyomata. Ez az igazolás pedig megfelel a vonatkozó jogszabályok szerint állami nyelvvizsga-bizonyítványnak.<br>
Ajánlatkérõ álláspontja szerint a Multi-Lingua Kft. hiánypótlásával kapcsolatosan is ez a helyzet.<br>
A FORDuna Kft. érdemi észrevételében az ajánlatkérõ döntésével egyetértett.<br>
A Döntõbizottság 2002. április 11-én ideiglenes intézkedésként a közbeszerzési eljárás felfüggesztésérõl határozott.<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A Döntõbizottság vizsgálta, hogy ajánlatkérõ hiánypótlás körében tett elõírása fenti jogszabály elõírásának megfelelt-e.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja körében írta elõ a teljesítésbe bevonni kívánt szakemberek bemutatását. A teljesítésbe bevonásra kerülõ szakembereknek önéletrajz formájában kellett ismertetni nyelvtudásukat, szakmai ismereteiket, az adott szakterületen végzett munkájukat. Az ajánlathoz csatolt önéletrajzok ezeknek a követelményeknek teljeskörûen nem feleltek meg, az önéletrajzokban csupán utalás történt arra, hogy az adott szakterületet ismerik, de nem részletezték az adott szakterületen végzett munkájukat.<br>
Ennek alapján a benyújtott önéletrajzok tartalmilag hiányosak voltak, nem feleltek meg maradéktalanul az ajánlati felhívás és dokumentáció elõírásának.<br>
A Kbt. fent idézett rendelkezése szerint hiánypótlás biztosítható a "44. és 46. § szerinti igazolás vagy nyilatkozat utólagos csatolására".<br>
E törvényi rendelkezésbõl következõen, amennyiben ajánlattevõ e körben valamely iratot nem csatol, mint jelen esetben például az önéletrajzot, úgy az hiánypótlás keretében pótoltatható.<br>
Jelen esetben az ajánlattevõ ugyan csatolta az elõírt önéletrajzot, annak tartalma azonban hiányos volt. Erre az esetre a jogszabály rendelkezést nem tartalmaz.<br>
A Döntõbizottság álláspontja azonban az, hogy nem kerülhet hátrányosabb helyzetbe az igazolást, nyilatkozatot tartalmilag hiányosan benyújtó ajánlattevõ, mint az, aki egyáltalán nem csatolja az elõírt igazolást, illetve nyilatkozatot, hiszen ez utóbbi körben a jogszabályi rendelkezés alapján egyértelmûen van helye hiánypótlásnak.<br>
A Döntõbizottság a fentiek alapján arra az álláspontra helyezkedett, hogy a nem megfelelõ tartalmú önéletrajzok hiánypótlás keretében történõ kiegészítése jogszerû volt.<br>
A kérelmezõ által hivatkozott D.494/2001. számú határozatban foglaltak jelen ügyre azért nem vonatkoztathatóak, mert ajánlatkérõ az adott ügyben az önéletrajzok csatolását a 13.1. egyéb információk körében, nem pedig a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a körében írta elõ.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése pedig a 44. és 46. § szerinti igazolás vagy nyilatkozat körében teszi lehetõvé a hiánypótlás biztosítását.<br>
Kérelmezõ álláspontja szerint a szakfordítói - Tanácsi Szakigazgatási Szerv által kiadott - igazolvány nem felel meg a felsõfokú "C" típusú állami nyelvvizsga-bizonyítványnak.<br>
A szakfordításról és tolmácsolásról szóló 24/1986. (VI. 26.) MT rendelet 4. § (1) bekezdése szerint a szakfordító, illetõleg tolmács szakképesítéssel rendelkezõ büntetlen elõéletû személy számára - kérelmére - az állandó lakhely szerint illetékes községi, városi, megyei jogú városi, fõvárosi kerületi jegyzõ szakfordítói, illetõleg tolmácsigazolványt ad ki. Az igazolványban fel kell tüntetni a szakfordító és a tolmács szakismeretére, valamint nyelvismeretére vonatkozó adatokat is.<br>
A fenti rendelet végrehajtásáról szóló 7/1986. (VI. 26.) IM rendelet 3. § (1) bekezdése szerint a kérelemhez mellékelni kell a szakképesítést igazoló bizonyítványt vagy annak hiteles másolatát.<br>
A (2) bekezdése szerint, aki a 24/1986. (VI. 26.) MT rendelet 7. § (5) bekezdése alapján szakképesítés nélkül is jogosult az igazolványra legalább ötéves szakfordító, illetõleg tolmácstevékenységet tanúsító igazolást köteles mellékelni.<br>
A 7. § (5) bekezdése szerint a rendelet hatálybalépésének idõpontjában szakfordító, illetõleg tolmácstevékenységet folytató szakfordító, illetõleg tolmácsvizsgával nem rendelkezõ személy köteles a rendeletben meghatározott képesítést 1988. december 31-ig megszerezni. Ez a rendelkezés nem vonatkozik arra az 50. életévét betöltött szakfordítóra, illetõleg tolmácsra, aki a rendelet hatálybalépését megelõzõen legalább öt éven át munkaviszonyban vagy munkaviszonyon kívül díjazás ellenében rendszeresen vagy hivatásszerûen szakfordító, illetõleg tolmácstevékenységet végzett. A jegyzõ e személyeknek a rendeletben meghatározott képesítés hiányában is kiadja a szakfordító, illetõleg a tolmácsigazolványt.<br>
Farkas Miklós (1927.) 1987. január 5-én kelt angol, francia, német szakfordítói igazolványt csatolt, melyen a kiállító szakigazgatási szerv megnevezése nem volt látható, a hiánypótlás keretében ennek pótlása megtörtént.<br>
A rendelkezésre álló igazolvány kiállításának alapjául szolgáló dokumentumokról a Döntõbizottság információval nem rendelkezik, de ez a körülmény relevanciával nem is bír, hiszen csak az vizsgálható érdemben, hogy az adott szakfordítói igazolvány megfelel-e a felsõfokú "C" típusú nyelvvizsgának.<br>
Az ajánlatkérõ által becsatolt jogszabályi hivatkozások pedig alátámasztják, hogy a szakfordítói igazolvány megfelel a felsõfokú állami "C" típusú nyelvvizsgának. Az idegen nyelvtudás igazolására rendszeresített állami nyelvvizsgáról szóló 3/1980. (X. 25.) MM rendelet melléklete tartalmazta azoknak az okiratoknak és vizsgáknak a listáját, amelyek az állami nyelvvizsgával, illetõleg nyelvvizsga-bizonyítvánnyal egyenértékûek, és ezek között szerepel a 7/1986. (VI. 26.) MM rendelet alapján szerzett szakfordítói képesítés is mint felsõfokú állami nyelvvizsgaként elismerhetõ okirat. Az idegen nyelvtudást igazoló államilag elismert nyelvvizsgáztatás rendjérõl és a nyelvvizsga-bizonyítványokról szóló 71/1998. (IV. 8.) Korm. rendelet 13. §-ának 4. bekezdése értelmében minden, a rendelet hatálybalépését megelõzõen kibocsátott állami nyelvvizsgának minõsülõ nyelvvizsga-bizonyítvány a továbbiakban is érvényes, és e rendelet alapján államilag elismert nyelvvizsgának minõsül a bizonyítványban meghatározott fokozat szerint.<br>
A Döntõbizottság a fentiek alapján megállapította, hogy ajánlatkérõ a közbeszerzési eljárás során jogsértést nem követett el.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította, és a h) pont alapján rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 21.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>