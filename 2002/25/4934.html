<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4934)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.167/24/2002.<br>
<br>
Tárgy: a Thorn Lighting Hungary Kft. jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Thorn Lighting Hungary Kft. (2045 Törökbálint, Tó Park, képviseli: dr. Borbíró István ügyvéd, 1054 Budapest, Alkotmány u. 31. IV/17., a továbbiakban: kérelmezõ) jogorvoslati kérelmének, amelyet a Magyar Turizmus Rt. (1054 Budapest, Kálmán Imre u. 2., képviseli: dr. Tasnádi Gábor ügyvéd, 1111 Budapest, Kende u. 18. VI. 18., a továbbiakban: ajánlatkérõ) "ötven mûemlék templom díszkivilágítása" tárgyú közbeszerzési eljárása ellen nyújtott be, részben helyt ad, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#48">Kbt.) 48. §</a> (1) bekezdése második fordulatát a 64. § (5) bekezdésére figyelemmel. Felhívja a Döntõbizottság az ajánlatkérõt arra, hogy a határozat kézhezvételétõl számított tizenöt napon belül egészítse ki a 2002. március 19-én kiadott ajánlati dokumentáció 2002. április 5-i módosítására vonatkozó döntését azzal, hogy új ajánlattételi határidõt állapítson meg - amely nem lehet tizenöt napnál rövidebb -, és errõl egyidejûleg, közvetlenül, írásban tájékoztassa a TUNGSRAM Schréder Rt.-t, a Lisys Fényrendszer Rt.-t és a kérelmezõt. Ezen túlmenõen a Döntõbizottság az ajánlatkérõnek az ajánlati dokumentáció 2002. április 5-i módosítását követõ valamennyi döntését megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki, Asztalos Zoltánnal szemben 100 000 Ft, azaz egyszázezer forint bírságot szab ki.<br>
A Döntõbizottság a jogorvoslati kérelmet ezt meghaladóan elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi a Döntõbizottság ajánlatkérõt és Asztalos Zoltánt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MÁK 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. február 27-én részvételi felhívást tett közzé hirdetmény közzétételével induló tárgyalásos gyorsított közbeszerzési eljárás lefolytatására a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja alapján.<br>
A részvételi felhívás 3. a) pontja szerint a beszerzés tárgya és mennyisége a következõ volt: a dokumentációban szereplõ 50 mûemlék templom díszkivilágítása (egyeztetések lebonyolítása, tervezés, kivitelezés, üzembe helyezés). A templomok száma &plusmn;20%-kal változhat.<br>
A meghívni kívánt ajánlattevõk keretszámát háromban határozta meg az ajánlatkérõ.<br>
A részvételi felhívás 8. pontja tartalmazta a résztvevõk pénzügyi, gazdasági és mûszaki alkalmassága igazolására kért adatokat és tényeket. Itt írta elõ az elsõ bekezdésben az ajánlatkérõ azt, hogy a részvételi jelentkezõnek és a közbeszerzés értékének 10%-át meghaladó mértékben igénybe venni kívánt alvállalkozónak a mûszaki alkalmassága igazolására csatolni kell a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján az elõzõ 3 év legjelentõsebb díszkivilágítás tárgyú szolgáltatásairól rövid ismertetést (legalább a megrendelõ, tárgy, ellenszolgáltatás nagyságrendje, teljesítési idõ megjelölésével).<br>
Elõírta továbbá a negyedik bekezdésben a 2000. évre vonatkozó mérleg és eredménykimutatás csatolását is.<br>
A részvételi felhívás 9. a) pontjában a részvételre jelentkezõk alkalmassága elbírálásának egyik szempontjaként szerepelt az elmúlt három évben díszkivilágítás tárgyában végzett munkák ismertetése.<br>
A 9. b) pontban az ajánlatkérõ a részvételre jelentkezõnek a szerzõdés teljesítésére alkalmatlanná minõsítésének szempontjait az alábbiak szerint határozta meg:<br>
Az ajánlatkérõ alkalmatlannak minõsíti a jelentkezõt, ha õ vagy a közbeszerzés értékének 10%-át meghaladó mértékben igénybe venni kívánt alvállalkozója közül egyikük sem rendelkezik referenciával az elmúlt 3 évben díszkivilágítás tárgyában, a teljesítésbe bevonni kívánt szakemberek nem rendelkeznek legalább hároméves gyakorlattal díszkivilágítás készítésében.<br>
A jelentkezõnek és a közbeszerzés értékének 10%-át meghaladó mértékben igénybe venni kívánt alvállalkozójának együttesen kell megfelelniük az alkalmassági követelményeknek. Ugyanez igaz arra az esetre is, ha több jelentkezõ közösen jelentkezik.<br>
A részvételi felhívás 13. pontjában, az egyéb információk között az ajánlatkérõ meghatározta az ajánlattételi határidõt is a következõk szerint: a részvételi jelentkezés eredményhirdetésének napját követõ elsõ naptól számított 10. nap 9 óra.<br>
A részvételi jelentkezési határidõben, 2002. március 11-ig kérelmezõn kívül a következõ jelentkezõk nyújtották be részvételi jelentkezésüket: FÕSZER-ELEKTROPROFIL Kft., TUNGSRAM-Schréder Rt., MOREX '93 Kft., VILL-KORR Bt., HELLUX HUNGÁRIA Kft., LISYS Fényrendszer Rt.<br>
Az ajánlatkérõ az elsõ szakasz eredményét 2002. március 19-én hirdette ki, és ezen a napon a kérelmezõn kívül a LISYS Fényrendszer Rt.-t és a TUNGSRAM-Schréder Rt.-t hívta fel ajánlattételre, az ajánlati felhívást és a dokumentációt is kiadta a részükre.<br>
Az ajánlatkérõ az ajánlati felhívás 6. a) pontjában az ajánlattételi határidõt a részvételi felhívásban foglaltak szerint határozta meg.<br>
A dokumentáció a szerzõdéses feltételeket, a beszerzés tárgyára vonatkozó követelményeket tartalmazta. A 2. oldala 6. és 7. bekezdésében a következõket írta elõ az ajánlatkérõ:<br>
"- A pályázatot csak a díszkivilágítási tervezési és kivitelezési munkára jogosult vállalatok adhatják be.<br>
- Referenciaként kell beadni az utolsó 3 év díszkivilágítási tervezési és kivitelezési munkáinak listáját, különös tekintettel a templomok világítására. A referenciában az egyes berendezéseknél meg kell adni a megbízás nettó értékét. Követelmény, hogy ajánlattevõ éves árbevételében a díszkivilágítási megbízás legalább évi 50 milliós nettó összeg legyen."<br>
A dokumentáció melléklete tartalmazta az 50 mûemlék templom felsorolását a régiók megnevezésével, valamint a helység és a templom megjelölésével.<br>
Ajánlati szakaszban kérdés merült fel arra vonatkozóan az ajánlattevõk részérõl, hagy 25 településen nem volt megjelölve az, hogy melyik templom díszkivilágítását kell megvalósítani, illetve a dokumentáció 2. oldala hatodik bekezdésével kapcsolatban arra vonatkozóan, hogy a tervezõi és kivitelezõi jogosultságot milyen módon milyen jogszabály alapján kell megállapítani.<br>
Az ajánlatkérõ 2002. március 22-i válaszlevelében tájékoztatta az ajánlattevõket arról, hogy a templomokról a pontosított leírást március 25-én fogja küldeni, illetve az ajánlattevõi kérdést megválaszolva ismertette, hogy díszkivilágítást milyen engedéllyel rendelkezõk tervezhetnek.<br>
Az ajánlatkérõ valamennyi ajánlattevõ részére 2002. március 26-án megküldte a templomok javított, majd 2002. március 27-én az ötven mûemlék templom végleges, pontosított listáját.<br>
A TUNGSRAM Schréder Rt. és a LISYS Fényrendszer Rt. jelezte, hogy a javított listában 28 olyan település van, amelyek az eredetiben nem szerepeltek, és ezért kérték az ajánlattételi határidõ meghosszabbítását. Az ajánlatkérõ az ajánlattételi határidõt az ajánlati felhívás szerinti 2002. március 29-rõl 2002. április 8-án 9 órára módosította. Errõl valamennyi ajánlattevõt 2002. március 26-án kelt levélben értesítette.<br>
Az ajánlattételi határidõben, 2002. április 8-ig a TUNGSRAM Schréder Rt. és a LISYS Fényrendszer Rt. tett ajánlatot. Ajánlatkérõ a tárgyalásokat lefolytatta és meghozta az eljárást lezáró döntését, 2002. április 25-én a LISYS Fényrendszer Rt.-t nyertes ajánlattevõként, míg a TUNGSRAM Schréder Rt.-t a nyertes ajánlatot követõ legkedvezõbb ajánlatot tevõként hirdette ki.<br>
Kérelmezõ 2002. április 3-án nyújtott be jogorvoslati kérelmet a Döntõbizottsághoz, amelyet 2002. április 11-én kiegészített. Kérte, hogy a Döntõbizottság állapítsa meg a jogsértést, kötelezze az ajánlatkérõt az eljárási díj és a költségek viselésére, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján hívja fel az ajánlatkérõt a Kbt. szabályainak megfelelõ eljárásra, ideiglenes intézkedésként a közbeszerzési eljárás felfüggesztését kérte.<br>
Elsõdlegesen azt sérelmezte, hogy az ajánlatkérõ a részvételi szakasz lezárását követõen az ajánlati dokumentáció 2. oldalán a 7. bekezdésben ismételten és újabb alkalmassági követelményt írt elõ, amelyet álláspontja szerint ebben a szakaszban már nem tehetett meg, és ilyen tartalmú feltételt ebben a közbeszerzési eljárásban egyébként sem lehet jogszerûen elõírni, mivel az ötvenmillió forintos nettó árbevétel kikötése nem indokolt, nincs összefüggésben a mûszaki alkalmassággal.<br>
Kiegészítõ kérelmében és a jogorvoslati eljárás során tartott tárgyaláson tett nyilatkozatában elõadta, hogy a jogorvoslati eljárás megindulását követõen az ajánlatkérõ a dokumentáció 2. oldalának 6. és 7. bekezdését törölte, errõl 2002. április 5-én telefaxon értesítette, amely szerint ezek az elõírások tévedésbõl kerültek a dokumentációba. Az értesítés kézhezvétele után kérte az ajánlatkérõt, hogy az õ számára az ajánlattételi határidõt 2002. április 29-ig hosszabbítsa meg, azonban ezt az ajánlatkérõ elutasította. Ezt jogsértõnek tartja. Álláspontja szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(5) bekezdésére tekintettel a Kbt. 48. § (1) bekezdését, mivel a hivatkozott két bekezdésnek a dokumentációból való törlésével módosította a dokumentációt, ezen elõírások elhagyásával vált õ alkalmassá az ajánlat benyújtására. A módosítás április 5-i, pénteki és az április 8-i, hétfõi ajánlattételi határidõ között rendelkezésre álló idõ már nem volt elegendõ az ajánlat elkészítéséhez, amelynek az elõkészítéséhez ugyan hozzákezdett, de a sérelmezett elõírásra tekintettel az ajánlatát nem dolgozta ki, nem készítette el. Azáltal, hogy az ajánlatkérõ a dokumentáció módosítását követõen nem hosszabbította meg az ajánlattételi határidõt, megsértette a Kbt. 24. § (2) bekezdését is.<br>
Ajánlatkérõ észrevételében és a jogorvoslati eljárás során tartott tárgyaláson tett nyilatkozatában kérte a kérelem elutasítását alaptalanság címén.<br>
Elõadta, hogy a két szakaszból álló eljárás második szakaszában nem állt szándékában alkalmatlansági szempontot elõírni, az errõl való tudomást szerzést - a jogorvoslati eljárás megindításáról szóló értesítés kézhezvételét - követõen azonnal értesítette az ajánlattevõket a két bekezdés törlésérõl: Sajnálatosnak tartotta, hogy a kérelmezõ nem élt azzal a lehetõséggel, hogy tájékoztatást kérjen az ajánlatkérõtõl a közbeszerzési eljárás során, hanem helyette jogorvoslati eljárást kezdeményezett. A kérelmezõ eljárása rosszhiszemû, azt sugallja, hogy nem volt képes az ajánlatát határidõben elkészíteni, és ezzel az eljárással próbálta meg a határidõt meghosszabbítani. Ezt igazolják a kérelmezõ azon - ellentmondásos - nyilatkozatai is, amelyek szerint a két vitatott bekezdés törléséig nem is foglalkozott az ajánlat kidolgozásával, illetve elkezdte azt, de nem készítette el az ajánlatát, és 20 nappal kérte meghosszabbítani a határidõt. Miután kérelmezõnek a határidõre vonatkozó kérését nem teljesítették, kérelmezõ nem nyújtott be ajánlatot. Hivatkozott arra az ajánlatkérõ, hogy a két bekezdés törlése nem minõsül a dokumentáció olyan módosításának, ami miatt az ajánlattételi határidõt meg kellett volna hosszabbítani, mivel az alapfeltételek változatlanul maradtak. Hivatkozott arra is az ajánlatkérõ, hogy a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdése szerint csak egy alkalommal lehet az ajánlattételi határidõt meghosszabbítani. Egy alkalommal szakmai indokok alapján ezt megtették, többször erre nincs lehetõségük. Amennyiben ismét meghosszabbították volna a határidõt, a Kbt.-t sértették volna meg.<br>
A TUNGSRAM-Schréder Rt. észrevételében elõadta, hogy mivel a kérelmezõ ajánlata nem érkezett meg az ajánlattételi határidõre és az ajánlatok bontása megtörtént, ezáltal a két versenytárs ajánlati árai és egyéb feltételei ismertté váltak. Azzal, hogy nem adott be ajánlatot a kérelmezõ, kizárta magát a további részvételbõl.<br>
A LISYS Fényrendszer Rt. a jogorvoslati eljárás során tartott tárgyaláson tett észrevételében elõadta, hogy gyorsított közbeszerzési eljárásról van szó, 10 nap állt mindenkinek rendelkezésére az ajánlat elkészítésére. Ez egy nagy munka, felkészült, megfelelõ szakmai háttérrel rendelkezõ cégek képesek ilyen rövid idõ alatt ajánlatot tenni. Miután a beszerzés tárgya jelentõsen módosult az ajánlattételi szakaszban, indokolt volt az ajánlattételi határidõ meghosszabbítása. Azonban a kérelmezõ hozzá sem fogott az ajánlata elkészítéséhez, kérdést sem tett fel a sérelmezett elõírással kapcsolatban az ajánlatkérõnek, ezért nem volt indokolt újabb határidõ-hosszabbítás.<br>
A Döntõbizottság a 2002. április 29-én kelt D.167/18/2002. számú határozatában ideiglenes intézkedésként elrendelte a közbeszerzési eljárás felfüggesztését, illetve megtiltotta az eljárást lezáró szerzõdés megkötését.<br>
A Döntõbizottság megállapította, hogy a kérelem részben alapos.<br>
Alaptalan a kérelem az alábbiak szerint.<br>
A Döntõbizottság megállapította, hogy az ajánlatkérõ 2002. április 5-én valamennyi ajánlattevõt értesítette arról, hogy észlelték azt, miszerint két - a dokumentáció korábbi változatából származó - rendelkezés tévedésbõl került a dokumentációba. Tájékoztatta arról a döntésérõl is az ajánlatkérõ az ajánlattevõket, hogy a dokumentáció második oldalán a 6. és 7. bekezdésben ("A pályázatot csak a " és "Referenciaként be kell adni " kezdetû bekezdések) foglaltakat az ajánlattevõknek nem kell teljesíteniük, azokra vonatkozóan semmit nem kell beadniuk.<br>
Az ajánlatkérõ fenti döntésével módosította a kiadott ajánlati dokumentációját oly módon, hogy - általa is elismerten - törölte a fenti két bekezdést a dokumentációból.<br>
A fentiek alapján a Döntõbizottság megállapította, hogy az ajánlatkérõ megsemmisítette azt az elõírást (a dokumentáció második oldala 7. bekezdését), amelyet a kérelmezõ jogsértõnek tartott a jogorvoslati kérelmében, ennek következtében már nincs olyan - hatályban lévõ és a jogszerûség szempontjából vizsgálható - elõírása a dokumentációnak, amely a kérelem alapján vizsgálható. A kifogásolt elõírás megszûnése miatt a jogorvoslati kérelem megalapozatlan lett, akár jogsértõ volt a törölt elõírás, akár nem.<br>
A jogorvoslati kérelem alapos az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdése szerint az ajánlatkérõ az ajánlattételi határidõt - indokolt esetben - egy alkalommal meghosszabbíthatja. A határidõ meghosszabbítását az ajánlatkérõ az eredeti határidõ lejárta elõtt hirdetményben teszi közzé, melyben a határidõ meghosszabbításának indokát is meg kell jelölnie.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a hirdetmény közzétételével induló tárgyalásos eljárás két szakaszból álló közbeszerzési eljárás. A két szakaszból álló eljárások közös szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(5) bekezdése szerint a két szakaszból álló eljárásban az ajánlattételi határidõ meghosszabbítására a 47. §-ának (2)-(3) bekezdését, a közvetlenül megküldött ajánlati felhívás és az azzal kapcsolatosan kibocsátott dokumentáció módosítására a 48. §-ának (1) bekezdését kell alkalmazni azzal az eltéréssel, hogy hirdetmény közzététele helyett egyidejûleg, közvetlenül, írásban kell tájékoztatni az ajánlattevõket.<br>
A Döntõbizottságnak abban kellett állást foglalnia, hogy ajánlatkérõ 2002. április 5-i döntése jogsértõ volt-e akkor, amikor nem állapított meg új ajánlattételi határidõt arra tekintettel, hogy módosította az ajánlati dokumentációt.<br>
A Kbt. nem határozza meg az ajánlati felhívás, illetve dokumentáció módosításának fogalmát. A Döntõbizottság álláspontja szerint módosításnak minõsül a felhívás, a dokumentáció minden olyan megváltoztatása, amely tartalmában változtatja meg a felhívásban, a dokumentációban foglalt feltételeket.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1), illetve a 64. § (5) bekezdés alapján az ajánlati felhívás, illetve a dokumentáció bármilyen jellegû módosítása esetén alkalmazni kell az e bekezdésekben meghatározott jogkövetkezményeket, mivel nem tartalmaz arra vonatkozóan további elõírást a Kbt., hogy milyen jellegû módosításokhoz fûzi e jogkövetkezményeket. Így nincs jelentõsége annak, hogy a változtatás az ajánlati felhívás, a dokumentáció mely részeit érinti, illetve egyes feltételek szigorításával vagy kedvezõbbé tételével, az ajánlati felhívás, a dokumentáció kiegészítésével, vagy éppen azokból való törléssel történt-e, közömbös a változtatás oka, indoka is (elírás, jogsértés korrigálása stb.).<br>
A fentiekben kifejtettek alapján a Döntõbizottság szerint az ajánlatkérõ módosította a kiadott ajánlati dokumentációját, mivel abból - általa is jogsértõnek tartott - feltételeket törölt, ezáltal a dokumentációban meghatározott feltételeket tartalmukban változtatta meg. A fenti indokok alapján nem fogadta el a Döntõbizottság az ajánlatkérõnek azt az álláspontját, amely szerint az ajánlati dokumentáció 2. oldala hatodik és hetedik bekezdésének törlése nem tekinthetõ a dokumentáció olyan módosításának, amely alapján az ajánlattételi határidõt is módosítani kellett volna, mivel az alapfeltételek változatlanul maradtak.<br>
Hivatkozott az ajánlatkérõ arra is, hogy a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdésében foglalt elõírás sem tette lehetõvé azt, hogy meghosszabbítsa az ajánlattételi határidõt, mivel a közbeszerzési eljárás során egy alkalommal azt már megtette.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdésében szabályozott ajánlattételi határidõ meghosszabbítása és a Kbt. 48. § (1) bekezdésében szabályozott új ajánlattételi határidõ megállapítása két külön, össze nem keverhetõ jogintézmény, még ha mindkettõ alkalmazása azzal is jár, hogy késõbb kerül sor az ajánlatok benyújtására, bontására.<br>
Az ajánlattételi határidõ meghosszabbítását ugyan indokolnia kell az ajánlatkérõnek, de az elhatározásától függ, hogy él-e ezzel az egyszeri lehetõséggel az eljárása során. Ennek alkalmazása tehát nem kötelezõ, ez az ajánlatkérõ számára jelent egy lehetõséget arra, hogy ha úgy ítéli meg, hogy ez indokolt, késõbb kerüljön sor az ajánlatok bontására, mint ahogyan azt az ajánlati felhívásában elõírta. Ez az indok azonban nem lehet az ajánlati felhívás vagy a dokumentáció módosítása, mivel annak következményeire vonatkozóan a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése tartalmaz rendelkezést, meghatározva az új, "meghosszabbított" határidõ legrövidebb idõtartamát is.<br>
Az ajánlattételi határidõ meghosszabbításának lehetõségével szemben az új ajánlattételi határidõ megállapítása kötelezõ a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésében, illetve a 64. § (5) bekezdésében meghatározott esetekben. Az ajánlatkérõ számára ugyan szabadságot biztosít a Kbt. abban a tekintetben, hogy a kiadott ajánlati felhívást, illetve dokumentációt módosítja-e az ajánlattételi határidõ lejártáig, de amennyiben a módosítás mellett dönt, azzal egyidejûleg, annak következményeként a módosítás alkalmával új ajánlattételi határidõt kell megállapítania, és ez nem a saját elhatározásától vagy mérlegelésétõl függ. Ez a kötelezettség az ajánlattevõk számára garanciális jellegû, kógens elõírása a Kbt.-nek.<br>
A Kbt. nem határozza meg, nem korlátozza azt, hogy az ajánlattételi határidõ lejártáig hány alkalommal kerülhet sor az ajánlati felhívás, illetve a dokumentáció módosítására, ebbõl következõen tehát az ajánlatkérõ többször is élhet a módosítás lehetõségével, ebben is szabadságot biztosít az ajánlatkérõ számára a Kbt., azonban valamennyi módosítás esetében új ajánlattételi határidõt kell megállapítania.<br>
Ennek következtében nincs tehát összefüggés a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdésében és a Kbt. 48. § (1) bekezdésében foglalt szabályok között olyan értelemben, hogy az ajánlattételi határidõ meghosszabbítására vonatkozó rendelkezésre tekintettel csak egy alkalommal lehetne új ajánlattételi határidõt megállapítani.<br>
Ez az értelmezés ugyanis ellentétes a Kbt. elõírásaival, mivel kizárná azt, hogy az ajánlatkérõ többször módosíthassa az ajánlati felhívását, illetve a dokumentációját az ajánlattételi határidõ lejártáig annak ellenére, hogy a módosításra vonatkozóan ilyen kizáró, korlátozó rendelkezést a Kbt. nem tartalmaz. Annak, hogy ezzel a lehetõséggel az ajánlatkérõ visszaéljen a közbeszerezési eljárás során, a Kbt. alapelvei szabnak korlátot.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése alapján az új ajánlattételi határidõ tartama megállapításánál tekintettel kell lenni a Kbt. 47. § (1) bekezdésére. Az ajánlatkérõ azonban gyorsított eljárást indított, amelyre vonatkozóan a Kbt. speciális rendelkezéseket tartalmaz, többek között az ajánlattételi határidõ vonatkozásában. A Kbt. 72. § (2) bekezdése szerint a gyorsított eljárásban az ajánlattételi határidõ az ajánlati felhívástól számított tizenöt napnál rövidebb nem lehet. E rendelkezés alapján az új ajánlattételi határidõ jelen eljárásban sem lehet tizenöt napnál rövidebb.<br>
A fentiek alapján az ajánlatkérõnek a dokumentáció módosítására vonatkozó döntése jogsértõ, mivel ezzel egyidejûleg nem állapított meg új, a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(2) bekezdése szerinti ajánlattételi határidõt.<br>
Kérelmezõ kérte annak megállapítását is, hogy ajánlatkérõ azzal, hogy nem állapított meg új ajánlattételi határidõt, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében meghatározott azon alapelvet, amely szerint ajánlatkérõnek biztosítania kell az eljárás során az esélyegyenlõséget az ajánlattevõk számára.<br>
A Kbt. indokolása szerint az eljárási alapelvek szerepe kettõs. Egyrészt azok áthatják a közbeszerzési eljárás egész menetét, és az egyes részletszabályokban tételesen is megfogalmazódnak, illetve a konkrét normákat elvi háttérrel övezik.<br>
A Döntõbizottság megállapította, hogy az ajánlatkérõnek az a mulasztása, hogy nem tûzött ki új ajánlattételi határidõt, a Kbt. konkrét rendelkezésébe, nevezetesen a Kbt. 64. § (5) bekezdésére figyelemmel a Kbt. 48. § (1) bekezdés második fordulatába ütközött, ezért azt külön nem állapította meg, hogy ajánlatkérõ ezzel az eljárásával megsértette a Kbt. 24. § (2) bekezdése szerinti alapelvet is, hiszen ez az alapelv a fenti részletszabályokban tételesen is megfogalmazást nyert.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés b), c), d), és h) pontja szerinti, az alaptalan kérelemrész tekintetében a Kbt. 88. § (1) bekezdés a) pontja szerinti jogkövetkezményeket alkalmazta, valamint a Kbt. 88. § (1) bekezdés f) pontja alapján bírságot szabott ki.<br>
A Döntõbizottság csak úgy tudta reparálni az ajánlatkérõ által elkövetett jogsértést, hogy az ajánlatkérõt az ajánlati dokumentáció 2002. április 5-i módosítására vonatkozó döntése kiegészítésére kötelezte az új ajánlattételi határidõ megállapítása tekintetében, valamint e módosítást követõ valamennyi döntését megsemmisítette az eljárást lezáró döntésre kiterjedõen is.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársasság 2001-2002. évi költségvetésérõl szóló 2000. évi CXXXIIL törvény 59. § (2) bekezdése szerint a közbeszerzési jogorvoslati eljárásokban kiszabható bírság legalacsonyabb mértéke 2002. december 31-ig egymillió Ft, természetes személyek tekintetében százezer forint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
Annak ellenére, hogy a fenti jogkövetkezmények alkalmazásával az ajánlatkérõ által elkövetett jogsértés orvosolható volt, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a Döntõbizottságnak bírságot kellett kiszabnia a jogsértés megállapítására tekintettel mind az ajánlatkérõvel, mind a jogsértésért felelõs természetes személlyel szemben.<br>
Az ajánlatkérõ nyilatkozata szerint a jogsértõ döntésért Asztalos Zoltán, a Magyar Turizmus Rt. információs és informatikai igazgatója a felelõs, ezért a Döntõbizottság vele szemben mint a jogsértésért felelõs személlyel szemben is bírságot szabott ki.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, és a kiszabható legalacsonyabb összegû bírság alkalmazását tartotta indokoltnak az ajánlatkérõvel és a jogsértésért felelõs természetes személlyel szemben is. A bírságok mértékének megállapításánál tekintettel volt arra a Döntõbizottság, hogy ugyan az ajánlatkérõ súlyos jogsértést követett el, azonban a Döntõbizottság ideiglenes intézkedése következtében az ajánlatkérõ a közbeszerzési eljárást lezáró szerzõdést nem kötötte meg, így a fenti jogkövetkezmények alkalmazásával a jogsértés orvosolható volt.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A kérelmezõ kérte az általa lerótt 150 000 Ft igazgatási szolgáltatási díj megtéríttetését, más költségigénye a jogorvoslati eljárással kapcsolatban nem merült fel: Tekintettel arra, hogy a Döntõbizottság megállapította, hogy az ajánlatkérõ jogsértést követett el, az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 10.<br>
<br>
Dr. Bankó Ágnes s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>