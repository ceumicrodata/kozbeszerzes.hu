<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4922)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.175/11/2002.<br>
<br>
Tárgy: a Deloitte & Touche Rt. jogorvoslati kérelme az FM SAPARD Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Lõcsei Éva ügyvéd (1111 Budapest, Budafoki út 14.) által képviselt Deloitte & Touche Üzletviteli és Vezetési Tanácsadó Rt. (1051 Budapest, Nádor u. 21., továbbiakban: kérelmezõ) jogorvoslati kérelmét - melyet a dr. Bán Béla ügyvéd (1145 Budapest Stefánia út 18.) által képviselt Földmûvelésügyi és Vidékfejlesztési Minisztérium SAPARD Hivatal (1054 Budapest, Alkotmány u. 29., továbbiakban: ajánlatkérõ) a SAPARD Hivatal európai uniós akkreditációra való felkészülés keretében 2002. pénzügyi évben a hivatal belsõ ellenõrzési szervezet tevékenységének segítése tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. február 20-án megjelent számában a rendelkezõ részben megjelölt beszerzésre. A beszerzés tárgyát képezõ szolgáltatásra vonatkozó elvárását a 3. a) pontban határozta meg a következõk szerint:<br>
- a dokumentumok elkészítésében való részvétel és azok EU-elõírásoknak megfelelõ véglegesítése, az eredményes akkreditációban való sikeres közremûködés,<br>
- a hivatal felkészültségének értékelése,<br>
- közremûködés az értékeléssel összefüggõ jelentés elkészítésében,<br>
- segítségnyújtás a hivatal mûködési, eljárási folyamatainak kidolgozásában, különös tekintettel a belsõ ellenõrzés dokumentumai és eljárási gyakorlati véglegesítésében való közremûködésre,<br>
- az EU-ajánlások és a nemzeti szabványok érvényesítése,<br>
- az akkreditációt követõen a SAPARD Hivatal gyakorlati tevékenységének támogatása.<br>
Az ajánlatok elbírálására az összességében legelõnyösebb ajánlatelbírálási szempontot választotta, melyet 0-20-ig terjedõ pontszámozással, a 40-es súlyszámú az "akkreditációra való felkészülés támogatása" és a szintén 40-es súlyszámú a "pályázati munkával kapcsolatos tevékenység segítése, különös tekintettel az EU-követelmények érvényesülésére", valamint a 20-as súlyszámú díjazási igény elbírálási részszempontok alapján kívánt kiválasztani. Az értékelés módját illetõen közölte, hogy az ajánlatok közül a legjobb tartalmi elemre maximális, a legkedvezõtlenebb tartalmi elemre minimális pontszámot ad, a köztes tartalmi elemek a megfelelõségük szerinti pontot kapják.<br>
Az ajánlattételi határidõre, április 2-re a kérelmezõ, az Ernst & Young Kft. és az Arthur Andersen Kft. nyújtott be ajánlatot. Az ajánlatok bontásáról készült jegyzõkönyvben rögzítést nyert, hogy a kérelmezõ 54 000 000 Ft + áfa, az Arthur Andersen Kft. 36 000 000 Ft + áfa, az Ernst & Young Kft. - a 25%-os árengedménnyel - 14 317 830 Ft + áfa ellenszolgáltatásért vállalta a beszerzés tárgya szerinti szolgáltatás elvégzését.<br>
Ajánlatkérõ az április 4-én tartott eredményhirdetésen az Ernst & Young Kft. ajánlatát hirdette ki nyertesnek, vele a szerzõdést megkötötte.<br>
Kérelmezõ április 8-án jogorvoslati kérelmet terjesztett elõ a Döntõbizottsághoz.<br>
Sérelmezte, hogy ajánlatkérõ kifejezett kérdésére sem közölte az eredményhirdetésen jelen lévõ ajánlattevõkkel, hogy a nyertes milyen munkamennyiségre adta meg az ajánlata szerinti egyösszegû árat, ezt az adatot ajánlatkérõ az ajánlatok bontása során sem ismertette.<br>
Sérelmezte az ajánlatok értékelését is. Álláspontja szerint nem volt következetes ajánlatkérõ pontozása, mert részére a maximális 20 pontot adta az ajánlat szakmai tartalmára, viszont az ezen szakmai tartalmú munkavégzéssel arányos díj igényét minimális pontszámmal értékelte.<br>
Kifogásolta, hogy ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján járt el, miután nem kért a nyertes ajánlattevõtõl írásbeli magyarázatot ajánlati árának a többi ajánlati árhoz képest kirívóan alacsony mértéke indokára nézve.<br>
Ajánlatkérõ kérte a jogorvoslati kérelem elutasítását.<br>
Elõadta, a kiírásban nem írta elõ a feladat elvégzésére fordítandó órák számának megadását, ezért nem kifogásolható, hogy a nyertes azt nem határozta meg, hanem átalányáron vállalta a tevékenység ellátását.<br>
Elõadta továbbá, hogy a felhívás szövegébõl megállapíthatóan nem azt várta el az ajánlattevõtõl, hogy helyette elvégezze az akkreditációra való felkészüléssel járó munkát, hanem azt, hogy abban közremûködjön, támogassa, segítse, szakmai ajánlásokkal lássa el. Ezért a nyertes ajánlata felelt meg leginkább az elvárásának. A nyertes ajánlat szerinti közremûködõ jellegû tevékenységért járó díjazás mértéke reális összegû volt, nem volt kirívóan alacsony.<br>
A kérelmezõ ajánlata értékelésével kapcsolatban közölte, hogy az elsõ két részszempontból arra azért adott maximális pontszámot, mert kérelmezõ az ajánlata szerinti konstrukció szerinti feladatokat pontosan, szakszerûen határozta meg. A díjazás részszempontból a nyertes 20 pontjához képest azért kapott 7 pontot, mert a nyertes által kért díjazás háromszorosáért vállalta a beszerzés tárgya szerinti szolgáltatás elvégzését.<br>
A nyertes ajánlattevõ észrevételében szintén kérte a jogorvoslati kérelem elutasítását, lényegében az ajánlatkérõ által elõadott indokok alapján. Közölte, hogy a dokumentációban kiderült, hogy ajánlatkérõnél az akkreditációra való felkészülés már megkezdõdött, így az ajánlattevõ feladata nem a teljes felkészítés, hanem a már elért készültségi fok továbbfejlesztése volt.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban foglalt tartalmi és formai követelményeknek megfelelõen kell ajánlatát elkészítenie.<br>
A tartalmi elõírások között elsõdleges a beszerzés tárgyának meghatározása. Ennek alapján dönthetõ el, hogy a feladat meghatározást illetõen a nyertes, vagy a kérelmezõ ajánlata felelt meg inkább az ajánlatkérõ elvárásának. Ezen megfeleléstõl függ a nyertes ajánlati árának realitása és az ajánlatok értékelésének helytállósága.<br>
A beszerzés tárgyának részletezésébõl egyértelmûen kiderül, hogy ajánlatkérõ nem az akkreditációra való felkészüléshez szükséges tevékenység helyette való elvégzését várta el az ajánlattevõtõl, hanem ebben a munkában való közremûködést, a munkája értékelését, segítségnyújtást, az EU-ajánlások követése biztosítását, azaz ajánlatkérõ gyakorlati tevékenységének támogatását. Az ajánlatoknak ezen ajánlatkérõi elváráshoz kellett igazodniuk úgy a feladatok meghatározását, mint a díjazás mértékét illetõen.<br>
A Döntõbizottság ajánlatkérõvel egyezõen úgy ítélte meg, hogy a nyertes ajánlat tartalma felelt meg a kiírásban rögzített ajánlatkérõi igénynek.<br>
Az akkreditációs munkával járó felkészülésben való segítõ közremûködés nem jár annyi munkaidõ-ráfordítással, mint az eljárási folyamatok kidolgozása, a belsõ ellenõrzés dokumentumainak elkészítése stb. Ebbõl következik, hogy a nyertes által ajánlott díj arányos a munkaráfordítással, arra nézve tehát nem kellett ajánlatkérõnek írásban magyarázatot kérnie. A magyarázatkérés mellõzése által ajánlatkérõ nem követett el jogsértést.<br>
A Döntõbizottság ezért a jogorvoslati kérelmet ebben a részében elutasította.<br>
A kérelmezõ az elsõ két részszempontból nem vitatta ajánlatkérõ értékelését, azt elfogadta. Az értékelést azért nem tartotta helytállónak, mert álláspontja szerint ajánlatkérõ alacsony pontszámot adott a harmadik részszempontra - a díjazás mértékére -, ahhoz képest, hogy ajánlata tartalmát a maximum pontszámmal értékelte. A szakmai tartalom pedig vélekedése szerint szorosan összefügg a díjazással.<br>
A Döntõbizottság megvizsgálta kérelmezõ ajánlatának a harmadik részszempontból való értékelését. Megállapította, hogy kérelmezõ a nyertes ajánlattevõnél háromszor magasabb díjazásért vállalta a beszerzés tárgya szerinti tevékenység végzését, így ajánlatkérõ helytállóan adott a nyertes részére 20 pontot, a kérelmezõ részére pedig az annak kb. harmadát kitevõ 7 pontot. Ajánlatkérõ számára a kérelmezõ által ajánlott szakmai tartalomból csak annyi értékelhetõ, amennyi a nyertes által ajánlott, azaz a felhívásban ajánlatkérõ igényeként meghatározott szakmai tartalomból.<br>
A Döntõbizottság megállapította, hogy ajánlatkérõ értékelése a kérelmezõ által kifogásolt körben nem volt jogsértõ, ezért a jogorvoslati kérelmet ebben a részében elutasította.<br>
Kérelmezõ kifogásolta, hogy ajánlatkérõ nem ismertette sem az ajánlatok bontásakor, sem az eredményhirdetés során azt, hogy a nyertes milyen munkamennyiségre vetítette az ajánlata szerinti szolgáltatási díjat.<br>
A Döntõbizottság helyt adott ajánlatkérõ érvelésének, miszerint nem írta elõ a szolgáltatás elvégzéséhez szükséges munkamennyiség megadását, így azt nem kellett az ajánlattevõnek meghatároznia. A nyertes átalányáras vállalást tett, azaz vállalta a feladat elvégzését függetlenül attól, hogy arra szakemberei mennyi munkaórát fognak fordítani. A munkamennyiségre nézve tehát nem volt olyan adat, amit ismertethetett volna.<br>
A Döntõbizottság ezen túlmenõen rámutat arra, hogy a Kbt.-nek sem a bontási eljárás, sem az eredményhirdetést szabályozó rendelkezései nem írják elõ ajánlatkérõ részére ezen adat ismertetésének kötelezettségét.<br>
A Döntõbizottság megállapította, hogy ajánlatkérõ nem követett el jogsértést a nyertes ajánlat szerinti munkamennyiség ismertetése mellõzése által, ezért a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2002. május 10.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>