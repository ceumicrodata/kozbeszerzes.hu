<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (4936)
</b></h2><FONT size=3><i><u></i></u><br>
Kf.III.37.593/2001/4.<br>
<br>
A Magyar Köztársaság Legfelsõbb Bírósága a dr. Árva Katalin ügyvéd (1062 Budapest, Andrássy út 113.) által képviselt Alterra Bau Mérnök Iroda Kft. (2105 Budapest, Ihász u. 21/A.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt a Fõvárosi Bíróságon 3.K.35.613/2000. számon megindított perében - amely perbe az alperes pernyertessége érdekében a dr. Németh László jogtanácsos által képviselt Alterra Építõipari Kft. (1102 Budapest, Sibrik M. u. 30.) beavatkozott - a Fõvárosi Bíróság 2001. április 26. napján kelt 3.K.35.613/2000/4. számú ítélete ellen a felperes részérõl 5. sorszámon benyújtott fellebbezés folytán a 2002. év március hó 26. napján megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét megváltoztatja, az alperes D.363/7/2000. számú határozatát ugyancsak megváltoztatja, és az alaptalan kérelmet elutasítja.<br>
Kötelezi az alperest és az alperesi beavatkozót, hogy egyetemlegesen fizessenek meg a felperesnek 15 napon belül 10 000 (tízezer) Ft együttes elsõ- és másodfokú eljárási perköltséget.<br>
A kereseti és fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
A Budafok-Tétény Városüzemeltetési Kht. a Közbeszerzési Értesítõ 2000. június 21-én megjelent 25. számában ajánlati felhívást tett közzé nyílt eljárás megindítására 1 db TÁT típusú átemelõ vagy annak mûszaki paramétereit kielégítõ átemelõtelep építése tárgyában. Az ajánlatkérõ alternatív megoldásként az eltérõ típusú átemelõtelep építésére vonatkozó ajánlatot is elfogadhatónak tartja, ebben az esetben a leendõ üzemeltetõ Fõvárosi Csatornázási Mûvek írásbeli nyilatkozatát kell becsatolnia az ajánlattevõnek arról, hogy a megépült átemelõt üzemeltetésre átveszi.<br>
A pályázatra négy ajánlattevõ nyújtott be ajánlatot, a felperes képviselõje jegyzõkönyvben rögzítetten kérte annak megvizsgálását, hogy az ajánlattevõk rendelkeznek-e szabadalmi engedéllyel a TÁT típusú átemelõvel kapcsolatosan, illetõleg az alternatív ajánlat esetén a Fõvárosi Csatornázási Mûvek nyilatkozatát benyújtották-e.<br>
Az alperesi beavatkozó jogorvoslati kérelmet nyújtott be, melyben kérte a felperes eltiltását a közbeszerzési eljárásban való részvételtõl, illetõleg, hogy az alperes állapítsa meg a felperes terhére a jogszabálysértést, és bírságot szabjon ki.<br>
Az alperes 2000. szeptember 12-én kelt D.363/7/2000. számú határozatában megállapította, hogy a felperes megsértette az 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdésében megfogalmazott, a verseny tisztaságának alapelvét, megsértette az esélyegyenlõség alapelvét is, a jogsértés megállapítása mellett 2 000 000 Ft pénzbírsággal sújtotta a felperest.<br>
A felperes keresetet nyújtott be az alperesi határozat felülvizsgálata, hatályon kívül helyezése érdekében. Álláspontja szerint a közbeszerzési eljárásban az ajánlatok bontásakor elhangzottak nem voltak alkalmasak az ajánlatkérõ befolyásolására, így a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésének sérelme sem történt meg.<br>
A Fõvárosi Bíróság a felperes keresetét nem találta alaposnak, ezért azt ítéletével elutasította. Megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(1) bekezdése szerint a verseny tisztaságát, illetõleg az esélyegyenlõséget az ajánlatkérõ köteles biztosítani, az ajánlattevõ pedig tiszteletben tartani. A felperes kérdésfeltevése alkalmas lehetett az ajánlatkérõ befolyásolására.<br>
A felperes fellebbezést nyújtott be az elsõfokú bíróság ítélete ellen. Fellebbezésében az elsõfokú bíróság ítéletének megváltoztatását és a keresetének helyt adó döntést kért.<br>
A fellebbezõ álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban három érdekcsoport, az ajánlatkérõk, az ajánlattevõk és a köz érdekeinek összhangját kell megteremteni. A felperes oldalán nincsenek olyan eszközök, amelyekkel elérhetné, hogy valamely elõre meg nem határozott feltétel utóbb érvényességi feltétellé váljon. Az alperes feltételezésre alapozottan állapította meg, hogy a felperes nyilatkozata befolyásolhatta az ajánlatkérõt az ajánlatok elbírálása során. A Kbt. nem tiltja, hogy az ajánlattevõk kérdéseket intézhessenek az ajánlatkérõhöz. Az ilyen kérdésekre az ajánlattevõ belátásának megfelelõen vagy válaszol, vagy nem.<br>
Az alperes a fellebbezésre elõterjesztett ellenkérelmében az elsõfokú bíróság jogszerû ítéletének helybenhagyását kérte. Álláspontja szerint az eljárási alapelveket a közbeszerzési eljárás egész tartama alatt meg kell valósítani. Jelen esetben az alperes verseny tisztaságára vonatkozó alapelvi rendelkezése megsértését rótta a felperes terhére. A felperes által sem vitatottan a bontási eljáráson kérte az ajánlatkérõtõl annak megvizsgálását, hogy az ajánlattevõk rendelkeznek-e szabadalmi engedéllyel. Ennek becsatolását sem az ajánlati felhívás, sem a dokumentáció nem tartalmazta követelményként. Ez a felperesi magatartás a verseny tisztaságát sértette.<br>
A fellebbezés alapos.<br>
Az irányadó tényállásból a Legfelsõbb Bíróság megállapította, hogy az alperes és az elsõfokú bíróság az esélyegyenlõség és a verseny tisztasága alapelvének sérelmét arra a felperesi magatartásra alapította, amely szerint a bontási eljárás során a felperes olyan kérdést tett fel, amely alkalmas az ajánlatkérõ befolyására, mégpedig az érvényesség és érvénytelenség vizsgálata körében. E kérdés arra vonatkozott, hogy a felperes javasolta annak megvizsgálását, hogy az ajánlattevõk rendelkeznek-e szabadalmi engedéllyel, illetve az alternatív ajánlati terv a Fõvárosi Csatornázási Mûvek Rt. engedélyével bír-e.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát a törvényben meghatározottak szerint úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. A Legfelsõbb Bíróság az irányadó tényállásból azt állapította meg, hogy az ajánlattevõ a Kbt. 33. § (1) bekezdésének megfelelt. A Kbt. 43. §-a az ajánlattevõ kötelezettségeként megállapítja az ajánlati felhívásban, illetve dokumentációban meghatározott tartalmi és formai követelményeknek megfelelõ ajánlat elkészítését. Az ajánlatnak - a törvény rendelkezése szerint - tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. A 44. § (8) bekezdése szerint az ajánlatkérõ az ajánlatok felbontását követõen az ajánlattevõnek a szerzõdés teljesítésére való alkalmasságáról vagy alkalmatlanságáról meggyõzõdhet, és ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetve dokumentációban meghatározott feltételeket. A perbeli adatok szerint a felperes a ajánlati határidõ letelte után a beérkezett ajánlatok bontásakor tette fel az alperes által vizsgálat alá vont kérdést, így az nem volt alkalmas az ajánlati felhívás esetleges módosítására. Az ajánlatkérõnek a felhívásnak, illetõleg a dokumentációnak megfelelõen az elõre megadott értékelési szempontok alapján kellett a közbeszerzési pályázaton résztvevõk minõsítését elvégeznie.<br>
A Legfelsõbb Bíróság álláspontja szerint a felperes által feltett kérdés nem volt arra alkalmas, hogy befolyásolja az ajánlatkérõt döntése során, így nem sértette meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében meghatározott esélyegyenlõség és verseny tisztaságának szabályait sem.<br>
A fent kifejtettek alapján a Legfelsõbb Bíróság a fellebbezési eljárás során megállapította, hogy az alperes határozata és az elsõfokú bíróság ítélete nem megalapozott, ezért a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése, valamint a Pp. 339. § (2) bekezdése q) pontja alapján biztosított jogkörében az elsõfokú bíróság ítéletét és az alperes határozatát megváltoztatta, és az alaptalan kérelmet elutasította.<br>
Az alperes és a beavatkozó perköltségviselése a Pp. 78. § (1) bekezdésén, valamint a Pp. 83. § (1) bekezdésén alapszik. Az alperes az illetékekrõl szóló 1990. évi XCIII. törvény 5. §-a alapján teljes személyes illetékmentességben részesül, ezért a kereseti és fellebbezési illetéket az állam viseli.<br>
<br>
Budapest, 2002. március 26.<br>
<br>
Dr. Kozma György s. k.,	Dr. Madarász Gabriella s. k.,<br>
tanácselnök	elõadó bíró<br>
<br>
Dr. Kárpáti Zoltán s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>