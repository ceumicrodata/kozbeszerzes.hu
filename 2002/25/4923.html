<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4923)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.188/13/2002.<br>
<br>
Tárgy: dr. Kardkovács Kolos és Nováczky László közös, valamint dr. Varga Zs. András és dr. Berczi Norbert a Közbeszerzések Tanácsa tagjai által hivatalból kezdeményezett jogorvoslati eljárás az Onkológiai Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Országos Onkológiai Intézet (1122 Budapest, Ráth György u. 7-9., képviseli: dr. Keszthelyi Oszkár ügyvéd, 1054 Budapest, Vadász u. 42., a továbbiakban: ajánlatkérõ) "27-féle diagnosztikum, illetve reagens beszerzése" tárgyú közbeszerzési eljárása ellen dr. Kardkovács Kolos (Gazdasági Minisztérium, 1051 Budapest, Honvéd u. 13-15.) a Közbeszerzések Tanácsa tagja (a továbbiakban: KT-tag) és Nováczky László fõcsoportfõnök (Közlekedési és Vízügyi Minisztérium, 1077 Budapest, Dob u. 75-81.) KT-tag együttes indítványa, valamint dr. Varga Zs. András Legfõbb Ügyész helyettese (Legfõbb Ügyészség, 1372 Budapest, Pf. 438.) KT-tag önálló és dr. Berczi Norbert helyettes államtitkár (FVM, 1055 Budapest, Kossuth tér 11.) KT-tag önálló indítványa alapján hivatalból kezdeményezett jogorvoslati eljárásokat, melyeket a Döntõbizottság egyesített, megszünteti.<br>
A jogorvoslati eljárás során felmerült költségeit az ajánlatkérõ maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. március 27-én ajánlati felhívást tett közzé a Közbeszerzési Értesítõ 13. számában nyílt eljárás megindítására (1854/2002) a rendelkezõ részben írt tárgyban:<br>
A felhívás 13. a) pontja szerint ajánlatkérõ az összességében legelõnyösebb ajánlat szempontja alapján kívánta a nyertest kiválasztani.<br>
A 13. b) pont tartalmazta az összességében legelõnyösebb ajánlat megítélésére szolgáló pontozási rendszert az alábbiak szerint:<br>
részszempontok	súlyszámok<br>
- felhasználói igényeknek való minõségi megfelelõség	5<br>
 - ajánlati ár	4<br>
- 15 napnál hosszabb fizetési határidõ vállalása	2<br>
Ugyanezen pont c) alpontjában ajánlatkérõ meghatározta az elbírálás tematikus menetét és módszerét is.<br>
Az ajánlati felhívás szerint az ajánlattételi határidõ 2002. május 7.<br>
A Közbeszerzések Tanácsa tagjai közül dr. Kardkovács Kolos és Nováczky László fõcsoportfõnök együttes indítványt terjesztett elõ a hivatalból történõ eljárás lefolytatására 2002. április 10-én, míg dr. Varga Zs. András a Legfõbb Ügyész helyettese, valamint dr. Berczy Norbert helyettes államtitkár, mindketten KT-tagok, 2002. április 18-án külön-külön önálló indítványban kezdeményezték a Döntõbizottság hivatalból való eljárását.<br>
Az indítványozók egybehangzó álláspontja szerint ajánlatkérõ ajánlati felhívásának 13. b) pontja, mely az összességében legelõnyösebb ajánlat megítélésének szempontjait tartalmazta jogsértõ. Álláspontjuk szerint az elsõ részszempont meghatározása, nevezetesen a felhasználói igényeknek való minõségi megfelelõség nem felel meg a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (4) bekezdés c) pontjában írtaknak. E rendelkezés azt tartalmazza, hogy az ajánlati felhívásban feltüntetett részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk.<br>
A Döntõbizottság az indítványok alapján megindított jogorvoslati eljárásokat a D.188/2002. sz. ügyirathoz egyesítette, miután ajánlatkérõ részére megküldte az eljárás megkezdésekor a tanácstagok beadványait.<br>
Ajánlatkérõ elsõ lépésként megküldte a Döntõbizottság részére a közbeszerzési eljárása során a jogorvoslati eljárás megindításáig keletkezett iratokat, majd írásos észrevételében úgy nyilatkozott, hogy a részszempontok megfogalmazásánál egyáltalán nem a szubjektív elbírálás célja vezette. Azt is nyilatkozta, hogy az elsõ részszempont megfogalmazásánál a korábbi, hasonló tárgyú közbeszerzési pályázatainak és a Közbeszerzési Értesítõben megjelent hasonló tárgyú pályázatok megfogalmazásait vette alapul.<br>
Elõadta azt is nyilatkozatában, hogy másképp értelmezhetõek a közbeszerzési szabályok az egzakt adatokkal jól körülhatárolható mûszaki kérdésekben, és másképp olyan körülmények között (mint pl. az orvosi szakmai feltételrendszer), amelynél az adott eszköz, anyag használhatósága vagy eljárás hatékonysága nem feltétlenül az adott mûszaki paraméterektõl, hanem szubjektív tapasztalatok objektivitásra törekvõ szakmai megítélésétõl függ.<br>
Álláspontja szerint az orvosi szakma gondossági felelõsségi mércéjének ehhez igazodó változékonysága, az orvosszakmai gyakorlat folyamatos és gyors változása mind olyan tényezõk, amelyek általában teszik nehezen kezelhetõvé azokat a kógens jogszabályi rendelkezéseket, amelyeket alapjába véve nem az orvosszakmai feltételrendszer kereteinek kezelésére találtak ki.<br>
A Döntõbizottság a D.188/7/2002. sz. határozatával 2002. május 2-án ideiglenes intézkedés keretében a közbeszerzési eljárás felfüggesztését rendelte el.<br>
Ajánlatkérõ az ideiglenes intézkedés kézhezvételét követõen írásban bejelentette, hogy a jogorvoslati eljárás tárgyát képezõ, indítványozók által kifogásolt elbírálási szempontot törölték a felhívásukból, ezért ennek megfelelõen módosítják a Közbeszerzési Értesítõben az ajánlati felhívásukat. Fentiekre tekintettel kérte az eljárás és az ideiglenes intézkedés megszüntetését. Ajánlatkérõ 2002. május 6-án írásban is becsatolta a Döntõbizottság részére az ajánlati felhívása módosítását, melyet 2002. május 7-én az ajánlattételi határidõ lejártát megelõzõen a Közbeszerzési Értesítõ Szerkesztõ Bizottsága részére is átadott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 9.<br>
<br>
Dr. Bíró László s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>