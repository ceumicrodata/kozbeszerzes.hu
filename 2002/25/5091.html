<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5091)
</b></h2><FONT size=3><i><u></i></u><br>
Kf.III.37.749/2001/3.<br>
<br>
A Magyar Köztársaság Legfelsõbb Bírósága a dr. Mészáros Tünde ügyvéd (Budapest, Belgrád rkp. 11.) által képviselt Adó- és Pénzügyi Ellenõrzési Hivatal (Budapest, Széchenyi u. 2.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2001. június 12. napján meghozott 3.K.35.963/2000/4. számú ítélete ellen az alperes részérõl 5. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi az alperest, hogy 15 napon belül fizessen meg a felperesnek 5000 (ötezer) Ft másodfokú eljárási perköltséget.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az alperes a D.444/8/2000. számú határozatával az ajánlatkérõ felperes géppark megerõsítése, valamint a megyei kapacitások növeléséhez újabb eszközök beszerzése tárgyú közbeszerzési eljárása ellen hivatalból kezdeményezett jogorvoslati eljárásban megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdése b) pontját, ezért 3 000 000 Ft pénzbírsággal sújtotta. Azt, hogy a beszerezni kívánt Compaq gyártmányú eszközöket csak az ajánlattételre felkért cég képes Magyarországon leszállítani és õt helyettesíteni a kizárólagos forgalmazói jogosultság fennállása miatt más nem tudja, a felperes többszöri felszólítás ellenére gyártói nyilatkozattal sem igazolta. A Compaq Computer Magyarország Kft. saját magáról, illetve forgalmazói jogosultságáról tett nyilatkozatát az alperes nem fogadta el.<br>
A felperes keresetében kérte az alperes határozatának hatályon kívül helyezését.<br>
Az elsõfokú bíróság ítéletével az alperes határozatát hatályon kívül helyezte. Az 1957. évi IV. törvény (a továbbiakban: Áe.) 28. § (2) bekezdésére alapítottan megállapította, helytállóan hivatkozott a felperes arra, hogy rendelkezésére állt a magyarországi forgalmazó nyilatkozata arra vonatkozóan, hogy kizárólagos jogosultsággal rendelkezik a Compaq termékek magyarországi forgalmazására. Az ajánlatkérõ számára a Kbt. nem ír elõ olyan kötelezettséget, amelyet ezen nyilatkozat tudomásulvételén túlmenõen teljesítenie kell.<br>
Az alperes az elsõfokú bíróság ítélete elleni fellebbezésében kérte indokolásának megváltoztatását azzal, hogy a rendelkezõ részben foglalt döntését tudomásul veszi. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdésére 71/B. § (2) bekezdésére és a 79. § (5) bekezdésére hivatkozással kifejtette, hogy egy kizárólagos jogok fennállására alapított eljárás jogszerûségének megállapítása megnyugtató módon csak akkor nyerhet bizonyítást, hogy ha a kizárólagos jogot biztosító szervezet, jelen esetben a gyártó nyilatkozik arról, hogy a forgalmazó részére a kizárólagosságot biztosította. A forgalmazó által e tárgyban saját magáról kiállított nyilatkozat nem megnyugtató módon támasztja alá a kizárólagosságra alapított eljárás jogszerûségét.<br>
A fellebbezés nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>ának (1) bekezdése alapján az Áe. 26. és 28. §-át alkalmazni kell a közbeszerzési jogorvoslati eljárásban. Az Áe. 26. §-ának (3) bekezdése szerint bizonyítási eszközök különösen: az ügyfél nyilatkozata, az irat, a tanúvallomás a szemle és a szakértõi vélemény.<br>
A rendelkezése álló peradatokból megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#86">Kbt. 86. §-</a>ában elõírt határozathozatali határidõ a gyártó nyilatkozatának beszerzésére nem volt elegendõ. Ebbõl következõen az Áe. 26. §-ának § (3) bekezdése és 28. §-ának § (2) bekezdése alapján az elsõfokú bíróság helyesen foglalt állást ítéletének indokolásában arra vonatkozóan, hogy a perbeli ügyben - figyelemmel a Kbt. hamis adatszolgáltatásra vonatkozó rendelkezéseinek ismeretére - az alperes nem kötelezhette jogszerûen a felperest a gyártó nyilatkozatának beszerzésére.<br>
A kifejtettek értelmében a Legfelsõbb Bíróság álláspontja szerint, tekintettel a felülvizsgált ügyben feltárt tényállásra, az ügy összes körülményeire, a felperes a beszerezni kívánt termék kizárólagos forgalmazói jogosultságát megfelelõen igazolta a magyarországi értékesítést végzõ cég nyilatkozatával, amelynek tartalmát semmilyen tény, vagy körülmény nem tette kétségessé a felülvizsgált ügyben. Ez azonban nem dönti meg azt az általánosságban megfogalmazható követelményt, hogy a közbeszerzési eljárásban a kizárólagosság biztosításáról a gyártónak kell nyilatkoznia, vagy az erre kötelezettnek okirati bizonyítékot kell bemutatnia.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. §-ának (1) bekezdése alapján helybenhagyta.<br>
A pervesztes alperest a Pp. 78. §-ának (1) bekezdése alapján kötelezte a Legfelsõbb Bíróság a felperes másodfokú perköltségének a megfizetésére.<br>
A fellebbezési illetéket az alperes teljes személyes illetékmentessége folytán az állam viseli [6/1986. (VI. 26.) IM rendelet 14. §-a].<br>
<br>
Budapest, 2002. április 30.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>