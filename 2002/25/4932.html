<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4932)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.215/8/2002.<br>
<br>
Tárgy: Dr. Kardkovács Kolos, a Közbeszerzések Tanácsa tagja által hivatalból kezdeményezett eljárása Újszász Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Kardkovács Kolos, a Közbeszerzések Tanácsa tagja (1055 Budapest, Honvéd u. 13-15., továbbiakban kezdeményezõ) a Újszász Város Önkormányzata (5052 Újszász, Szabadság tér 2., képv.: Duda és Csákó Ügyvédi Iroda, dr. Duda Edit ügyvéd, 1062 Budapest, Aradi u. 63., a továbbiakban ajánlatkérõ) "szemétgyûjtõ autó, egyéb eszközök beszerzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek nyilatkozata alapján az alábbi tényállást állapította meg.<br>
Ajánlatkérõ 2002. január 16-án a Közbeszerzési Értesítõ (K. É.) 3. számában közzétett ajánlati felhívással nyílt közbeszerzési eljárást indított.<br>
Az ajánlati felhívás 3. a) pontja szerint a beszerzés tárgyaként ajánlatkérõ 1 db tömörítõs felépítményû szilárdhulladék-gyûjtõ, -szállító új tehergépjármûvet, 2000 db DIN 30740 szabvány szerinti 120 literes, kerékkel ellátott új hulladékgyûjtõ edényt és 50 db DIN 30700 szabvány szerinti 1100 literes hulladékgyûjtõ konténert, és 6 db 4 frakciós szelektív hulladékgyûjtõ szigetet szállítási szerzõdés keretében kívánt beszerezni.<br>
Ajánlatkérõ a felhívás 3. c) pontjában lehetõvé tette továbbá a beszerzés egy részére történõ ajánlattételt is akként, hogy az egyik részajánlat a tehergépjármûre, a másik pedig a hulladékgyûjtõ edényekre és a szigetre vonatkozik.<br>
A szerzõdés teljesítésének határidejeként a felhívás 4. pontjában ajánlatkérõ 2002. április 30-át írta elõ azzal, hogy elõteljesítést elfogad.<br>
Ajánlatkérõ a felhívás 11. a) pontjában a résztvevõk pénzügyi, gazdasági és mûszaki alkalmassága igazolására szolgáló adatok és tények körét írta elõ az alábbiak szerint:<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése szerint a számlavezetõ pénzintézet nyilatkozata az ajánlattevõ pénzügyi helyzetérõl, hitel- és fizetõképességérõl és arról, hogy a megelõzõ 1 év idõtartama alatt volt-e 30 napnál hosszabb kiegyenlítetlen tartozása pénzügyi fedezet hiánya miatt;<br>
- 1999. és 2000. évi auditált mérlegadatok (eredménykimutatások, mérlegek csatolása), valamint<br>
- a termék leírása, fényképének, mûszaki jellemzõinek bemutatása.<br>
Ajánlatkérõ a felhívás 10. b) pontjában meghatározta az ajánlattevõk alkalmatlanságának elbírálási szempontjait a következõképpen:<br>
- amennyiben a banki információ 1 éven belül sorban állást közöl,<br>
- az ajánlattevõ az 1999, 2000 években veszteségesen gazdálkodott (mindkét évben).<br>
Ajánlatkérõ ajánlati dokumentációt is készített.<br>
Az ajánlattételi határidõre, 2002. február 26. napjára 2 db ajánlat érkezett. Ajánlatot tett: a Pannon-Tara Kft. és a M.U.T. Kft.<br>
A nyilvános eredményhirdetésre 2002. március 25. napján került sor, melyen ajánlatkérõ a M.U.T. Kft. ajánlatát hirdette ki nyertesnek.<br>
Kezdeményezõ 2002. április 16-án benyújtott iratával a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdés a) pontjában foglalt felhatalmazás alapján a Döntõbizottság hivatalból való eljárását kezdeményezte, melyben indítványozta, hogy a Döntõbizottság alkalmazza a Kbt. 88. § (1) bekezdés b)-d) pontjaiban meghatározott jogkövetkezményeket, illetve ha az alkalmazás feltételei - az idõmúlásra tekintettel - már nem állnak fenn, állapítsa meg a jogsértés megtörténtét. Beadványa indokaiként elõadta, hogy ajánlatkérõ az ajánlati felhívásban nem zárta ki a Kbt. 26. § (3) bekezdése alapján azt, hogy külföldi székhelyû ajánlattevõk részt vehessenek az eljárásban, azonban a beszerzés tárgyát képezõ áruk szállítására olyan rövid határidõt határozott meg, amely alatt a szállítandó gépjármûvet legyártatni és szolgáltatni nem lehet, csak akkor, ha már elõre ismert a szállító számára, hogy a közbeszerzési eljárás nyertese lesz.<br>
A fentiek értelmében a kezdeményezõ álláspontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2)-(3) bekezdésében megfogalmazott esélyegyenlõség alapelve.<br>
A kezdeményezõ a közérdekû bejelentõ irat indokai alapján kifogásolhatónak és jogsértõnek tekinti, hogy ajánlatkérõ a felhívásban a pénzügyi - gazdasági alkalmasság körében olyan feltételeket fogalmazott meg, amelyek gyakorlatilag lehetetlenné teszik a kezdõ vállalkozások részvételét az eljárásban, így csorbítva az esélyegyenlõség törvényben rögzített alapelvét. Sérti a kezdeményezõ - közérdekû bejelentõ iratában elõadottakkal egyezõ - álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglalt arányosság és a szükségesség elvét rögzítõ elõírásokat is az alkalmatlansági szempontok meghatározása. E körben példaként a nettó árbevétel túlzó mértékû meghatározását említi.<br>
A Kezdeményezõ sérelmesnek találja azt is, hogy az alkalmasság igazolásához bekért referenciákat is erõteljesen leszûkítve Magyarországra és a közszférára korlátozva határozta meg ajánlatkérõ.<br>
Kezdeményezõ beadványában a fenti indokok alapján vélelmezte, hogy a ajánlatkérõ felhívása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában elõírtak vonatkozásában nem áll összhangban a Kbt. 24. § (2)-(3) bekezdésében rögzített esélyegyenlõség biztosításának alapelvével.<br>
A kezdeményezõ a beadványában kifogásolt ajánlati felhívással kapcsolatosan vélelmezett jogsértésekrõl történõ tudomásszerzés idõpontjaként 2002. április 11. napját jelölte meg, ugyanis ezen a napon érkezett részére a GAT Magyarország Kft. képviselõjétõl egy, a jelen közbeszerzési eljárás ajánlati felhívását kifogásoló közérdekû bejelentés. A kezdeményezõ irat több ajánlatkérõ hasonló tárgyban lefolytatott közbeszerzési eljárását támadta, amelyekben a beszerzés tárgya és a megállapított alkalmatlansági szempontok jelentõs mértékben eltértek egymástól, ezért a Döntõbizottság felhívta kezdeményezõt beadványának a pontosítására a kifogásolt jogsértések tekintetében az egyes eljárásokra lebontva. A kezdeményezõ a Döntõbizottság felhívásának nem tett eleget.<br>
Ajánlatkérõ észrevételében a minden tekintetben megalapozatlan beadvány elutasítását kérte.<br>
Elõadta, hogy az ajánlati felhívás a Közbeszerzési Értesítõben 2002. január 16-án jelent meg, és az ajánlattételi határidõ 2002. február 26-án járt le. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>értelmében a jogorvoslati eljárás kérelmezésére elõírt jogvesztõ határidõkre tekintettel alappal feltételezhetõ álláspontja szerint, hogy a közérdekû bejelentést tevõ GAT Magyarország Kft. a majd egy hónappal elkésett kérelmét "közérdekû bejelentésnek" álcázva fordult a tanács tagjához, hiszen a hivatalbóli eljárás kezdeményezésének a 90 napos objektív határideje még nem járt le.<br>
Véleménye szerint a "közérdekû bejelentés" továbbá megtéveszteni látszik a tanács megkeresett tagját azáltal, hogy állításait valamennyi érintett közbeszerzési eljárásra kiterjedõen általánosan fogalmazta meg. A kezdeményezést ténybeli és anyagi jogi szempontból megalapozatlannak tarja az alábbiak miatt:<br>
A rövid szállítási határidõvel kapcsolatban elõadta, hogy a 2001-ben pályázaton elnyert költségvetési támogatás felhasználása érdekében hirdette meg az eljárást. A hirdetmény közzétételét 2001. december 28-án kezdeményezte, a közzétételre 2002. január 16-án került sor. A teljesítési határidõt a támogatás elszámolási kötelezettségének záros határidejére tekintettel állapította meg 2002. április 30-ban, az eredményhirdetés eredeti március 8-ra ütemezett idejét figyelembe véve csaknem két hónap állt rendelkezésre a szerzõdés teljesítésére.<br>
Elõadta, hogy a teljesítési határidõ megállapítását a Kbt. az ajánlatkérõ kompetenciájába utalja, valamint a majd két hónapos teljesítési határidõt figyelembe véve a jelen ügyben a teljesítési határidõ rövidségére alappal senki nem hivatkozhat. Az alkalmasság igazolására kért adatok köre a Kbt. 44. § rendelkezéseinek megfelel. Az alkalmatlansági kritériumok nem zárják ki az eljárásból a kezdõ vállalkozásokat, kizárólag azokat, amelyek a banki információ és a mérlegadatok szerint nem megfelelõ pénzügyi, gazdasági adottságokkal rendelkeznek, hiszen ajánlatkérõ célja az, hogy a az ajánlatkérõ kötelezõen ellátandó önkormányzati feladatának ellátásához szükséges termékeket kíván beszerezni megfelelõ likviditású ajánlattevõvel kötött szerzõdéssel, hogy ne essen el a kapott támogatástól.<br>
A beadványban szereplõ 100 millió Ft nettó árbevétel és bármilyen referenciakövetelményt ajánlatkérõ a felhívásában nem írt elõ.<br>
A Döntõbizottság a rendelkezésére álló iratok, ajánlatkérõ nyilatkozata alapján megállapította, hogy ajánlatkérõ ajánlati felhívásának tartalma - a kezdeményezõ által kifogásoltak szerint - nem volt jogsértõ.<br>
A Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a konkrét közbeszerzési eljárás vonatkozásában azt kell vizsgálat tárgyává tennie mind a kérelemre, mind a hivatalból indult eljárásokban, hogy ajánlatkérõ megsértette-e a közbeszerzésekrõl szóló - többször módosított - 1995. évi XL. törvény (továbbiakban: Kbt.) egyes rendelkezéseit vagy sem.<br>
A Kbt. nem tartalmaz kötelezõ elõírást a teljesítési határidõre vonatkozóan. A teljesítési határidõ ajánlatkérõ általi meghatározására a Ptk. szerzõdésekre vonatkozó általános és az egyes szerzõdéstípusokra vonatkozó rendelkezései az irányadóak. A jelen ügyben ajánlatkérõ a beszerzés tárgyára vonatkozóan szállítási szerzõdés teljesítését kérte, észrevételében elõadta a teljesítési határidõ meghatározásának indokát is. A szállítási szerzõdés teljesítése jelen beszerzésben nem feltételezi egyedi termékek gyártásának kényszerét, tehát a határidõ megállapításánál az elõállítás idõszükségletét nem kellett feltétlenül figyelembe venni.<br>
A Döntõbizottság nem találta a Kbt. szabályaiba ütközõnek ajánlatkérõnek a teljesítési határidõ meghatározását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a részletesen szabályozza, hogy ajánlatkérõ milyen módon milyen iratok csatolásával kérheti ajánlattevõktõl a pénzügyi, gazdasági és mûszaki alkalmasság igazolását, s ezzel összefüggésben milyen feltételek betartása mellett írhatja elõ a szerzõdés teljesítésére alkalmatlanná minõsítés szempontjait.<br>
"44. § (1) Az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb 3 évi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb 3 év legjelentõsebb szállításainak, szolgáltatásainak, illetve az elõzõ legfeljebb 5 év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
(3) Az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.<br>
(6) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
(7) Az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni."<br>
A Döntõbizottság megállapította, hogy ajánlatkérõ a fent hivatkozott rendelkezések betartásával határozta meg a pénzügyi, gazdasági és mûszaki alkalmasság igazolására becsatolni kért igazolásokat, adatokat és tényeket, valamint azzal, hogy kizárólag a veszteségesen gazdálkodást jelölte meg alkalmatlansági szempontnak, nem lépte túl a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében meghatározott, a szerzõdés teljesítéséhez ténylegesen szükséges feltételek mértékét.<br>
A Döntõbizottság nem találta megalapozottnak a kezdeményezõnek a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2), (3) bekezdésének megsértésére történõ hivatkozását. Ajánlatkérõ a fenti indokok alapján jogszerûen járt el a pénzügyi-gazdasági és mûszaki alkalmasság igazolására kért iratok elõírása, és ezekkel összefüggésben az alkalmatlansági szempontok megállapítása során a törvényben megfogalmazott alapelvek sérelmét megalapozó körülmények - amelyre kezdeményezõ hivatkozott, nevezetesen a referencia elõírásával és az árbevétel meghatározásával a kezdõ vállalkozások hátrányának jelentkezése - nem voltak megállapíthatók a rendelkezésre álló iratokból. Ajánlatkérõ által közzétett ajánlati felhívásban ugyanis sem referenciák, sem a nettó árbevételre vonatkozóan elõírást nem tett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése értelmében a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban Áe.) rendelkezéseit kell alkalmazni.<br>
Az Áe 14. § (2) bekezdése kimondja, hogy a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. tv. 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 13.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>