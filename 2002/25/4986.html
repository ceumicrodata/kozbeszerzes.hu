<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4986)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.189/14/2002.<br>
<br>
Tárgy: a Közbeszerzések Tanácsa tagjai által hivatalból kezdeményezett jogorvoslati eljárás az ÉMÁSZ Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Kardkovács Kolos (1055 Budapest, Honvéd u. 13-15.), Nováczky László (1075 Budapest, Dob u. 75-81.), továbbiakban: I. sz. kezdeményezõk, dr. Varga Zs. András (1372 Budapest, Pf. 438) továbbiakban: II. sz. kezdeményezõ és dr. Berczi Norbert (1055 Kossuth tér 11.) a továbbiakban: III. sz. kezdeményezõ, a Közbeszerzések Tanácsa tagjai által az Észak-magyarországi Áramszolgáltató Rt. (3525 Miskolc, Dózsa Gy. út 13., nevében és megbízásából eljár a Budapesti Elektromos Mûvek Rt., 1132 Budapest, Váci út 72-74. a továbbiakban: ajánlatkérõ) "Salgótarjáni 120 kV-os vezeték építése a szükséges alapozási, felépítményi és vezetéképítési munkákkal együtt" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés e) pontját, ezért ajánlatkérõ tárgyalásos eljárás megindítására 2002. március 27-én közzétett részvételi felhívását és azt követõ döntéseit megsemmisíti, és ajánlatkérõt 1 000 000 Ft, azaz egymillió forint, az ajánlatkérõ nevében eljáró Budapesti Elektromos Mûvek Rt.-t 2 000 000 Ft, azaz kettõmillió forint pénzbírság megfizetésére kötelezi.<br>
Kötelezi ajánlatkérõt és a lebonyolítót, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezet iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. március 27-én megjelent 13. számában tett közzé részvételi felhívást tárgyalásos eljárás megindítására. Ajánlatkérõ a tárgyalásos eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapította azzal az indoklással, hogy a kért ellenszolgáltatás meghatározása nem lehetséges olyan pontossággal, illetve egyértelmûséggel, mely lehetõvé tenné a nyílt vagy meghívásos eljárásban a legkedvezõbb ajánlat kiválasztását. Az ajánlati dokumentáció részét képezõ kiviteli terv föld alatti, elfedett részekre is vonatkozik, ahol az elvégzendõ munkák pontos mennyisége és tartalma jelen fázisban csak valószínûsíthetõ. A konkrét megoldás csak a feltárás után állapítható meg. A tárgyalás során a különbözõ megoldások szerelési egységárait megismerve, azokat a tárgyalások során ütköztetve és a valószínûsíthetõ mennyiségek alapján kívánják kiválasztani a végeredményben legkedvezõbb ajánlati árat. Az elvégzendõ munka valószínûség alapon történõ meghatározása miatt többváltozatú ajánlat nem írható le kellõ pontossággal. Ajánlatkérõ a beszerzési eljárásban lehetõséget kíván biztosítani a fejlett technológiák, az eltérõ ár/értékarányt képviselõ megoldások közötti választás lehetõségének. A részvételi jelentkezésben bemutatni kért speciális felkészültséget igénylõ szerelõállomány létszáma és képzettsége jelentõs hatással van mind az alkalmazható technológiára, mind annak idõszükségletére. Ezzel az eljárással a korszerûbb, mûszakilag magasabb színvonalat képviselõ technológiák számára biztosított a valódi verseny.<br>
A részvételi felhívás 3. a) pontja a beszerzés tárgyát és mennyiségét az alábbiak szerint rögzítette: salgótarjáni 120 kV-os vezeték építése a szükséges alapozási, felépítményi és vezetéképítési munkákkal együtt (3,6 km 120 kV-os szabad vezeték, 350 m 120 kV-os kábel). A felhívás szerint a részajánlattétel és a többváltozatú ajánlatadás kizárt.<br>
Ajánlatkérõ a felhívás 8., 9. pontjaiban meghatározta az alkalmasság igazolásának és vizsgálatának módját és az alkalmatlanná minõsítés szempontjait. A mûszaki alkalmasság körében részletesen elõírta a jelentkezõk szakembereivel, technikai eszközeivel kapcsolatos elvárásait (oszlopállításnál alkalmazott technikai eszközök, vezetékterítés eszközei, présszerszámok típusa stb.).<br>
A részvételi felhívásban ajánlatkérõ már megjelölte az általa kiválasztottakat: TESSAG Hungária Kft., OVIT Rt., GA Magyarország Kft., Fabricom Electrical PW Kft.<br>
Ajánlatkérõ részvételi dokumentációt is készített, amely lényegében a formai elvárásokat tartalmazta a beszerzés tárgyát, illetõleg szerzõdéses feltételeket illetõen többletinformációt nem nyújtott. A dokumentációt a fenti négy cégen kívül az Elwa Kft. is kiváltotta.<br>
Ajánlatkérõ 2002. március 28-án kelt levelében közvetlenül is értesítette a cégeket az eljárás megindításáról.<br>
A részvételi jelentkezés határideje 2002. április 22-én járt le.<br>
A Közbeszerzési Értesítõben történõ közzétételt megelõzõen a Közbeszerzési Értesítõ Szerkesztõsége 2002. március 11-én tájékoztatta ajánlatkérõt, hogy a 2. b) pontban megjelölt indoklás nem alapozza meg a választott eljárás alkalmazását. A Közbeszerzési Értesítõben ennek ellenére megjegyzés nélkül került közzétételre a felhívás.<br>
A hivatalból történõ eljárást kezdeményezõk egyezõen kérték, hogy a Döntõbizottság semmisítse meg az ajánlatkérõ részvételi felhívását. I. sz. kezdeményezõk kérték ideiglenes intézkedés alkalmazását, a II. és III. sz. kezdeményezõk pedig a részvételi felhívás 2. b) pontja jogszerûségének vizsgálatát.<br>
A kezdeményezõ irat indokolásában I. sz. kezdeményezõk elõadták, hogy ajánlatkérõ által folytatott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapított eljárás jogalapja kétséges. A törvény szerint ezen fajta eljárás akkor alkalmazható, ha az ellenszolgáltatás vagy egyéb szerzõdési feltételek meghatározása nem lehetséges olyan pontossággal, amely lehetõvé teszi a nyílt vagy meghívásos eljárásban a legkedvezõbb ajánlat kiválasztását. A jelen ügyben ajánlatkérõ indokolásából az következik, hogy az ott megjelölt körülmények a szerzõdéskötés idõpontjára sem lesznek egyértelmûbbek.<br>
A II. sz. kezdeményezõ indoklásában elõadta, hogy ajánlatkérõ feltételezhetõen a jogszabályi feltételek fennállta hiányában folytat tárgyalásos eljárást. Ajánlatkérõ szokásos építési, mûszaki beruházása esetén a közbeszerzés tárgya (mennyisége és tartalma), valamint a szerzõdés egyéb elemei kellõ pontossággal meghatározhatóak. Ajánlatkérõ hivatkozása arra, hogy a "konkrét megoldása csak a feltárás után állapítható meg" nem meggyõzõ. Ugyanis a feltárást feltehetõen a szerzõdéskötés után végzik, ily módon a feltárás lehetséges eredménye nem játszik szerepet a legkedvezõbb ajánlat kiválasztásában. Nyílt eljárásban is lehetséges különbözõ technológiák versenyeztetése akár többváltozatú ajánlatokkal is.<br>
A III. sz. kezdeményezõ irat indoklása szerint az eljárásfajta választása akkor indokolt, ha a szerzõdési feltételeket kell a tárgyalások során egyértelmûsíteni. Itt viszont a feltárások - amelyek szükségesek a szerzõdési feltételek pontosításához - csak szerzõdéskötés után válnak lehetségessé és nem a tárgyalások során.<br>
Ajánlatkérõ érdemi észrevételében hivatkozott arra, hogy a hirdetmény 2. b) pontjában részletesen kifejtette az eljárásfajta választásának indokát. Az ellenszolgáltatás meghatározása és az egyéb szerzõdéses feltételek nem határozhatók meg olyan pontossággal, ami lehetõvé tenné a nyílt eljárásban a legkedvezõbb ajánlat kiválasztását. Ajánlatkérõ részletesen kifejtette a szerzõdéses ár kialakításának módszerét és tartalmát, a határidõ és az alkalmazott technológia összefüggéseit. A tárgyalások során ajánlatkérõ számára - a megrendelési bizonytalanságokat is beleszámítva - az összességében legelõnyösebb ajánlat kiválasztható lesz függetlenül attól, hogy a feltárási munkák csak a szerzõdéskötés után valósulnak meg.<br>
A részvételi felhívás a Közbeszerzési Értesítõben megjegyzés nélkül jelent meg, holott amennyiben annak valamely része kifogás tárgyát képezi, úgy azt a felhívásban fel kell tüntetni. Az alkalmazott eljárás biztosítja az alapelvek érvényesülését is.<br>
A Döntõbizottság a beérkezett jogorvoslati eljárást kezdeményezõ iratokat egyesítette a D.189/2002. szám alatt.<br>
A Döntõbizottság a közbeszerzési eljárást 2002. április 25-én ideiglenes intézkedéssel felfüggesztette.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását.<br>
A Döntõbizottság az ajánlati felhívás mellékletét képezõ dokumentáció, a mûszaki tervek és az engedélyokirat alapján az alábbiakat állapította meg.<br>
A jelen ügyben az ETV Erõterv Rt. 3423-0001 sz. kivitelezési terve tartalmazza a részletes mûszaki specifikációt, engedélyokiratként a Területi Mûszaki Biztonsági Felügyelet adott ki vezetékjogi engedélyt.<br>
A mûszaki terv szerint a beszerzés részben távvezeték-építésbõl (oszlopok, kábel, egyéb szerelvények), részben 1,2 m mélyre fektetett kábel összeköttetés kiépítésébõl áll. A mûszaki terv az anyagmennyiségek kimutatását is tartalmazza, a mûszaki leírás pedig nagy pontossággal meghatározta az ajánlatkérõ által igényelt minõségi, illetve mennyiségi jellemzõket. Az engedélyes terv készítésekor lefolytatott szakhatósági egyeztetések során tártak fel olyan körülményeket, amelyek a beszerzés tárgyában bizonytalansági tényezõt jelentenek, konkrétan alábányászottsággal érintett területek elõfordulását. A kiviteli tervekben a távvezeték-nyomvonal kijelölési eljárásról készült jegyzõkönyvhöz csatolt szakhatósági nyilatkozatok között a Miskolci Bányakapitányság és a Salgótarján Megyei Jogú Város nyilatkozatai kifejezetten felhívták a tervezõ figyelmét, hogy a tervezett nyomvonal érinthet korábbi bányászati tevékenység következtében aláfejtett területet is, megjelölték azt a szervezetet, amely a szükséges szakvéleményeket kiadhatja e tárgyban.<br>
A Területi Mûszaki Biztonsági Felügyelet a létesítendõ távvezeték vezetékjogi engedélyének 9. pontjában az engedélyes ajánlatkérõ számára elõírta, hogy köteles a nyomvonal által érintettek többek között a Bányakapitányság által kiadott ügyiratban foglaltak szerint eljárni.<br>
A vezetékjog alapját képezõ 2001. március 7-én kelt 366363 sz. nyomvonalrajz és a távvezeték 16 tartóoszlopának hossz-szelvény rajzai minden olyan adatot tartalmaznak, amelyek alapján az oszlopalapok által igénybe vett területek aláfejtettségére vonatkozó lényeges információk és paraméterek beszerezhetõk.<br>
Az ajánlatkérõ köteles a közbeszerzési eljárásban a megfelelõ ajánlattételhez szükséges mûszaki leírást biztosítani. Ha speciális technológiára van szükség a szerzõdés teljesítése során, akkor a technológiával kapcsolatos igényeit is köteles meghatározni.<br>
Ennek alapján a mûszaki leírásnak, illetve a dokumentációnak az aláfejtettségre vonatkozó adatokat tartalmaznia kell.<br>
A Döntõbizottság megvizsgálta a közbeszerzési eljárásban rendelkezésre álló dokumentációkat, és a következõket állapította meg. A kiviteli tervdokumentáció és a felhívás mellékletét képezõ részletes ajánlatkérõi utasítások együttesen tartalmazták az ajánlattételhez szükséges mûszaki, mennyiségi adatokat, speciális technológiai igényekre, új - a szokásostól eltérõ - kivitelezési megoldásokra vonatkozó igényt ajánlatkérõ nem jelölt meg. Ajánlatkérõ az árajánlatot mennyiségi adatokat tartalmazó ûrlapon kéri megtenni egységáras és teljes ár formájában. Az ellenszolgáltatás összegének meghatározása a rendelkezésre álló adatok alapján egyértelmûen megtörténhet, tehát a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pont szerinti eljárás alkalmazásának feltétele ebben a vonatkozásban nem áll fenn. Ezen a tényen nem változtat az sem, hogy esetleg, elõre még ismeretlen mennyiségû pótmunkák is jelentkezhetnek, ugyanis ezek csak a szerzõdés teljesítése során merülnek fel. A pótmunkák vonatkozásában bármilyen eljárásban kötött szerzõdés kiegészítése válhat szükségessé, tehát ez sem indokolja a választott eljárásfajta alkalmazását.<br>
Annak ellenére, hogy ajánlatkérõ a tényleges ellenszolgáltatás összegét is kérte meghatározni, nem ezt az árajánlatot kívánta az elbíráláskor értékelni, hanem egy úgynevezett "látszólagos, kért ellenszolgáltatás" összegét, amelyet az egységárakból az ajánlati felhívás 7. pontjában részletezett módon képez.<br>
A Döntõbizottság álláspontja szerint a beszerzés tárgya, annak sajátosságai nem indokolják, a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés b) pontja pedig nem teszi lehetõvé, hogy az ajánlatok elbírálása során a beszerzés ellenértékét, azaz az ellenszolgáltatás értékelését ajánlatkérõ mellõzze.<br>
Ajánlatkérõ hivatkozott arra is, hogy a tárgyalások során kívánja a számára legmegfelelõbb anyagok, szerkezetek, gyártmányok kiválasztásával biztosítani az összességében legkedvezõbb ajánlat kialakítását. A Döntõbizottság álláspontja szerint a közbeszerzési eljárásban konkrét típusok meghatározása a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésére tekintettel nem megengedett, a paramétereknek megfelelõen többféle gyártmány és típus lehet megfelelõ. Amennyiben több változat az elvárása ajánlatkérõnek, akkor megengedheti a többváltozatú ajánlattételt.<br>
A Döntõbizottság megállapította, hogy valós alapja van a kezdeményezõk azon észrevételének, hogy a kiviteli munkák során felmerülõ többletmunkát csak a szerzõdés teljesítése során fogják észlelni, arra jelenleg nem lehet ajánlatot tenni (esetleg az egységárat ott is szabad érvényesíteni, ha ez a feltétel a szerzõdésbe beépül).<br>
A Döntõbizottság megjegyzi, hogy a részvételi szakaszban az alkalmasság vizsgálata a felhívásban részletezett módon fog megtörténni, miután ez az eljárás elsõ szakasza, amely az ajánlattételi szakasztól teljesen elkülönül, tehát ebben a szakaszban nem lehet az alkalmazandó technológiára és idõszükségletre is figyelemmel lenni.<br>
A Döntõbizottság a fentiek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapított eljárása jogszabálysértõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította, és a c) pont alapján határozott ajánlatkérõ a Kbt. 70. § (1) bekezdés e) pontjára alapított eljárást indító részvételi felhívásának és azt követõ döntéseinek a megsemmisítésérõl és az f) pont alapján bírság kiszabásáról.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az (5) bekezdés szerint pedig a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére; az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a becsatolt iratokból megállapította, hogy ajánlatkérõ a közbeszerzési eljárás lefolytatására adott megbízást a Budapesti Elektromos Mûvek Rt. részére. Az eljárásfajtát a lebonyolító maga választotta, amelyet ajánlatkérõ is tudomásul vett. A beszerzés értéke várhatóan 220 000 000 Ft.<br>
A Döntõbizottság a bírság kiszabásánál figyelemmel volt az (5) bekezdésben meghatározottakra, súlyosnak értékelte az eljárásfajta nem megfelelõ választását, a beszerzés értékének magas összegét, illetve enyhítõ körülményként értékelte, hogy a döntés megsemmisítésével mód nyílt a jogsértés reparálására.<br>
A Döntõbizottság személyes bírságot nem alkalmazott, mert a beszerzett felelõsségi rendet tartalmazó Beszerzési Szabályzat az eljárásfajta választását Bizottság hatáskörébe utalta, és a testületi döntésre figyelemmel az egyszemélyi felelõs nem volt megállapítható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 16.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>