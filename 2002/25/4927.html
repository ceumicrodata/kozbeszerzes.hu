<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4927)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.163/46/2002.<br>
<br>
Tárgy: a Tunika Kkt. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a TUNIKA Kkt. (6085 Fülöpszállás, Teleki P. u. 10/C., képviseli: Faragóné dr. Farsang Györgyi ügyvéd, 6000 Kecskemét, Kõhíd u. 10., továbbiakban: kérelmezõ) által a HM Beszerzési és Biztonsági Beruházási Hivatal (1101 Budapest, Salgótarjáni út 18., a továbbiakban: ajánlatkérõ) "90M és 2000M hadiruházat beszerzése 2002-ben" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. december 12-én a Közbeszerzési Értesítõ 50. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett. Jelen jogorvoslati eljárás a 7., 8., és 10. tételekre vonatkozó ajánlatkérõi döntés ellen benyújtott jogorvoslati kérelem alapján - e tételekre vonatkozó körben - indult.<br>
Ajánlatkérõ a felhívás 3. a) pontjában meghatározta a beszerezni kívánt ruházati cikkeket és azok mennyiségeit összesen 27 tételben. Az ajánlati felhívás 3. c) és d) pontjai szerint részajánlatot lehetett tenni cikkenként a megjelölt teljes mennyiségre vagy a megjelölt területi bontás szerinti teljes mennyiségre.<br>
Kérelmezõ az alábbi tételekkel kapcsolatban tett ajánlatot:<br>
"7. 90M gyakorlózubbony	65 000 db<br>
   Részajánlat tehetõ:	<br>
   Dunántúli terület ellátására:	25 000 db<br>
   Duna-Tisza közti terület ellátására:	20 000 db<br>
   Tiszántúli terület ellátására:	20 000 db<br>
 8. 90M gyakorlónadrág	70 000 db<br>
   Részajánlat tehetõ:	<br>
   Dunántúli terület ellátására:	30 000 db<br>
   Duna-Tisza közti terület ellátására:	20 000 db<br>
   Tiszántúli terület ellátására:	20 000 db<br>
<br>
10. 90M téli gyakorlókabát	20 000 db<br>
   Részajánlat tehetõ:	<br>
   Dunántúli terület ellátására:	10 000 db<br>
   Tiszántúli terület ellátására:	10 000 db"<br>
Ajánlatkérõ az ajánlatokat az összességében legelõnyösebb ajánlat elvét alkalmazva kívánta elbírálni.<br>
Az elbírálási részszempontok az ajánlati felhívás 13. b) pontja szerint az alábbiak:<br>
részszempontok	súlyszámok<br>
- ajánlati ár	35<br>
- mûszaki pontosság [elõírt mûszaki paraméterektõl való eltérés mértéke (termékfüggõ)]	30<br>
- teljesítési garanciák	20<br>
- vállalt szállítási határidõ	15<br>
Pontozás: 1-10<br>
Ajánlatkérõ a felhívás 11. pont ötödik francia bekezdésében elõírta, az alábbiakat is:<br>
"- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pont alapján ajánlattevõ nyújtsa be a termék 2 db. mintapéldányát minden megpályázott termékbõl, valamint az ezekhez felhasznált alapanyagokról 6 hónapnál nem régebbi, akkreditált labor által készített vizsgálati jegyzõkönyvet (eredeti vagy másolat) és a fontosabb kellékanyagokra (cipzár, gomb, foltok stb.) vonatkozó származási nyilatkozatokat (egyéb termék esetén a termék leírását)."<br>
Az ajánlati felhívás 16. pontjában ajánlatkérõ az alábbiakat is elõírta:<br>
"- Az ajánlat tartalmazzon nyilatkozatot arról, hogy a cég a kis- és középvállalkozásokról szóló, 1999. évi XCV. törvény szerint mikro-, kis- vagy középvállalkozásnak minõsül-e.<br>
Ajánlatkérõ dokumentációt is készített, amely tartalmazta cikkenként a termék részletes mûszaki leírását, valamint az általános követelményeket, az elbírálás módját részszempontonként, és a szerzõdéses feltételeket tartalmazó alapdokumentációt.<br>
Az ajánlattételi határidõ 2002. január 22-én volt. Az ajánlattételi határidõig a kérelmezõ a 7. (90M gyakorlózubbony), a 8. (90M gyakorlónadrág) és a 10. (90M téli gyakorlókabát) tételre nyújtott be ajánlatot.<br>
2002. február 14-én ajánlatkérõ értesítette az ajánlattevõket, hogy a 2002. február 20-ára tervezett eredményhirdetés elmarad, az új idõpontról írásban fognak értesítést kapni.<br>
Ajánlatkérõ 2002. február 18-án értesítette az érintett ajánlattevõket, hogy 2002. február 19-én és 20-án közjegyzõ jelenlétében a benyújtott mintadarabok adatainak rögzítése és ellenõrzésére "ténytanúsítást" végez 13 különbözõ ruházati cikkre vonatkozóan, és lehetõséget biztosít arra, hogy az ajánlattevõ cégek - ideértve a kérelmezõt is - képviselõje a vizsgálaton megjelenjen.<br>
A 2002. február 19-én és 20-án a benyújtott mintadarabok adatainak felvétele érdekében lefolytatott adatfelvételi és -ellenõrzési eljárást követõen az ajánlatokat ajánlatkérõ értékelte.<br>
2002. március 5-én ajánlatkérõ a Csizmarik és Társa Kft.-tõl és a Chata Kft.-tõl - hivatkozva a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. §-</a>ára - felvilágosítást kért a gyártáshoz szükséges kapacitásokra vonatkozóan. A tájékoztatást kérõ levelet valamennyi ajánlattevõnek megküldték.<br>
Ajánlatkérõ a honvédelmi miniszter jóváhagyó döntése után 2002. március 18-án meghívót küldött az ajánlattevõknek a 2002. március 22-i eredményhirdetésre.<br>
Az eredményhirdetésen ajánlatkérõ kihirdette, hogy a 7. tétel (90M gyakorlózubbony) nyertese a dunántúli terület ellátására a Pannon-Flax Rt., míg a Duna-Tisza közti és a tiszántúli terület ellátására a CHATA Kft., a 8. tétel (90M gyakorlónadrág) nyertese a Csizmarik és Tsa. Kft. és 10. (90M téli gyakorlókabát), míg a kérelmezõ ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mert nem felelt meg a mûszaki feltételeknek, az alábbiak szerint:<br>
"Mûszaki megfelelõség szempontjából, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen ajánlatot nyújtottak be a következõ cégek az alábbi termékekre (a hibák rövid felsorolásával):<br>
"Tunika Ruhakészítõ Kkt.<br>
90M gyakorlózubbony<br>
- bélyegzés hiányzik,<br>
- háta és eleje hossza,<br>
- kézelõ hossza,<br>
- zsebfedõhelye,<br>
- címkézés nem megfelelõ.<br>
90M gyakorlónadrág<br>
- bélyegzés hiányzik,<br>
- foltzseb elhelyezése,<br>
- címkézés nem megfelelõ.<br>
90M téli gyakorlókabát<br>
- eleje mellszélesség,<br>
- zsebfedõk hossza és elhelyezése,<br>
- háta derékrész-összeállítása,<br>
- címkézés nem megfelelõ."<br>
Ajánlatkérõ az eljárás nyerteseivel 2002. április 5-én a szerzõdést az ajánlati felhívás szerint megkötötte.<br>
Kérelmezõ 2002. március 29-én nyújtott be jogorvoslati kérelmet. Kérelmezõ jogorvoslati kérelmében és a tárgyaláson tett nyilatkozatában kérte, hogy a Döntõbizottság állapítsa meg a jogsértés megtörténtét, semmisítse meg ajánlatkérõ eljárást lezáró döntését, kötelezze ajánlatkérõt a költségek viselésére, alkalmazzon ideiglenes intézkedést és a CHATA Kft.-t, valamint a Csizmarik és Tsa. Kft.-t zárja ki a közbeszerzési eljárásokban való részvételbõl.<br>
Kérelme indokaként elõadta, hogy ajánlatkérõ eljárása törvénysértõ volt, mert az általa elkövetett mulasztások, információmegtagadás, hamis indokolás, befolyásolhatták az eljárás eredményét, veszélyeztethették a verseny tisztaságát. Ajánlatkérõ 2002. február 14-én tájékoztatót küldött az eredményhirdetés elhalasztásáról, amely az elhalasztás indokát nem tartalmazta, sõt az egy hónapon túl kicsikart indokolás nem felel meg a valóságnak. A ténytanúsítási eljárás és a mintadarabok mérési, adatfelvételi eljárása nem volt szabályszerûen lefolytatva, és az arról készült jegyzõkönyvet nem küldte meg részére ajánlatkérõ. A mintadarabok értékelésénél nem volt biztosítva az objektivitás, mert nem voltak elõre meghatározott szakszerû és az elfogultságmentes értékelést biztosító szabályok megadva. Ajánlatkérõ 2002. március 17-én információkat kért ajánlattevõktõl és helyszíni bejárást tartott, de ennek eredményérõl többszöri kérés ellenére nem kapott kérelmezõ felvilágosítást: Az eredményhirdetésen elmaradt a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) bekezdés szerinti nyilatkozattétel a nyertesek részérõl. A kérelmezõ eredményhirdetésen tett észrevételeit - mely szerint ajánlatkérõ nem tartotta be a Kbt. rendelkezéseit, mert a mintadarabok bemérésével és minõsítésével összefüggõ hiteles szakmai eljárási szabályok hiánya miatt az objektivitást az értékelésnél nem biztosította - a 2002. március 25-én elkészített írásos összegzés nem tartalmazza, továbbá az összegzés nem felel meg az államigazgatási eljárás általános szabályairól szóló 1957. évi IV. törvény rendelkezéseinek. Azóta is várja az eredményhirdetésen készült jegyzõkönyv megküldését, amibe az észrevétel rögzítésre került. Az összegzés értelemzavaró, és ajánlatkérõ nem készített az érvénytelenné vagy alkalmatlanná minõsítésrõl jegyzõkönyvet. Az ajánlatkérõ a 90M gyakorlózubbony tétel esetében nem megfelelõen értékelt, mert a Pannon-Flax Rt. részajánlatában szereplõ 6446 Ft-os ajánlati árára ugyanolyan pontszámot adott, mint a CHATA Kft. 6280 Ft-os árajánlatára, pedig a CHATA Kft. a teljes tétel<br>
re, így a Pannon-Flax Rt. által pályázott területi részmennyiségre is tett ajánlatot.<br>
Az eljárásban a termékek 92%-át eredményesen pályázták. Két nyertes, a Csizmarik és a Chata Kft. a mennyiség 87,6%-át nyerte el bruttó 2 079 597 500 Ft értékben. A maradék 12%-ot két kisebb cég nyerte el. Vélelmezte, hogy a Csizmarik és a Chata Kft. nem rendelkezik olyan varrónõi kapacitással, amely alapján az eredményhirdetésen közzétett adatokkal és feltételekkel kötendõ szerzõdést a pályázati eljárás, illetve jogszabályok megsértése nélkül teljesíthesse. A szerzõdéskötés napja 2002. április 5., ezt a Csizmarik Kft. figyelmen kívül hagyta, és már ezt megelõzõen 2002. március 25-én a TEENS Textil GATE-tõl több ezer m2 védett anyagot vett, ezt a csepeli központjában nyári gyakorlónadrág szabványának dolgozta fel, amelynek varrását 2002. március 29-én megkezdték. A 80 000 db 2000 M nyári gyakorlónadrágot nem a Csizmarik, hanem a Chata Kft. nyerte.<br>
Ajánlatkérõ a jogorvoslati kérelemre tett érdemi észrevételében elõadta, hogy az eredményhirdetés elhalasztás indokolására, a ténytanúsítási eljárással kapcsolatos és az objektív értékelési szabályokat hiányoló kérelmi elemek elkéstek, a jogorvoslati kérelem a továbbiakban alaptalan, mert a közbeszerzési eljárás lefolytatása során a Kbt. rendelkezései szerint járt el, illetve a kérelmezõ által sérelmezett vizsgálati, eredményhirdetési jegyzõkönyv ajánlattevõknek való megküldését, továbbá a felvilágosításkérés eredményének az ajánlattevõknek való megküldését a Kbt. nem írja elõ az ajánlatkérõk részére. Kérte a jogorvoslati kérelem elutasítását.<br>
Egyéb érdekeltek közül a Csizmarik Kft. észrevételében elõadta, hogy a kérelem elkésett az eredményhirdetés indokolás elmaradását illetõen. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) szerinti nyilatkozatot az ajánlata tartalmazza. A mûszaki dokumentációban szerepel a mintákkal szembeni követelmény, és azoknak megfelelõen kellett ajánlatot tenni. A kérelmet mint megalapozatlant kérik elutasítani.<br>
Egyéb érdekeltek közül a Chata Kft. észrevételében elõadta, hogy a kérelem elkésett az eredményhirdetés indokolás elmaradását illetõen. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) szerinti nyilatkozatot az ajánlata tartalmazza. A mûszaki dokumentációban szerepel a mintákkal szembeni követelmény, és azoknak megfelelõen kellett ajánlatot tenni. A kérelmet mint megalapozatlant kérik elutasítani.<br>
A Döntõbizottság ideiglenes intézkedést nem alkalmazott, mert annak törvényi feltételei - tekintettel a jogorvoslati kérelem benyújtásának, illetve kiegészítésének és a szerzõdés megkötésének idõpontjára is - nem álltak fenn.<br>
A Döntõbizottság megállapította, hogy a jogorvoslati kérelem az alábbiak szerint megalapozatlan.<br>
A Döntõbizottság elõször a mérés, adatfelvétel szabályainak hiányára vonatkozó kérelmi elem elkésettségének kérdését vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Az ajánlati felhívást ajánlatkérõ 2001. december 12-én a Közbeszerzési Értesítõ 50. számában tette közzé. Kérelmezõ a kibocsátott dokumentációt megvásárolta, és ezt követõen az ajánlattételi határidõig, vagyis 2002. január 22-én 10.00 óráig ajánlatot nyújtott be.<br>
Az ajánlati felhívás és a dokumentáció feltételeit, rendelkezéseit a kérelmezõ az elõbbiek alapján az ajánlati dokumentáció megvásárlásakor, de legkésõbb az ajánlatának benyújtásakor megismerte. Ennek alapján az ajánlati felhívás és az ajánlati dokumentáció feltételeivel kapcsolatos jogorvoslati kérelem elõterjesztésére - a kérelmezõ rendelkezésére álló 15 napos jogvesztõ határidõn belül - 2002. január 22-tõl volt lehetõség, és így ettõl az idõponttól kell számítani a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõt, melynek utolsó napja jelen esetben 2002. február 5. Ennek alapján legkésõbb 2002. február 5-én lehetett volna a jogvesztõ határidõn belül benyújtani az adatfelvétel szabályainak hiányával kapcsolatos jogorvoslati kérelmeket. A kérelmezõ 2002. március 29-én nyújtotta be jogorvoslati kérelmét. A Döntõbizottság ennek alapján megállapította, hogy a kérelmezõ a jogvesztõ határidõ elteltét követõen nyújtotta be jogorvoslati kérelmét, így e kérelmi elem elkésett.<br>
A Döntõbizottság ezt követõen a mintadarabok mérési, adatfelvételi eljárásával és a benyújtott mintadarabok adatainak rögzítését és ellenõrzését szolgáló eljárással kapcsolatos kérelmi elemek elkésettségét vizsgálta meg.<br>
Ajánlatkérõ a benyújtott mintadarabok adatainak rögzítését és ellenõrzését szolgáló eljárással ténytanúsítási eljárást - melynek körülményeit és lefolytatását kérelmezõ sérelmezte - 2002. február 19-20-án tartotta. A kérelmezõ ezen az adatfelvételi eljáráson és ezen belül a saját mintadarabjának vizsgálatakor jelen volt, így ettõl az idõponttól kell számítani a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõt, melynek utolsó napja jelen esetben 2002. március 7. A kérelmezõ 2002. március 29-én nyújtotta be jogorvoslati kérelmét. A Döntõbizottság ennek alapján megállapította, hogy a kérelmezõ a jogvesztõ határidõ elteltét követõen nyújtotta be jogorvoslati kérelmét, így ez a kérelmi elem is elkésett.<br>
A Döntõbizottság ezt követõen az eredményhirdetés elhalasztására vonatkozó kérelmi elem elkésettségének kérdését vizsgálta meg.<br>
Az ajánlati felhívás 15. a) pontja az eredményhirdetés idõpontja a bontás napjától számított 30. napon 10.00 óra, amennyiben az nem munkanap, akkor az azt követõ elsõ munkanapon 10.00 óra. Az ajánlattételi határidõ, illetve az ajánlatok bontási eljárása 2002. január 22-én volt, így az eredményhirdetés idõpontja e rendelkezés szerint 2002. február 20. volt. Ajánlatkérõ 2002. február 14.-én értesítette az ajánlattevõket, hogy a 2002. február 20-ra tervezett eredményhirdetés elmarad, az új idõpontról írásban fognak értesítést kapni.<br>
Az eredményhirdetés elhalasztására a fentiek szerint 2002. február 14-én került sor, így az azzal kapcsolatos jogorvoslati kérelem elõterjesztésére ettõl az idõponttól volt lehetõség, és így ettõl az idõponttól kell számítani a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõt, melynek utolsó napja jelen esetben 2002. március 1. Ennek alapján legkésõbb 2002. március 1-jén lehetett volna a jogvesztõ határidõn belül benyújtani az eredményhirdetés elhalasztásával kapcsolatos jogorvoslati kérelmeket. A kérelmezõ 2002. március 29-én nyújtotta be jogorvoslati kérelmét. A Döntõbizottság ennek alapján megállapította, hogy a kérelmezõ a jogvesztõ határidõ elteltét követõen nyújtotta be jogorvoslati kérelmét, így e kérelmi elem elkésett.<br>
A Döntõbizottság ezt követõen a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) bekezdés szerinti nyilatkozattételnek az eredményhirdetésen való elmaradását vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) bekezdése szerint az eredményhirdetésen az eljárás nyertese nyilatkozik arról, hogy a kis- és középvállalkozásokról, fejlõdésük támogatásáról szóló törvény (a továbbiakban: Kkvt.) szerint mikro-, kis- vagy középvállalkozásnak minõsül-e.<br>
Az ajánlati dokumentációban, az ajánlat tartalmi elõírásai között szerepel az az elõírás, hogy az ajánlattevõknek csatolni kell ajánlatukhoz a nyilatkozatot az ajánlattevõ Kkvt. szerinti minõsítésérõl. A Döntõbizottság megállapította, hogy az ajánlatok kötelezõ tartalmi eleme volt a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) bekezdés szerinti nyilatkozat. A nyertesek ajánlata a nyilatkozatot tartalmazza. A Döntõbizottság álláspontja szerint az ajánlatban már megtett nyilatkozat ismételt megtételére nincs szükség, tekintettel arra, hogy ajánlatkérõ már az ajánlatban szereplõ nyilatkozatból tudomást szerzett az ajánlattevõk Kkvt. szerinti minõsítésérõl. Ennek alapján a jogorvoslati kérelem e része megalapozatlan.<br>
A Döntõbizottság ezt követõen az összegzés elkészítésével kapcsolatos jogorvoslati kérelemrészeket vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a úgy rendelkezik, hogy a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Kbt. idézett rendelkezései szerint az összegzés tartalmát és formáját egyaránt a Kbt. 5. számú melléklete határozza meg. A Kbt. az összegzés tartalmának vagy formájának megváltoztatására nem ad lehetõséget, így abban csak a Kbt. 5. számú melléklete szerinti adatokat lehet - az ott meghatározott módon - feltüntetni, és ennek alapján nem lehet az államigazgatási eljárás általános szabályairól szóló 1957. évi IV. törvény 43. § rendelkezéseit alkalmazni az összegzés elkészítése során. Ennek alapján a Döntõbizottság álláspontja szerint nem követett el ajánlatkérõ jogsértést, amikor a kérelmezõnek az eredményhirdetéskor elõadott észrevételeit nem építette be az összegzés szövegébe. Erre tekintettel a jogorvoslati kérelem e része megalapozatlan.<br>
Az összegzés értelemzavaró és pontatlan voltát kifogásoló kérelemrésszel kapcsolatban a Döntõbizottság megállapította, hogy ajánlatkérõ az összegzés 3. oldalán 19 érvényes ajánlatot tevõ, ki nem zárt és alkalmasnak talált ajánlattevõt, míg az összegzés 12-23. oldalain 28 érvénytelen ajánlatot tevõ kizárt, illetve alkalmatlan ajánlattevõt sorolt fel. A Döntõbizottság nem találta az elõbbi adatokat értelemzavarónak vagy ellentmondásosnak, mert részajánlatok tételére is lehetõség volt, és így az egyes részajánlatok tekintetében külön-külön kellett az egyes részajánlatok esetleges érvénytelenségét megállapítani. Ennek megfelelõen több olyan ajánlattevõ is volt - például a CHATA Kft., a Csizmarik és Társa Kft., valamint a LaNella Kft. is - aki egyes részajánlatok tekintetében érvénytelen ajánlatot nyújtott be, de más részajánlatai érvényesek voltak, és ennek alapján mind az érvényes ajánlatokat, mind pedig az érvénytelen ajánlatokat benyújtó ajánlattevõk feltüntetésre kerültek. A Döntõbizottság álláspontja szerint az összegzés a részajánlat tételi lehetõségre is figyelemmel megfelel a Kbt. rendelkezéseinek, így a jogorvoslati kérelem e része megalapozatlan.<br>
A Döntõbizottság ezt követõen a CHATA Kft. és a Csizmarik és Társa Kft. telephelyein lefolytatott helyszíni bejárás jegyzõkönyvének, a benyújtott mintadarabok adatainak rögzítését és ellenõrzését szolgáló eljáráson felvett jegyzõkönyvnek, a felvilágosításkérésre adott válaszok és az eredményhirdetési jegyzõkönyv kérelmezõ részére meg nem küldését sérelmezõ kérelmi elemet vizsgálta meg.<br>
A Kbt. rendelkezései csak a bontási eljárás jegyzõkönyvének, a hiánypótlási felhívásnak, a felvilágosításkérésrõl való tájékoztatásnak és az összegzésnek a megküldését teszik kötelezõ jelleggel az ajánlatkérõ feladatává. A Döntõbizottság ennek alapján megállapította, hogy a kérelmezõ által az ajánlattevõknek megküldeni kért iratok megküldését a Kbt. nem teszi kötelezõvé az ajánlatkérõ számára, illetve a hiányolt iratok elkészítését sem teszi kötelezõvé (pl. a benyújtott mintadarabok adatainak rögzítését és ellenõrzését szolgáló eljáráson felvett jegyzõkönyv és az eredményhirdetési jegyzõkönyv). Ennek alapján a Döntõbizottság megállapította, hogy az ajánlatkérõ eljárása az iratok megküldésével kapcsolatban megfelelt a Kbt. rendelkezéseinek, így a jogorvoslati kérelem e része megalapozatlan.<br>
A Döntõbizottság a jogorvoslati kérelemben megemlített közbeszerzési eljáráson kívüli árubeszerzéssel kapcsolatban rámutat arra, hogy az említett tevékenység nem tartozik a Kbt. kompetenciájába.<br>
A Döntõbizottság ezt követõen a 7. tétel értékelésével kapcsolatos kérelmi elemet vizsgálta meg.<br>
Kérelmezõ ajánlatát ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján a nem megfelelõ mûszaki paraméterekre tekintettel érvénytelenné nyilvánította, így az a közbeszerzési eljárás további - értékelési - szakaszában már nem is vett részt.<br>
Kérelmezõ saját ajánlatának érvénytelenségét megállapító ajánlatkérõi döntést nem vitatta.<br>
Az elõzõek alapján a Döntõbizottság megállapította, hogy kérelmezõ megalapozottan nem vitathatja a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6), valamint 59. § (1) bekezdésének sérelmét tekintettel a Kbt. 79. § (3) bekezdésére, mely szerint kérelmet az ajánlatkérõ az ajánlattevõ vagy az olyan `egyéb érdekelt nyújthat csak be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Az érdemi elbírálásban csak az érvényes ajánlatok vehetnek részt. Miután a kérelmezõ az ajánlatának érvénytelenségét megállapító döntést nem kifogásolta, tényként kell kezelni azt, hogy kérelmezõ ajánlata érvénytelen volt.<br>
Figyelemmel arra, hogy ajánlatkérõ jogszerûen mellõzte az érvénytelen ajánlatok értékelését és összehasonlítását az érvényesnek tekintett ajánlatokkal, így nem kifogásolhatja eredményesen az érvényes ajánlatok értékelését az érvénytelen ajánlatot tevõ, tekintettel arra, hogy már nem lehet érdekelt az érvényes ajánlatok értékelésének eredményében: Az elõbbiek miatt a Döntõbizottság nem vizsgálta az ajánlatkérõ által végzett értékelést.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan jogorvoslati kérelmet elutasította, valamint a Kbt. 88. § (1) bekezdés h) pontjában foglaltakra tekintettel a jogorvoslati eljárás során felmerült költségekrõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 7.<br>
<br>
Dr. Nagy László Gábor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>