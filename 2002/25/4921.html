<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4921)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.178/16/2002.<br>
<br>
Tárgy: a Baranya Megyei Építõipari Vállalkozás Rt. kérelmezõ jogorvoslati kérelme Pécs Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Baranya Megyei Építõipari Vállalkozás Rt. (7693 Pécs-Hird, Hirdi u. 18., a továbbiakban: kérelmezõ) jogorvoslati kérelmét, amelyet Pécs Megyei Jogú Város Önkormányzata (7621 Pécs, Széchenyi tér 1., képviseli: dr. Illés Judit jogtanácsos, a továbbiakban: ajánlatkérõ) "120 db önkormányzati bérlakás építése" tárgyú közbeszerzési eljárása ellen nyújtott be, elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok és a felek nyilatkozatai alapján az alábbi tényállást állapította meg.<br>
Ajánlatkérõ a Közbeszerzési Értesítõ 2002. február 20-i 8. számában (0817) tette közzé részvételi felhívását nyílt elõminõsítéses eljárás megindítására a rendelkezõ részben meghatározott tárgyban.<br>
Ajánlatkérõ felhívása 9. pontjában határozta meg a résztvevõkkel, továbbá a közbeszerzés értékének 10%-át meghaladó mértékben igénybe venni kívánt alvállalkozókkal szemben a pénzügyi, gazdasági és mûszaki alkalmasságuk igazolására kért adatokat és tényeket.<br>
A 9. b) pontban a mûszaki alkalmasság igazolására kérte többek között az alábbiakat:<br>
- az elõzõ 5 év legjelentõsebb építési beruházásainak ismertetését,<br>
- saját és a teljesítésbe bevonandó mûszaki vagy gazdasági egysége, alvállalkozója, minõségbiztosítási rendszerének - bármely nemzeti rendszerben akkreditált - tanúsító által kiadott tanúsítvány másolatának csatolását.<br>
A részvételre jelentkezõk alkalmatlanná minõsítésének szempontjai között - a 10. b) pont 3. francia bekezdésében - meghatározta: "a jelentkezõ nem rendelkezik az elmúlt 5 évben legalább 1 olyan referenciával, mely a közbeszerzés tárgyához hasonló (lakás, kórházi hotelszárny, diákotthon; panzió, egyéb szálláshely) és nagyságrendje elérte a nettó 100 millió forintot.<br>
Az alkalmatlanná minõsítési szempontok között a minõségbiztosítási rendszer hiányát nem tüntette fel.<br>
A felhívás 12. pontjában elõírta, hogy a jelentkezõ jelölje meg azon alvállalkozók nevét és telephelyét, akiket a közbeszerzés értékének 10%-át meghaladó mértékben a teljesítéshez igénybe kíván venni.<br>
A részvételi jelentkezés határidejéig, 2002. március 18-ig tízen nyújtottak be részvételi jelentkezést: a Debreceni Magas-, Mély- és Útépítõ Rt., a BAUCOMT Építõipari Rt., Wiedemann Építõipari és Vállalkozási Rt., a Strabag Építõ Kft., a KÉSZ Kft., a BH-BAU Kft., a ZÁÉV Rt., a Bayer Center Építõipari Kft., az Attika Rt. és a kérelmezõ.<br>
A kérelmezõ részvételi jelentkezésében 10%-ot meghaladó mértékben igénybe venni kívánt alvállalkozóként jelölte meg a BH-BAU Kft.-t.<br>
A kérelmezõ részvételi jelentkezése 56. oldala tartalmazza minõségbiztosítási rendszerének tanúsítását.<br>
A kérelmezõ jelentkezésének 33-34. oldala tartalmazza referencialistáját. Ezek között befejezett, 100 millió forintos értéket meghaladó építési beruházásként: gyógyszergyár, csarnoképületek és mûanyagüzem építése került feltüntetésre.<br>
A kérelmezõ jelentkezésében az alvállalkozója, a BH-BAU Kft. akként nyilatkozott, hogy minõségirányítási rendszerének kiépítése 2001. október 12-tõl folyamatban van, a tanúsítást a Magyar Szabványügyi Testület Tanúsítási Titkársága 2002. július 1-ig elvégzi. A referenciái között több, 100 millió forintos értékhatárt meghaladó, az ajánlatkérõi kívánalmaknak megfelelõ építési beruházás került feltüntetésre.<br>
A BH-BAU Kft. önálló részvételre jelentkezésében ugyanazokat a referenciákat tüntette fel és minõségbiztosítási rendszere kiépítésérõl is ugyanazt a nyilatkozatát csatolta mint alvállalkozóként.<br>
Ajánlatkérõ 2002. március 26-án hirdette ki az eljárást lezáró döntését. A BH-BAU Kft. részvételre jelentkezését a minõségbiztosítási rendszer hiánya miatt érvénytelenné nyilvánította. A kérelmezõt - továbbá az Attika Építõipari Kivitelezési és Vállalkozási Rt.-t és a Debreceni Magas-, Mély- és Útépítõ Rt.-t - alkalmatlanná nyilvánította a referenciáik meg nem felelõsége miatt. A többi jelentkezõt pedig felhívta ajánlattételre.<br>
A kérelmezõ 2002. április 9-én nyújtotta be jogorvoslati kérelmét, ebben kérte a szerzõdés teljesítésére alkalmatlanná nyilvánító ajánlatkérõi döntés megsemmisítését, továbbá ideiglenes intézkedésként a közbeszerzési eljárás felfüggesztését a folyamatban lévõ ajánlattételi felhívásra, ajánlattételi határidõre tekintettel.<br>
Kérelmét azzal indokolta, hogy 10%-ot meghaladó mértékben alvállalkozóként kívánja igénybe venni a BH-BAU Kft.-t és alvállalkozója több, az elõírásoknak megfelelõ referenciával rendelkezik. Így, mivel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint a jelentkezõnek és az alvállalkozónak együttesen kell megfelelni az alkalmassági követelményeknek, nem minõsíthetõ alkalmatlanná.<br>
Ajánlatkérõ írásbeli és szóbeli észrevételében nem vitatta azt, hogy a kérelmezõ alkalmasnak minõsül, mivel maga ugyan nem, de alvállalkozója rendelkezik az elõírásoknak megfelelõ referenciával.<br>
Rámutatott ugyanakkor arra, hogy a kérelmezõ jelentkezése érvénytelen, mivel az alvállalkozója nem rendelkezik tanúsított minõségbiztosítási rendszerrel, pedig ez a felhívása 9. b) pontjának utolsó francia bekezdése alapján érvényességi feltétel. További érvénytelenségi okként hivatkozott arra, hogy a BH-BAU Kft. mint alvállalkozó csak az 1999. és 2000. évi mérlegét csatolta, pedig felhívásában elõírta az 1998. évit is.<br>
Kiemelte, hogy álláspontja szerint, mivel a kérelmezõ részvételre jelentkezése érvénytelen, ezért a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt.<br>
A Döntõbizottság D.178/5/2002. számú határozatában ajánlatkérõ közbeszerzési eljárását felfüggesztette.<br>
A jogorvoslati eljárás tárgyát ajánlatkérõ azon döntése képezte, amelynek következtében a kérelmezõ az eljárás további szakaszában nem vehet részt.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint irányadó 53. § (2) bekezdése értelmében az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Mind az érvénytelenségnek, mind az alkalmatlanságnak azonos a jogkövetkezménye, az eljárás további szakaszában nem vehet részt az a jelentkezõ, aki érvénytelen jelentkezést nyújtott be, illetõleg aki alkalmatlannak minõsül. Így önmagában nemcsak annak van relevanciája, ami egyébként az iratokból egyértelmûen megállapítható és amire a felek is egyezõen nyilatkoztak, hogy a kérelmezõ az alvállalkozója megfelelõ referenciájára tekintettel alkalmasnak minõsülne.<br>
A másik releváns kérdés tisztázása érdekében a Döntõbizottság eljárása során tájékoztatta a feleket arról, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárás során hivatalból eljár, ennek keretében hivatalból vizsgálja a kérelmezõ vonatkozásában a Kbt. 52. § (1) és (2) bekezdésében meghatározott érvénytelenségi okokra vonatkozó rendelkezések érvényesülését.<br>
A Döntõbizottság az alábbi indokokra tekintettel megállapította, hogy a kérelmezõ részvételre jelentkezése érvénytelen.<br>
A részvételi jelentkezések elbírálására is irányadó <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen a jelentkezés, ha az nem felel meg a részvételi felhívásban, illetõleg a dokumentációban meghatározott feltételeknek.<br>
Ajánlatkérõ a részvételi felhívása 9. pontjában mind a jelentkezõktõl, mind a 10%-ot meghaladó mértékben igénybe venni kívánt alvállalkozóktól kérte minõségbiztosítási rendszerük tanúsítványa másolatának csatolását - a felhívás 9. b) pont utolsó francia bekezdésében.<br>
Ajánlatkérõ ezen elõírása érvényességi feltétel a Kbt. fent idézett 52. § (2) bekezdés d) pontja alapján:<br>
A Döntõbizottság a kérelmezõ részvételi jelentkezésének alvállalkozói részében tett, fentiekben ismertetett nyilatkozat alapján megállapította, hogy a kérelmezõ alvállalkozója nem csatolta minõségbiztosítási rendszere tanúsítványának másolatát.<br>
Így, mivel az érvényességi feltételt mind a jelentkezõkkel, mind a 10%-os mértéket meghaladó alvállalkozókkal szemben támasztotta ajánlatkérõ, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján magának a kérelmezõnek a részvételi jelentkezése érvénytelen. Így, a kérelmezõ mint érvénytelen jelentkezést benyújtó, a Kbt. fentiekben hivatkozott 53. § (2) bekezdése értelmében nem vehet részt az eljárás további szakaszában.<br>
A Döntõbizottság rámutat arra, hogy a BH-BAU Kft. által csatolt iratokból megállapítható, hogy csak 1999-ben alakult, így nem terhel(het)i az 1998. évi mérlegbenyújtási kötelezettség.<br>
A Döntõbizottság a fentiekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. május 7.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>