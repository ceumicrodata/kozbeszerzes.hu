<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5020)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.199/12/2002.<br>
<br>
Tárgy: a Strabag Kft. kérelmezõ jogorvoslati kérelme a Honvédelmi Minisztérium Beruházási és Ingatlanfejlesztési Iroda ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a STRABAG Építõ Kft. Nyugat-magyarországi Magasépítési Területi Igazgatóság (9300 Csorna, Erzsébet királyné u. 1., képv.: dr. Szigeti Zsolt ügyvéd, 9023 Gyõr, Attila u. 12., továbbiakban: kérelmezõ) kérelme alapján indult jogorvoslati eljárásban; melyet a Honvédelmi Minisztérium Beruházási és Ingatlanfejlesztési Iroda (1054 Budapest, Balaton u. 7-11., képv.: dr. Gyülvészi Zsuzsanna ügyvéd, 1117 Budapest, Október huszonharmadika u. 29. I/1. továbbiakban: ajánlatkérõ) "110 lakásos HM lakóépület építése" tárgyú közbeszerzési eljárása ellen nyújtott be, a kérelmezõ kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését.<br>
A kérelmezõ jogorvoslati kérelmét a Döntõbizottság egyebekben elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzott nyilatkozatok alapján az alábbi tényállást állapította meg.<br>
Ajánlatkérõ 2001. november 14-én a Közbeszerzési Értesítõ (K. É.) 46. számában közzétett részvételi felhívással nyílt, elõminõsítési eljárást indított a rendelkezõ részben meghatározott beszerzés tárgyában.<br>
Ajánlatkérõ már a részvételi felhívásban meghatározta az ajánlatok elbírálásának szempontját az alábbiak szerint:<br>
részszempontok	súlyszámok<br>
- ajánlati ár	3<br>
- a megajánlott mûszaki tartalom színvonala, az ajánlat kidolgozása	1<br>
- befejezési határidõ	1<br>
- vállalt szavatossági, garanciális idõtartam a jogszabályi kötelezettségen felül	1<br>
- jóteljesítési biztosíték (az ajánlati ár %-ban meghatározott mértéke)	1<br>
- vállalt napi kötbér összege	1<br>
Az adható pontszámok 0-10 között lehetnek.<br>
A részvételi jelentkezési határidõig, 2001. december 10-ig a Polaris Rt., a Hérosz Rt., a Bayer Center Kft., a ZÁÉV Rt., az Entazisz Kft., a Középületépítõ Rt., az Alba Regia Rt. és kérelmezõ nyújtott be jelentkezést. Ajánlatkérõ a jelentkezéseket elbírálta, mind a 8 jelentkezõt az ajánlattételre alkalmasnak nyilvánította és ajánlattételre felhívta. Ajánlatkérõ részletes ajánlati felhívást készített, melyben az értékelés módszerét is megadta, valamint VI. Egyéb kikötések 19. pontjában ajánlatkérõ a következõket határozta meg:<br>
- Ajánlatkérõ reális garanciavállalási idõtartamnak tartja a jogszabályban elõírt kötelezettségen felül vállalt idõt. Az így megadott garanciavállalás maximum a kétszerese lehet a jogszabályban elõírt idõtartamnak.<br>
- Ajánlatkérõ reális szavatosságvállalási idõtartamnak tartja a jogszabályban elõírt kötelezettségen felül vállalt idõt, és az így megadott szavatosságvállalás maximum 50%-kal lehet több a jogszabályban elõírt idõtartamnál:<br>
- Reális teljesítési határidõ vállalásnak tartjuk a 2004. január 1. és 2004. március 31. közötti idõben vállalt befejezési határidõt.<br>
A részletes ajánlati felhívás VI. Egyéb kikötés 13. pontjában elõírta továbbá, hogy a sikeres mûszaki átadás feltétele, hogy a nyertes kivitelezõ a vállalási ár áfával növelt összege 5%-ára bankgaranciát biztosít a garanciális munkák fedezetére, az 1 éves garanciális munkák befejezéséig 16 hónapra.<br>
Az ajánlatok bontására 2002. március 4-én került sor. Nem tett ajánlatot az Entazisz Kft., a Bayer Center Építõipari Kft. ajánlatát pedig ajánlatkérõ érvénytelennek nyilvánította. A többi ajánlatot ajánlatkérõ elbírálta, 2002. április 8-án nyilvánosan megtartott eredményhirdetésen eredményt hirdetett, mely szerint az eljárás nyertese a Hérosz Rt., a második legkedvezõbb ajánlatot az Alba Regia Rt. nyújtotta be.<br>
Kérelmezõ április 12-én jogorvoslati kérelmet nyújtott be, melyben sérelmezi az eljárást lezáró döntést, illetve az ajánlatok elbírálását. Álláspontja szerint azzal, hogy a 22,7%-kal magasabb áron vállaló ajánlattevõ lett az eljárás nyertese, sérültek a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában elõírtak. Sérült a verseny tisztasága is, mivel ajánlatkérõ nem olvasta fel az ajánlatok valamennyi, az elbírálásra hatással levõ adatát (bár a tv.-ben elõírtak ismertetésének eleget tett). A nyertes által vállalt magas összegû garanciavállalás nem indokolt és spekulatív jellegû.<br>
Az elbírálási szempontok szerinti értékelés során az alábbiakat sérelmezte:<br>
- Ajánlatkérõ minden ajánlat mûszaki tartalmát egyformán 10 pontra értékelte, pedig az ajánlatok nem lehetnek kidolgozottságukban egyformák, és ezzel a gondosabb ajánlatkészítõ munkát végzõk hátrányba kerültek.<br>
- Ajánlatkérõ a jóteljesítési biztosíték mértékének elbírálása során nem a részvételi felhívásban megadottak szerint bírált, ugyanis nem az ajánlati ár %-ban meghatározott mértékét, hanem a százalékos mérték után számított összeget vette figyelembe.<br>
- Ajánlatkérõ a jóteljesítési garancia idõtartamának 16 hónapra való korlátozásával eltért a saját ajánlati felhívásában elõírtaktól. Véleménye szerint a jóteljesítési garanciát nem csupán az ajánlatkérõ által értékelt 16 hónapnyi idõtartamra, hanem az ajánlattevõk által vállalt teljes garanciális idõtartamra értékelni kell. Megjegyzi, hogy lakáscélú építmények esetében jogszabály 3 év garanciát ír elõ.<br>
Az értékelésen túlmenõen sérelmezte, hogy ajánlatkérõ az elõminõsítés során nem vizsgálta a részvételre jelentkezõk garanciavállalási képességét. A nyertes ajánlattevõ mérlegadatai alapján vélelmezi, hogy az általa vállalt nagymérvû bankgaranciát teljesíteni nem képes, ajánlatkérõ az ajánlatok kiértékelése során nem vette figyelembe az elõminõsítés során csatolt mérlegadatokat.<br>
Kérte a jogsértés megállapítását a Kbt 24. § (1) bekezdés, 55. § (6) bekezdés, 43. § (3) bekezdése, 40. § (1) bekezdése, 37. § (1) bekezdése és a Kbt 60. § (1) bekezdés b) és d) pontja vonatkozóan.<br>
Kérelmezõ továbbá az eljárást lezáró döntés megsemmisítését, ideiglenes intézkedéssel az eljárás felfüggesztését, a még meg nem kötött szerzõdés megkötésének megtiltását kérte.<br>
Ajánlatkérõ észrevételében elõadta, hogy az elbírálás során az összességében legelõnyösebb ajánlatot és nem a legalacsonyabb árú ajánlatot kívánta kiválasztani. A bontáskor ismertetésre került adatok - amik közül a Kbt.-ben elõírtak teljeskörûen felolvasásra kerültek - sérelmezésével kérelmezõ elkésett.<br>
A nyertes jóteljesítési bankgarancia vállalása nem ütközik a Kbt. elõírásaiba.<br>
A bírálati részszempontok szerinti értékelés vonatkozásában elõadta, hogy a mûszaki tartalom számszaki adatokkal nem mérhetõ, itt nem lett volna alkalmazható a képlet. Az ajánlatok összeállítása megfelelt a kiírásnak, mûszaki tartalmuk a kiviteli terv szerinti, tehát mindegyik ajánlatra megadható volt a maximális 10 pont. A jóteljesítési garancia 16 hónapos korlátozását illetõen nem tartja jogosnak a kérelmet, mivel a korlátozást egységesen, mindegyik ajánlattevõre alkalmazta, továbbá az ajánlati felhívás ezen elõírását a jogvesztõ határidõn belül senki sem kifogásolta. Elõadta továbbá, hogy a jóteljesítési garancia esetében nem az idõtartam, hanem az ajánlati ár %-ban meghatározott mértéke volt a bírálati részszempont, a nyertes pedig a legmagasabbat ajánlotta, bár az ajánlati ár százalékában megadott bankgarancia nem biztos, hogy jól megfogalmazott bírálati szempont, mivel a magasabb összegû ajánlati ár jobb bankgarancia-összeget eredményez. Téves kérelmezõnek a 3 éves garanciára vonatkozó jogszabályi hivatkozása, mivel a rendelet nem a jóteljesítési bankgaranciára, hanem a jótállásra vonatkozik.<br>
Elõadta, hogy a részvételi szakaszban megtörtént az ajánlattevõk mérlegadatainak vizsgálata. A nyertes mérlegadatainak áttekintése során nem volt ok kételkedni abban, hogy a vállalt bankgaranciát ne tudná teljesíteni.<br>
Kérte a kérelem elutasítását részben elkésettség, részben alaptalanság miatt.<br>
Egyéb érdekeltként a nyertes Hérosz Rt. tett észrevételt, melyben elõadta, hogy rendelkezik azzal a pénzügyi képességgel, hogy az ajánlatában szereplõ bankgaranciát a szerzõdésszerû idõpontban, az ajánlatában meghatározott feltételekkel nyújtsa. Csatolta a bankgarancia nyújtására irányuló pénzügyi nyilatkozatot.<br>
A Döntõbizottság ideiglenes intézkedés nem alkalmazott, mivel az alkalmazás törvényben meghatározott feltételeit a rendelkezésére álló iratok nem alapozták meg.<br>
Az ajánlatkérõ a nyertes ajánlattevõvel a szerzõdést az ajánlati felhívásban meghatározott idõpontban megkötötte.<br>
A Döntõbizottság megállapította, hogy a kérelmezõ jogorvoslati kérelme túlnyomó részben alaptalan, a kérelmet kizárólag a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megsértése vonatkozásában találta megalapozottnak.<br>
A kérelmezõ kérelmében foglalt kérelmi elemek vizsgálata során a Döntõbizottság megállapította, hogy azok közül a dokumentáció jogsértõ tartalmára és mûszaki leírás nem megfelelõ voltára, az ajánlati felhívásban elõírtakra vonatkozó kérelmi elemek elkésettek, az azokra vonatkozó jogorvoslati kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint rendelkezésre álló jogvesztõ, 15 napos határidõn túl került benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást az e törvény szabályait sértõ esemény tudomásra jutásától számított tizenöt napon belül lehet kérelmezni. A határidõk elmulasztása jogvesztéssel jár.<br>
Kérelmezõ egyrészt az ajánlatkérõ által közzétett részvételi felhívásból már megismerte az ajánlatok értékelésének szempontjait, majd az ajánlatkérõ által közvetlenül megküldött részletes ajánlati felhívásból további információkhoz jutott az értékelésrõl, az egyes részszempontokon belül figyelembevételre kerülõ szempontokról és az ajánlat elkészítésére vonatkozóan is.<br>
A kérelmezõ a részletes ajánlati felhívás és a megvásárolt dokumentáció alapján elkészítette ajánlatát és a 2002. március 4-ei ajánlattételi határidõre ajánlatot nyújtott be.<br>
A fentiek alapján a kérelmezõ legkésõbbi idõpontnak tekintett ajánlattételi határidõben tudomással bírt mind az ajánlati felhívás feltételeirõl, elõírásairól, mind a dokumentáció tartalmáról. A tudomásra jutás idõpontjaként figyelembe vett ajánlattételi határidõ idõpontját (2002. március 4.) követõ 15 napja lett volna kérelmezõnek arra, hogy joghatályosan kifogásolja mind az ajánlati felhívás, mind a dokumentáció számára sérelmesnek/jogsértõnek tartott feltételeit, elõírásait. Az ajánlattételi határidõtõl számítottan is erre 2002. március 19. napjáig lett volna lehetõsége, ettõl eltérõn 2002. április 12. napján (2002. április 11. napján postára adott) elõterjesztett jogorvoslati kérelme ezen elemei vonatkozásában elkésettek a fentiek szerint.<br>
A Döntõbizottság a kérelmezõ kérelme alapján azt vizsgálhatta érdemben, hogy ajánlatkérõ az ajánlatok értékelése során betartotta-e a Kbt. rendelkezéseit és az ajánlati felhívásában meghatározottakat, valamint jogszerûen hozta-e meg a nyertesre vonatkozó eljárást lezáró döntését, miután a jogorvoslati kérelmet e kérelmi elem vonatkozásában lehetett határidõben érkezettnek tekinteni.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Kérelmezõ a kérelmében ajánlatkérõ értékelését 2 értékelési részszempont körében vitatta, egyrészt a 2. "a megajánlott mûszaki tartalom színvonala, ajánlat kidolgozása" részszempont értékelését, e körben is azt, hogy ajánlatkérõ a mûszaki tervtõl eltérõ ajánlatokat értékelt, másrészt az 5. "jóteljesítési biztosíték (az ajánlati ár %-ban meghatározott mértéke)" részszempont körében végzett értékelését. E körben sérelmezte, hogy ajánlatkérõ ezen részszempontban a részletes felhívás 13. pontjában elõírtakkal ellentétben magasabb vállalásokat is figyelembe vett, holott e pontban tett 5%-ra vonatkozó elõírás felsõ határként került meghatározásra álláspontja szerint, valamint azt, hogy a jóteljesítési garancia idõtartamát ajánlatkérõ 16 hónapban korlátozta. Másodsorban jogsértõ e körben végzett ajánlatkérõi értékelés azon okból is, hogy az elõírástól eltérõen nem a %-os megajánlásokat értékelte, hanem a forintösszegeket.<br>
A kérelmezõ által elõadott jóteljesítési garancia idõtartama nem volt külön értékelési részszempont, a felhívás szerint nem is képezhette az értékelési részszempont tartalmi elemét, így az ügy elbírálásánál nem bír relevanciával ajánlatkérõ megállapítása a garanciális idõtartamra vonatkozóan.<br>
A 2. értékelési részszempont körében - figyelemmel az ajánlatkérõ által e tekintetben értékelendõ mûszaki tartalom színvonalára és az ajánlat kidolgozására - a Döntõbizottság az ajánlatkérõ értékelését és kiosztott pontszámait elfogadhatónak tekintette. A részletes ajánlati felhívás 10. pontja alapján ajánlattevõk a tervektõl magasabb mûszaki színvonalú megoldás megajánlásával eltérhettek. Elfogadta a Döntõbizottság ajánlatkérõ azon nyilatkozatát, mely szerint a benyújtott ajánlatok mindegyike teljesítette a dokumentáció követelményeit, az egyes ajánlatokban fellelhetõ mûszaki eltérések az elvárt mûszaki tartalom teljesítése mellett, kizárólag a 10. pontban megengedett egyenértékû mûszaki színvonalra tett ajánlatot jelentették.<br>
Az 5. értékelési részszempont vonatkozásában a Döntõbizottság nem osztotta a kérelmezõ elõadását, hogy a részletes ajánlati felhívás 13. pontjában elõírt jóteljesítési garancia mértéke egyben felsõ határt jelent és így a felfelé eltérést kedvezõen nem lehet értékelni.<br>
Az ajánlatkérõ által elkészített részletes ajánlati felhívás 13. pontjában tett elõírása a jóteljesítési garancia mértékére az ajánlattevõk általi vállalás alsó határát jelenti, ettõl felfelé történõ kedvezõ vállalást ajánlatkérõ nem zárt ki.<br>
Az ajánlatkérõ azon ajánlati elemek tekintetében (pl. garancia, szavatosság), ahol ajánlattevõk általi vállalásokat maximálni kívánta, azt kifejezetten elõírta (felhívás 19., 20.) Miután a jóteljesítési garancia vállalásának maximumára vonatkozóan a felhívás kifejezett elõírást nem tartalmazott, ajánlattevõk e körben az elõírt 5%-nál kedvezõbb megajánlásokat jogszerûen tehettek és ajánlatkérõnek ezen vállalásokat jogszerûen eljárva értékelnie kellett. Ajánlatkérõ akkor járt volna el jogszerûtlenül, ha ajánlattevõk ajánlatában szereplõ, ezen kedvezõ ajánlati vállalásokat nem vonta volna a részszempont értékelésének körébe. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata szerint ugyanis az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
Ajánlatkérõ minden esetben a részletes felhívás 13. pontjában elõírtakra tett ajánlattevõi - kérelmezõi - vállalásokat értékelte.<br>
A Kbt 43. § (1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Ajánlatkérõ a részletes ajánlati dokumentációban egyértelmûen meghatározta elvárásait, részletesen megadta az elbírálási szempontok tekintetében a pontozás módszerét, valamint az értékelés kereteit is. Ezek alapján kérelmezõ felelõssége a megfelelõ ajánlat összeállítása annak érdekében, hogy az ajánlat az ajánlatkérõ által megadott értékelési részszempontok alapján az összességében legelõnyösebb lehessen. E körben ajánlattevõk (így kérelmezõ is) felelõssége, hogy a részletes dokumentáció számukra nem világos és nem egyértelmû elõírásait az ajánlattételi szakaszban az ajánlatkérõ tisztázza, egyértelmûvé tegye. Ezek alapján a jóteljesítési garancia idõtartamára a felhívásban tett elõírásnak, illetve a garanciavállalás teljesítõképességére banki teljesítési igazolás alapján történõ vizsgálata hiányának kifogásolását a felhívás és dokumentáció jogszerûtlenségének a megállapítása körében legkésõbb az ajánlattételi határidõ lejártát követõ 15 napon belül kérhette volna joghatályosan. Az ajánlatkérõ értékelésének és eljárást lezáró döntésének vitatása körében jelen eljárásban már joghatályosan nem érvényesítheti a fent részletezett kifogásait.<br>
A Döntõbizottság az 5. értékelési részszempont körében a kérelmezõ kérelmét alaposnak találta abban a vonatkozásban, hogy ajánlatkérõ nem a felhívásban megadott tartalmi elemeket értékelte akkor, amikor a megajánlott jóteljesítési garancia forintösszegeit hasonlította össze és pontozta.<br>
Ajánlatkérõ felhívásban megadta, hogy e körben az ajánlati ár %-ban meghatározott mértékét fogja értékelni. A fent már hivatkozott <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) és a Kbt. 55. § (6) bekezdése alapján ajánlatkérõ az ajánlatokat csak a felhívásában megadott keretek között értékelheti ez pedig nem teszi lehetõvé, hogy ajánlatkérõ a felhívásában megadott szempontoktól eltérõen végezze el az értékelést.<br>
A fent kifejtett indokok alapján ajánlatkérõ az 5. értékelési részszempont körében végzett értékelés során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, mivel nem a felhívásban elõírt %-ban megadott jóteljesítési garanciavállalásokat vette figyelembe.<br>
A Döntõbizottság elvégezte - ajánlatkérõ módszerét alkalmazva - ezen részszempont körében a felhívásnak megfelelõ tartalmi elemek értékelését és megállapította, hogy a helyes tartalmi elemek értékelése mellett sem változik meg a végsõ eredmény és sorrend. A nyertes ezen részszempont körében ajánlatkérõtõl 10 pontot kapott, amely a Döntõbizottság által elvégzett értékelés szerint sem változik, a kérelmezõ ajánlatkérõtõl 2,1 pontot kapott, amely a Döntõbizottság szerint 2,5 lett volna helyesen értékelve. (nyertes összpontszáma 73,40 marad, kérelmezõ összpontszáma 65,3-rõl 65,7-re emelkedne, s ezzel még mindig az ajánlatkérõ által is megállapított 3. helyet foglalja el.)<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja szerinti jogkövetkezményt alkalmazta, kérelmezõ kérelmét egyebekben a Kbt. 88. § (1) bekezdés a) pontja alapján elutasította.<br>
A Döntõbizottság a jogsértés megállapítása és az igazgatási szolgáltatási díjban való marasztaláson túl további jogkövetkezmény-alkalmazást, így bírság kiszabását nem látta indokoltnak és szükségesnek, tekintve, hogy az értékelés során ajánlatkérõ által a 6 db értékelési részszempont közül egyben elkövetett jogsértés nem hatott ki az eljárást végeredményére, az nem volt befolyássál a nyertes vonatkozásában hozott ajánlatkérõi döntésre.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 16.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>