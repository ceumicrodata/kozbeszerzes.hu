<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5050)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.190/15/2002.<br>
<br>
Tárgy: a Park és Kert Kft. jogorvoslati kérelme a Stadion Invest Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Park és Kert Kft. (2310 Szigetszentmiklós, Kántor u. 4-6., a továbbiakban: kérelmezõ) által a Stadion Invest Rt. (1015 Budapest, Hattyú u. 14. III. em., képviseli: dr. Misefay Tibor jogtanácsos, 1061 Budapest, Andrássy út 19., a továbbiakban: ajánlatkérõ) "az országos stadionrekonstrukciós programmal érintett, a jelenlegi állapot szerint 32 db futballstadion gyeppel borított küzdõterének kertépítészeti kivitelezési munkái, és a fenntartáshoz szükséges karbantartó eszközök beszerzése" tárgyú közbeszerzési eljárása ellen benyújtott jogorvoslati kérelemnek részben helyt ad és megállapítja, hogy ajánlatkérõ megsértette a közbeszerzésekrõl szóló 1995. XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõ közbeszerzési eljárást lezáró döntését megsemmisíti. Egyebekben a jogorvoslati kérelmet a Döntõbizottság elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a kérelmezõ részére 30 000 Ft, azaz harmincezer forint igazgatási szolgáltatási díjat fizessen meg. A jogorvoslati eljárásban az ezen felül felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. július 25-én a Közbeszerzési Értesítõ 30. számában részvételi felhívás közzétételével a rendelkezõ részben meghatározott tárgyú tárgyalásos közbeszerzési eljárást kezdeményezett. Ajánlatkérõ a részvételi felhívását 2001. augusztus 1-jén helyesbítette.<br>
A részvételi felhívás 3. c) pontjában ajánlatkérõ meghatározta azt, hogy a beszerzés tárgyára részajánlatot lehet tenni. A részvételi felhívás 3. d) pontjában ajánlatkérõ a részajánlat tételének módját az alábbiak szerint határozta meg:<br>
"A részajánlat tételének szempontja: kizárólag kétféle részajánlat adható be. Az egyik részajánlat új zöldfelületi rendszerek létesítésére, a másik részajánlat a meglévõ zöldfelületi rendszerek felújítására vonatkozóan adható az ajánlatkérési dokumentációban foglaltak szerint."<br>
A felhívás 9. d) pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlypontjával, valamint az egyes részszempontokra adható ponthatárokat.<br>
A részvételi jelentkezési határidõ 2001. augusztus 22. volt, mely idõpontig 8 részvételi jelentkezés érkezett. Részvételi jelentkezést nyújtott be a kérelmezõ, a LIÁN Kht., az Eurogreen-Tiszafa Kft., a NYÍR-flop Kft., a Szarvasi Zöldpázsit Kft., a Tadak-Nett Kft., a Mester-Nívó Kft. és a KITE Rt.<br>
A részvételi szakasz 2001. szeptember 7-én megtartott eredményhirdetésén ajánlatkérõ a 8 beérkezett jelentkezés közül 6-ot alkalmatlannak, illetve érvénytelennek minõsített, míg a LIÁN Kht. és kérelmezõ jelentkezését érvényesnek és ajánlattételre alkalmasnak nyilvánította.<br>
2001. szeptember 18-án ajánlatkérõ írásban ajánlattételre hívta fel a 2 alkalmasnak minõsített jelentkezõt.<br>
2001. október 3-ig, a megjelölt ajánlattételi határidõig mindkét ajánlattevõ benyújtotta ajánlatát, melyet a Kbt. elõírásai alapján bontottak fel.<br>
Ajánlatkérõ 2001. október 12-én értesítette ajánlattevõket, hogy az elsõ tárgyalás idõpontját 2001. október 17-re halasztja, majd e napon 12.00 órakor a LIÁN Kft.-vel, míg 13.00 órakor kérelmezõvel kívánt tárgyalni.<br>
Az elsõ tárgyaláson ajánlatkérõ tájékoztatta kérelmezõt, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján ajánlata érvénytelen, ezért az eljárás további szakaszában nem vehet részt.<br>
Kérelmezõ 2001. október 26-án jogorvoslati kérelmet nyújtott be, melyben az eljárás lefolytatásának jogszerûségét és ajánlatának érvénytelenné minõsítésének jogosságát vitatta.<br>
A Döntõbizottság a hivatalból kiterjesztett jogorvoslati eljárás eredményeképpen ajánlatkérõ ajánlati felhívását és annak megküldését követõ döntéseit a 672/8/2001. sz. határozatával megsemmisítette.<br>
Ajánlatkérõ a Döntõbizottság fenti számú határozatában írtaknak megfelelõ új ajánlati felhívást és dokumentációt készített, melyet 2002. február 20-án a 2 alkalmasnak minõsített ajánlattevõnek ismét megküldött.<br>
A felhívás 5. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlypontjával az alábbiak szerint:<br>
részszempontok	súlyszámok<br>
- ajánlati ár	60<br>
- az ajánlatkérési dokumentációban elõírtaknál kedvezõbb idõtartamú szavatossági és jótállási idõszak	10<br>
- az egyes stadionokra vonatkozó megrendeléstõl számított teljesítési határidõ	10<br>
- az ajánlatkérési dokumentációban elõírtaknál kedvezõbb mûszaki paraméterek	10<br>
- az ajánlatkérési dokumentációban elõírtaknál kedvezõbb fizetési feltételek vállalása	10<br>
- kis- és középvállalkozások részvételi esélyének növelése	10<br>
Az adható pontszámokat 1-10 határozta meg ajánlatkérõ.<br>
A felhívás 8. pontjában a bírálati szempontok rövid kifejtését ismertette ajánlatkérõ.<br>
Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlati feltételeket, az ajánlat mûszaki és pénzügyi tartalmát és mellékleteket, melyek tartalmazzák a mûszaki kategóriákat azokban és az elvégzendõ munkarészek felsorolását.<br>
Ajánlatkérõ az ajánlati dokumentáció 3.4. pontjában 10 mûszaki kategóriába sorolta a rekonstrukciós munkákat, melyekhez kategóriánként meghatározta a mûszaki tartalmat. Ezt 15 munkarészre osztotta, melyeket mennyiségi egységenként anyag és díjösszeg egységekre bontva kért megadni.<br>
A 2002. március 20-i ajánlattételi határidõig mindkét ajánlattevõ benyújtotta ajánlatát.<br>
Az ajánlatokat ajánlatkérõ bizottsága értékelte, majd az elsõ tárgyalás idõpontjában - március 26-án - elõször kérelmezõvel, majd LIÁN Kht. képviselõjével tárgyalt ajánlatkérõ. Mindkét ajánlattevõtõl az ajánlatok egyes részeinek pontosítását, ill. módosítását kérte. A 2. tárgyalás idõpontjára - 2002. április<br>
4-re - ajánlattevõk a jegyzõkönyv szerinti módosított ajánlatukat elkészítették. Ajánlatkérõ bizottsága ismét értékelte az ajánlatokat, majd 2002. április 9-én eredményt hirdetett, melyen a LIÁN Kht. ajánlatát hirdette ki nyertesnek. Ajánlatkérõ az összegzést elkészítette és az ajánlattevõk részére megküldte.<br>
Kérelmezõ 2002. április 10-én nyújtott be jogorvoslati kérelmet, melyet 2002. április 15-én kiegészített. A kiegészített jogorvoslati kérelmében és a tárgyaláson tett nyilatkozatában kérte a jogsértés megállapítását, a Lián Kht. ajánlatának az érvényességét megállapító és az ajánlatkérõ eljárást lezáró döntésének megsemmisítését, a szerzõdéskötés megtiltását és ajánlatkérõ kötelezését a költségek viselésére. Kérelme indokaként elõadta, hogy a Lián Kht. ajánlata nem tartalmazza a 13. munkarészt (fenntartás, karbantartás), és ezért a Lián Kht. ajánlata nem teljes körû, így nem felel meg az ajánlati felhívásnak és ezért érvénytelen, továbbá ajánlatkérõ nem azonos mûszaki tartalmakat értékelt, mert a Lián Kht. fûmagvetéses ajánlatával szemben a kérelmezõ gyepszõnyeges ajánlatát hasonlította össze, valamint az eredményhirdetés jogszerûtlenségét az összegzés adatainak nem ismertetése miatt sérelmezte.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a Lián Kht. ajánlata megfelelt az ajánlati felhívásnak, így érvényes volt. Az ajánlatok értékelése során szakértõt vett igénybe, aki a két ajánlatot azonos mûszaki tartalomra hozta, mely alapján értékelte. A 13. munkarészt csak tájékoztató jelleggel kérte meg, az nem volt a jelen közbeszerzési eljárás tárgya. Az értékelés és az eredményhirdetés során a Kbt. rendelkezései szerint járt el. Kérte a jogorvoslati kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság 2002. április 25-én a D.190/10/2002. számú határozatával ideiglenes intézkedésként a szerzõdéskötést megtiltotta.<br>
A Döntõbizottság a rendelkezésére álló iratokból és a tárgyaláson tett nyilatkozatok alapján az alábbiakat állapította meg.<br>
A Döntõbizottság elsõdlegesen a Lián Kht. ajánlatának érvényessé nyilvánítását vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Az ajánlati dokumentáció 3.2.6 pontjában ajánlatkérõ meghatározta azt, hogy a pályák fenntartására a teljes rendszer átadása után külön karbantartási szerzõdés fog életbe lépni. Ennek alapján a karbantartási szerzõdés munkarészeit, gépeit és költségét a 13. munkarészben kell feltüntetni.<br>
A Döntõbizottság - a Lián Kht. által sem vitatottan - megállapította, hogy a Lián Kht. ajánlatában az egyes mûszaki tartalmak összesítõiben nem szerepel a 13. munkarész, valamint az nem került beárazásra. A 13. munkarésszel (fenntartás, karbantartás) kapcsolatban a Döntõbizottság megállapította azt is, hogy - a felhívásnak és a dokumentációnak megfelelõen - a jelen beszerzésnek nem tárgya a megvalósított futballpályák fenntartási és karbantartási tevékenysége. Ennek alapján a Döntõbizottság elfogadta ajánlatkérõ azon nyilatkozatát, hogy csak tájékoztató jelleggel kérte a futballpályák fenntartási és karbantartási költségeivel kapcsolatos adatokat, és azt nem is kérte az ajánlatba beépíteni.<br>
Ezzel egyidejûleg a Döntõbizottság azt is megállapította, hogy a Lián Kht. ajánlatában a munkarészek részletezésében a 13. munkarész is (fenntartás, karbantartás) részletezésre és beárazásra került. A Döntõbizottság a továbbiakban megállapította, hogy a Lián Kht. ajánlatában az egyes mûszaki kategóriák - az elsõ tárgyalást követõen benyújtott módosításokat is figyelembe véve - a felolvasólapon nem teljesen azonos tagolást és mûszaki tartalmat jelentenek, mint a kérelmezõ ajánlatában, azonban a technológiai elemek teljes köre a Lián Kht. ajánlatában is megtalálható az egyes mûszaki kategóriák részletezésében.<br>
A Döntõbizottság álláspontja szerint ajánlatkérõ jogszerûen járt el, amikor kérelmezõ ajánlatát érvényesnek nyilvánította a mûszaki tartalom alapján, így a jogorvoslati kérelem e része megalapozatlan.<br>
A Döntõbizottság ezt követõen az ajánlatok értékelésével kapcsolatos kérelmi részt vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
Ajánlatkérõ a két ajánlatot - a módosításokra is tekintettel - azonos mûszaki szintre hozta - az ajánlatokban szereplõ ajánlati elemek felhasználásával -, és ennek alapján végezte el az ajánlatok összehasonlítását. Ajánlatkérõ ezekbõl az adatokból állította össze a 10 mûszaki kategória anyag- és díjösszegét, mely az értékelés 1. részszempontját jelentette.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az azonos szintre hozott ajánlatok módosított tartalmát és az ahhoz tartozó ajánlati árakat - egységárakat - kellett ajánlatkérõnek értékelnie. A Döntõbizottság az ajánlatkérõ által készített, az összehasonlítás alapjául szolgáló szakértõi anyaggal kapcsolatban mûszaki kategóriánként és munkarészenként az alábbiakat állapította meg:<br>
Valamennyi kategóriában az 1. sz. munkarész: A szakértõi vélemény figyelembe vette a nyertesnek kihirdetett ajánlat mellékajánlatát, mely a kitermelt föld elszállítását tartalmazta, valamint kérelmezõ módosítását. A két ajánlat mûszaki tartalma valamennyi kategória esetén a korrekciók figyelembevételével azonos.<br>
Valamennyi kategóriában a 2. sz. munkarész: A szakértõi vélemény figyelembe vette kérelmezõ módosítását. A korrekcióval a két ajánlat mûszaki tartalma azonos.<br>
<br>
3. sz. munkarész: Kérelmezõ ajánlata a finom szintbeállítást és kézi kialakításokat is tartalmazta, nyertes ajánlatában ez mellékajánlatként szerepel, melyet a szakértõi vélemény nem vett figyelembe.<br>
<br>
4., 5., 8., 9., 10., 11., 12., 14. sz. munkarészek: A két ajánlat azonos mûszaki tartalomra készült.<br>
<br>
6. sz. munkarész: Nyertes ajánlata a meglévõ szegélyelemek bontását és elszállítását nem tartalmazza, kérelmezõ ajánlata viszont igen.<br>
<br>
13. sz. munkarész: Ajánlatkérõ tárgyaláson tett nyilatkozata alapján nem képezi a beszerzés tárgyát, csak tájékoztató jelleggel kérte azt, ezért az ajánlati ár összehasonlításánál ezt a munkarészt nem lehet figyelembe venni.<br>
<br>
15. sz. munkarész: Kérelmezõ ajánlata a teljes talajfûtés kialakításának költségeit tartalmazza, a nyertes ajánlatában a kazán telepítésének költsége mellékajánlatban szerepel, melyet a szakértõi vélemény nem vett figyelembe.<br>
Az I. mûszaki kategória 7. sz. munkarésze: Kérelmezõ ajánlata a nyomásfokozó berendezés költségeit is tartalmazza, a nyertes ajánlatában ez mellékajánlatként szerepel, melyet a szakértõi vélemény nem vett figyelembe.<br>
A II. mûszaki kategória 5. sz. munkarésze: Nyertes ajánlatából a "fûmagvetéssel" változatot, míg kérelmezõ ajánlatában a "gyepszõnyegezéssel" változatot értékelte. A két ajánlat mûszaki tartalma különbözõ.<br>
A II. mûszaki kategória 7. sz. munkarésze: Nyertes ajánlata 17. sz. kiegészítõ munkarészt tartalmaz, mely tartalma megegyezik kérelmezõ 7. sz. munkarésztartalmával. Az értékelésnél a szakértõi vélemény ezt vette figyelembe. Ezzel a két ajánlat mûszaki tartalma azonos.<br>
A III. mûszaki kategória 2. sz. munkarésze: Nyertes ajánlatában ez a munkarész ajánlati ára a 16. munkarész ajánlati árában került megállapításra. A két munkarészt összevetve az ajánlatok mûszaki tartalma azonos.<br>
A VII. mûszaki kategória 1. sz. munkarésze: Nyertes ajánlatában 19. sz. munkarészként "gyepnyesés" meghatározásra került, ezért azt azzal kell figyelembe venni. Kérelmezõ a gyepnyesést az eredeti kiírás szerinti munkarészekre felbontva adta meg. A két ajánlat különbözõ munkarészeit összevetve azok azonos mûszaki tartalmat jelentenek.<br>
A Döntõbizottság a fentiek alapján az ajánlatkérõ által az ajánlatok azonos szintre hozását tartalmazó szakértõi anyaggal kapcsolatban megállapította, hogy nem vesz figyelembe minden - akár a módosításokban szereplõ - tételt, így nem teljesen azonos a figyelembe vett - az értékelés alapját képezõ - mûszaki tartalom.<br>
Mindezek alapján a Döntõbizottság megállapította, hogy ajánlatkérõ nem azonos mûszaki tartalmat értékelt, így megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, ugyanis ha azonos mûszaki szintre kívánta hozni a két ajánlatot, akkor azt teljeskörûen el kellett volna végeznie, és csak azt követõen kezdhette volna el az értékelést. A Döntõbizottság megállapította, hogy ajánlatkérõ a kérelmezõ esetében a 13. munkarész megajánlott árát is figyelembe vette, holott az nem volt a beszerzés tárgya.<br>
A Döntõbizottság ezzel kapcsolatban rámutat arra, hogy az ajánlatok mûszaki tartalmának módosításával egyidejûleg az ahhoz tartozó ajánlati árakat is megfelelõen módosítani kell. Ajánlatkérõ azon nyilatkozatát, hogy az ajánlati árak az ajánlati fõösszesítõkön kerültek meghatározásra és ezért nem állt módjában a mûszaki tartalmakkal összhangban módosítani, a Döntõbizottság nem fogadta el, mert ajánlatkérõ ezen eljárása következtében az eredetileg megajánlott ajánlati ár a megváltozott mûszaki tartalom alapján már nincs összhangban a megajánlott, de módosított mûszaki elemekhez tartozó árakkal.<br>
Az összegzés elkészítésének célja, hogy ajánlattevõk megismerjék azokat az adatokat, amelyek az értékelés alapját képezték az ajánlatkérõnek. Az összegzésben azokat az ajánlati árakat kell feltüntetnie, melyek az értékelés alapját képezték. Jelen eljárásban tehát az azonos mûszaki tartalomra vonatkozó ajánlati árat.<br>
A fentiek alapján a Döntõbizottság álláspontja szerint az ajánlatkérõ értékelési eljárása nem felelt meg a Kbt. rendelkezéseinek, így a jogorvoslati kérelem e része megalapozott.<br>
Ajánlatkérõ nem azonos mûszaki tartalmakat és nem azonos ajánlati elemekhez tartozó ajánlati árakat értékelt, így a Döntõbizottság az egyes bírálati részszempontok értékelésével kapcsolatos további kérelmi részt már nem vizsgálta, ugyanis az ajánlatkérõ által végzett értékelési eljárás jogszabálysértõ volt.<br>
A Döntõbizottság ezt követõen az eredményhirdetés szabályos lebonyolításával kapcsolatos kérelmi részt vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ 5 munkanapon belül meg kell küldeni az összes ajánlattevõnek.<br>
Ajánlatkérõ az eredményhirdetésrõl készített jegyzõkönyvet a Döntõbizottság részére becsatolta, és ez tartalmazza azt a kijelentést, hogy az eredményhirdetés során az ajánlatkérõ az összegzés adatait teljeskörûen ismertette. A Döntõbizottság megállapította, hogy az eredményhirdetési eljáráson készített jegyzõkönyvet a kérelmezõ képviselõje is aláírta. Ennek alapján a Döntõbizottság nem fogadta el kérelmezõ azon nyilatkozatát, hogy nem tudta azt, hogy milyen adatokat kellett volna ajánlatkérõnek ismertetni és ezért írta alá kevesebb adat ismertetése után a jegyzõkönyvet.<br>
Az elõbbiek alapján a Döntõbizottság álláspontja szerint a jogorvoslati kérelem e része megalapozatlan.<br>
A Döntõbizottság felhívja a figyelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti lehetõségre, mely szerint, ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
Mivel a szerzõdés megkötésére az ideiglenes intézkedésre tekintettel nem került sor, így a jogsértés reparációjára lehetõség nyílt, ezért a Döntõbizottság bírságot nem szabott ki ajánlatkérõvel szemben.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d) és h) pontjai szerinti jogkövetkezményeket alkalmazta ajánlatkérõvel szemben, míg a jogorvoslati kérelem alaptalan részét a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 9.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>