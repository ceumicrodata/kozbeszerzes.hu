<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5047)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.192/14/2002.<br>
<br>
Tárgy: a Szikra Lapnyomda Rt. jogorvoslati kérelme az Országos Nyugdíjbiztosítási Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Nagy és Madlovits Ügyvédi Iroda (1027 Budapest, Vitéz u. 5-7.) által képviselt Szikra Lapnyomda Rt. (1133 Budapest, Visegrádi u. 116., továbbiakban: kérelmezõ) jogorvoslati kérelmének - melyet az Országos Nyugdíjbiztosítási Fõigazgatóság (1132 Budapest, Visegrádi u. 49., továbbiakban: ajánlatkérõ) ajánlatkérõ egyes igazgatóságainak ideiglenes elhelyezéséhez szükséges irodák bérlete tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (1) bekezdését.<br>
A jogsértés miatt a Döntõbizottság ajánlatkérõvel szemben 3 000 000 Ft, azaz hárommillió forint bírságot szab ki. Ajánlatkérõ a bírságot a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 sz. számlájára történõ átutalással.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft, azaz egyszázötvenezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. február 4-én hirdetmény közzététele nélküli tárgyalásos eljárást indított a rendelkezõ részben megjelölt beszerzésre.<br>
A Budai Területi Nyugdíjbiztosítási Iroda, a Dél-pesti Területi Nyugdíjbiztosítási Iroda és az Észak-pesti Területi Nyugdíjbiztosítási Iroda dolgozói elhelyezésére kívánt bérbe venni a kiírásban meghatározott jellemzõkkel bíró irodát a jelenlegi, Budapest VIII., Fiumei úti székháza felújítása idõtartamára. Részajánlat tételét lehetõvé tette.<br>
A kérelmezõt, a Vosca Ingatlanhasznosító Kft.-t, a Rami Ingatlanforgalmazó Kft.-t, a Dévai Beruházó és Építõ-Szolgáltató Kft.-t, a Ganz Mûszer Rt.-t és a Rentpress 8 Ingatlanhasznosító Kft.-t hívta fel ajánlattételre.<br>
Az ajánlatok felbontása február 14-én történt, melyrõl készült jegyzõkönyvben ajánlatkérõ rögzítette az ajánlattevõk nevét, a határidõt és az ajánlati árat, de nem rögzítette, hogy ajánlattevõk a három bérlendõ ingatlan közül melyikre tettek ajánlatot vagy részajánlatot.<br>
Ajánlatkérõ tárgyalásokat folytatott ajánlattevõkkel, majd ezt követõen ajánlattevõk írásban módosították ajánlatukat. Kérelmezõ írásban rögzítette: "A Szikra Lapnyomda Rt. formálisan is megerõsíteni kívánja, hogy a kiírásban szereplõ területekre külön-külön is érvényes az ajánlata a Fõigazgatóság igénye szerint."<br>
Ajánlatkérõ a március 19-én tartott eredményhirdetésen a budai területi iroda bérletre (1-es beszerzési tárgy) és az észak-pesti iroda bérletre (3-as beszerzési tárgy) a Vosca Kft. ajánlatát hirdette ki nyertesnek, a dél-pesti iroda bérletre (2-es beszerzési tárgy) pedig a Ganz Mûszer Rt. ajánlatát. Az eredményhirdetésrõl ajánlatkérõ emlékeztetõt készített, miszerint ezen ismertette az összegzés az eljárásról dokumentum tartalmát. Az összegzést megküldte ajánlattevõknek, kérelmezõ azt március 29-én vette kézhez.<br>
Ajánlatkérõ a nyertesekkel a szerzõdést megkötötte.<br>
Kérelmezõ április 10-én jogorvoslati kérelmet terjesztett elõ a Döntõbizottsághoz: Sérelmezte, hogy ajánlatkérõ csak a 3-as beszerzési tárgyra vonatkozóan bírálta el ajánlatát, holott a Budapest XIII. kerület, Visegrádi u. 119. sz. alatti épület bérbeadására nézve õ úgy tett ajánlatot, hogy az mindhárom területi iroda dolgozóinak elhelyezésére alkalmas. Közölte, hogy csak a március 29-én kézhez vett összegzés 2. b) pontját képezõ táblázatból jutott tudomására a jogsértés, az eredményhirdetésen elhangzottakból nem derült ki, hogy két részajánlata nem került elbírálásra. Kérte a jogsértés megállapítását és az eljárást lezáró döntés megsemmisítését.<br>
Ajánlatkérõ kérte a jogorvoslati kérelem elutasítását. Elsõdlegesen a kérelem elkésettségére hivatkozott, álláspontja szerint az eredményhirdetésen kérelmezõ tudomást szerzett arról, hogy csak a 3-as beszerzési tárgy vonatkozásában értékelte a kérelmezõ ajánlatát, az eredményhirdetés idõpontjától a kérelem elõterjesztéséig a 15 napos jogvesztõ határidõ letelt. A kérelem érdemében elõadta, hogy azért nem foglalkozott a kérelmezõ ajánlatának a budai területi iroda és a dél-pesti területi iroda bérletére vonatkozó részével, mert nem tartotta evidensnek, hogy a budai területi és a dél-pesti területi iroda elhelyezése Budapest közigazgatási területe pesti részének északi részén lévõ Visegrádi u. 119. sz. alatt történjen.<br>
A Döntõbizottság a felek írásbeli és a jogorvoslati eljárásban tartott tárgyalásokon szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A Döntõbizottság elõször azt vizsgálta, hogy kérelmezõ határidõben terjesztette-e elõ a jogorvoslati kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a kérelmet a jogsértõ eseményrõl való tudomásszerzõs idõpontjától számított 15 napon belül lehet elõterjeszteni. E határidõ elmulasztása jogvesztéssel jár. A 15 napos jogvesztõ határidõ számítása kezdõ idõpontja tehát a kérelmezõ által vélt vagy valódi jogsértésrõl való tudomásszerzés idõpontja.<br>
Ajánlatkérõnek az eredményhirdetést lefolytató alkalmazottja tanúként akként nyilatkozott, hogy az arról készült emlékeztetõt másnap készítette el. Az eredményhirdetés jelenléti ívét kérelmezõ képviselõje úgy írta alá, hogy nem lehetett tudomása az emlékeztetõ szövegérõl. Tehát az emlékeztetõ azon szövegrésze, hogy ajánlatkérõ ismertette az összegzést, önmagában nem jár a tudomásszerzés joghatályával.<br>
A tárgyaláson meghallgatott tanúk vallomásából pontosan nem derült ki, hogy ajánlatkérõ szó szerint ismertette-e az eredményhirdetésen elhangzottakat. Kétséget kizáróan csak azt lehet megállapítani, hogy a nyertes ajánlatokra vonatkozó adatok elhangzottak, valamint azt, hogy ajánlatkérõ kifejezetten nem közölte a megjelentekkel, hogy a kérelmezõ két részajánlatát nem értékelte.<br>
A Döntõbizottság ezért elfogadta a kérelmezõ által elõadott tudomásszerzési idõpontot és a kérelmet érdemben vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése elõírja: "Az ajánlatokat a lehetõ legrövidebb idõn belül el kell bírálni".<br>
Ajánlatkérõ részajánlattételre lehetõséget adott ajánlattevõk részére. A kiírás nem tartalmazott tiltást a három területi iroda egy épületben való elhelyezésére nézve. Ezért ajánlatkérõ köteles lett volna elbírálni kérelmezõnek az 1-es és 2-es beszerzési tárgyra tett ajánlatát is.<br>
A Döntõbizottság nem fogadta el ajánlatkérõ érvelését, miszerint evidens volt a budai területi és dél-pesti területi egységtõl távol lévõ Visegrádi u. 119. sz. alatti ingatlanra tett ajánlat figyelmen kívül hagyása. Ajánlatkérõ három területi irodája jelenleg is egy helyen (Fiumei út) mûködik, valamint a jelen beszerzést megelõzõ 2001. évi, visszavont közbeszerzési eljárásban ajánlatkérõ egy helyen kívánta elhelyezni a három területi irodáját. Kérelmezõ ezen okoknál fogva joggal volt abban a hiszemben, hogy ajánlata mindhárom részajánlattételi lehetõséget illetõen megfelel a kiírásnak - annál is inkább, mert a kiírás nem tiltotta az egy épületben való elhelyezésre vonatkozó megoldást.<br>
A Döntõbizottság megállapítja, hogy ajánlatkérõ a kérelmezõ 1-es és 2-es beszerzési tárgyra vonatkozó részajánlata elbírálásának elmulasztásával megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja jogsértõ ajánlatkérõi döntés esetére jogkövetkezményként kötelezõen elõírja bírság kiszabását.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése értelmében (az e rendelkezésben hivatkozott éves költségvetési törvény szerint) a kiszabható bírság mértéke minimum 1 000 000 Ft, maximum a közbeszerzés értékének 30%-a. Az el nem bírált két részajánlatot illetõen a közbeszerzés értéke - a nyertes ajánlati ára - kerekítve 100 millió Ft.<br>
Az ajánlatkérõ terhére 3%-os bírságot tartott a jogsértéssel arányban állónak a Döntõbizottság, tekintettel egyrészrõl a kérelmezõnek okozott jogsérelem súlyára, másrészrõl ajánlatkérõ azon igénye indokoltságára, hogy ügyfeleinek minél kevesebbet kelljen utaznia a területi irodába való eljutáshoz.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés c), d), f) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 17.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>