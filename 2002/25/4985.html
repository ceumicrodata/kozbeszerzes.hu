<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (4985)
</b></h2><FONT size=3><i><u></i></u><br>
Kf.III.37.869/2001/3.<br>
<br>
A Magyar Köztársaság Legfelsõbb Bírósága a dr. Vejkey Imre ügyvéd (1022 Budapest, Eszter u. 10/B.) által képviselt Szenzor Számítóközpont Kft. (1134 Budapest, Dévai u. 14.) felperesnek a dr. Sárkány Izolda jogtanácsos (1024 Budapest, Margit krt. 85.) által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben a Fõvárosi Bíróságon 13.K.31.140/2001. számon megindított perében - amely perbe a Balikóné dr. Albert Judit jogtanácsos által képviselt ÉMÁSZ Rt. (3525 Miskolc, Dózsa Gy. u. 13.) az alperes pernyertessége érdekében beavatkozott - a Fõvárosi Bíróság 2001. június hó 19. napján kelt 13.K.31.140/2001/4. számú ítélete ellen az alperes részérõl 5. sorszámon benyújtott fellebbezés folytán a 2002. év április hó 2. napján megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi az alperest, hogy fizessen meg a felperesnek 15 napon belül 5000 (ötezer) Ft másodfokú eljárási perköltséget.<br>
A le nem rótt fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az alperesi beavatkozó a Közbeszerzési Értesítõ 2001. január 31-én megjelent számában nyílt eljárás megindítására vonatkozó ajánlati felhívást tett közzé a EAS TAR-rendszerben számlázott fogyasztók számláinak elõállítására, borítékolására és kézbesítése tárgyában kötendõ szolgáltatási szerzõdésre. Az ajánlati felhívás szerint a 620 000 db/hó számlalevél és 16 000 db/hó tértivevényes felszólító levél kézbesítésére kerül sor.<br>
A felperes 2001. február 2-án jogorvoslati kérelmet nyújtott be az alpereshez, kérte annak megállapítását, hogy az ajánlati felhívás egy részével az ajánlatkérõ megsértette a közbeszerzésekrõl szóló módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) és (2) bekezdését.<br>
Az alperes 2001. március 13-án kelt D.59/9/2001. számú határozatával a felperes jogorvoslati kérelmét elutasította, azzal az indokolással, hogy komplex tevékenység végzésére történt az ajánlatkérõ kiírása, teljes körû szolgáltatás beszerzését kívánta közbeszerzési eljárás keretében megpályáztatni.<br>
A felperes keresetet terjesztett elõ az alperes határozatának bírósági felülvizsgálata iránt. Kérte annak megváltoztatását, a jogorvoslati kérelemnek megfelelõ döntést.<br>
Az elsõfokú bíróság a felperes keresetét megalapozottnak találta, ezért az alperes D.59./9/2001. számú határozatát megváltoztatta akként, hogy a felperes jogorvoslati kérelmének helyt adva megállapította, hogy az alperesi beavatkozó megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdését. Az elsõfokú bíróság ítéletének indokolásában kifejtette, hogy a postáról szóló 1992. évi XLV. törvény (a továbbiakban: Ptv.) 4. § (4) bekezdése szerint a postai szolgáltatások közül az alapszolgáltatás végezhetõ állami postai szolgáltatás, illetõleg koncessziós postai szolgáltatás útján. De koncesszió hiányában a tevékenységet kizárólag a Magyar Posta végezheti, a tértivevényes postai küldemények továbbítása azonban nem postai alapszolgáltatásnak, hanem postai különszolgáltatásnak minõsül, így arra a Ptv. 4. § a) pontja, illetõleg a Ptv. mellékletének 15. pontja alapján kizárólag a Magyar Posta Rt. rendelkezik jogosultsággal. A nyílt pályázatban az ajánlattevõk csak a Magyar Posta Rt. együttmûködési szándékára alapozottan tehetnek ajánlatot, és ajánlatuk versenyképességét meghatározza a Magyar Posta Rt. által adható díjkedvezmény. Ezért megállapítható, hogy a verseny tisztasága, illetõleg az esélyegyenlõség elve a közbeszerzési pályázat kiírása során sérült.<br>
Az alperes fellebbezést nyújtott be az elsõfokú bíróság ítélete ellen, kérve annak megváltoztatását és a felperes keresetének elutasítását. Alperesi álláspont szerint az ajánlatkérõ ajánlati felhívása nem sérti az esélyegyenlõség elvét akkor, amikor a beszerzés tárgyaként szerepeltette az elõállítani kért számlalevelek kézbesítését is. Az alperes álláspontja szerint, amennyiben a beszerzés tárgyaként komplex feladat ellátása kerül meghatározásra és ezen belül egyes részfeladat olyan tevékenység, amely végzésére a közszolgáltató kizárólagos kötelezett, a vonatkozó jogszabályok nem zárják ki, hogy ezek kizárólagos tevékenységet bárki igénybe vegye, így az esélyegyenlõség elvének sérelmét megállapítani nem lehet.<br>
A fellebbezés nem alapos.<br>
A Legfelsõbb Bíróság a fellebbezési eljárás során megállapította, hogy az elsõfokú bíróság pontosan megállapított tényállásból mindenben megfelelõ jogi következtetést vont le.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban az egyes eljárási cselekmények az ajánlatok értékelése során hozott döntés és a szerzõdés megkötése tekintetében az ajánlatkérõ köteles biztosítani az ajánlattevõ pedig tiszteletben tartani a verseny tisztaságát, illetve nyilvánosságát. A fenti rendelkezésbõl következik, hogy az ajánlatkérõnek az ajánlati felhívás, a közbeszerzési eljárás tárgyának meghatározása során is biztosítania kell a fent felsorolt elvek érvényesülését, így az esélyegyenlõséget minden ajánlattevõ számára. A Ptv. értelmében kizárólagosan a Magyar Posta Rt. által elvégezhetõ feladatnak a közbeszerzési eljárás során az eljárás tárgyába beemelésével az ajánlatkérõ olyan helyzetet teremtett, amelynek során a Magyar Posta Rt. különleges monopolhelyzetébõl kifolyólag a közbeszerzési eljárásban résztvevõ többi ajánlattevõ helyzetét a versenyfeltételeket meghatározatja, ez pedig sérti az esélyegyenlõség és a verseny tisztaságának elvét is.<br>
A Legfelsõbb Bíróság ezért a Pp. 253. § (2) bekezdésének megfelelõen az érdemben helyes elsõfokú bírósági ítéletet helybenhagyta.<br>
A pervesztes alperest a Pp. 78. § (1) bekezdése alapján a felperes perköltségének viselésére kötelezte a Legfelsõbb Bíróság.<br>
Az alperes az illetékekrõl szóló 1990. évi XCIII. törvény 5. §-a alapján teljes személyes illetékmentességben részesül, ezért a fellebbezési eljárás illetéke az állam terhén marad.<br>
<br>
Budapest, 2002 április 2.<br>
<br>
Dr. Kozma György s. k.,	Dr. Madarász Gabriella s. k.,<br>
tanácselnök	elõadó bíró<br>
<br>
Dr. Kárpáti Zoltán s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>