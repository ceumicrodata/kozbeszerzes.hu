<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4918)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.211/11/2002.<br>
<br>
Tárgy: dr. Kardkovács Kolos, a Közbeszerzések Tanácsa tagja által hivatalból kezdeményezett eljárása Lajoskomárom Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Kardkovács Kolos, a Közbeszerzések Tanácsa tagja (1055 Budapest, Honvéd u. 13-15., továbbiakban kezdeményezõ) a Lajoskomárom Község Önkormányzata (8136 Lajoskomárom, Komáromi u. 4., a továbbiakban ajánlatkérõ) "szemétgyûjtõ autó beszerzése tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek nyilatkozata alapján az alábbi tényállást állapította meg.<br>
Ajánlatkérõ 2001-ben pályázatot nyert települési szilárd hulladék közszolgáltatás fejlesztésére. A támogatási összeg csak a szükséges önrésszel együtt volt felhasználható. Az önrész biztosítása 2001 decemberében valósult meg. Ajánlatkérõ 2001. december 9-én megbízta a Mons Regalis Kft.-t, hogy nevében nyílt közbeszerzési eljárást folytasson 1 db tömörítõvel ellátott kommunálishulladék-gyûjtõ és -szállító tehergépjármû (10-16 m3) beszerzésére. A megállapodásban ajánlatkérõ megszabta a teljesítési határidõt, amely - az elszámolási kötelezettségbõl adódóan - 2002. március 31-e. Egyebekben a felhívás összeállítása a megbízott feladata volt.<br>
Az ajánlati felhívás 2002. január 16-án jelent meg a Közbeszerzési Értesítõben. A beszerzés tárgya a fentiekben jelzett, teljesítés határideje 2002. március 31-e (elõteljesítés lehetõségével). Ajánlati biztosítékot nem kért, a felhívás 11. pontjában a pénzügyi, gazdasági és mûszaki alkalmasság igazolására az alábbiakat kérte:<br>
Pénzügyi-gazdasági alkalmasság igazolása:<br>
- <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja alapján 30 napnál nem régebbi nyilatkozat az ajánlattevõ fizetõképességének megállapítására, amelynek tartalma:<br>
- a számlavezetõ pénzintézet nyilatkozata,<br>
- a pályázó bankszámláján sorban állás az elmúlt 2 évben (2000, 2001) nem volt,<br>
- mióta vezeti pályázó bankszámláját,<br>
- számlavezetõ pályázó hitelképességére vonatkozó nyilatkozata,<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja alapján az ajánlattevõ 1999., 2000. évi egyszerûsített mérlege.<br>
Mûszaki alkalmasság igazolása:<br>
- mûszaki alkalmasságának igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) és e) pontjai szerinti magyar nyelvû mûszaki leírás, valamint minõségi tanúsítvány csatolásával.<br>
A felhívás 11. b) pontban az alkalmatlanság szempontjait ajánlatkérõ az alábbiak szerint határozta meg:<br>
- fizetõ- és hitelképesség negatív megítélését tartalmazó pénzintézeti nyilatkozat,<br>
- legalább 2 hasonló nagyságrendû referenciával nem rendelkezik az elmúlt 2 évben (2000., 2001.)<br>
Ajánlatkérõ dokumentációt is készített.<br>
Az ajánlattételi határidõre, 2002. március 7. napjára 2 db ajánlat érkezett. Ajánlatot tett: KOBIT HUNGÁRIA Kft. és az UNITRADE AUTO Kft.<br>
A nyilvános eredményhirdetésre 2002. március 19. napján került sor, melyen az UNITRADE AUTÓ Kft. ajánlatát hirdették ki nyertesnek.<br>
Kezdeményezõ 2002. április 16-án benyújtott iratával a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdés a) pontjában foglalt felhatalmazás alapján a Döntõbizottság hivatalból való eljárását kezdeményezte, melyben indítványozta, hogy a Döntõbizottság alkalmazza a Kbt. 88. § (1) bekezdés b)-d) pontjaiban meghatározott jogkövetkezményeket, illetve, ha az alkalmazás feltételei - az idõmúlásra tekintettel - már nem állnak fenn, állapítsa meg a jogsértés megtörténtét. Beadványa indokaiként elõadta, hogy ajánlatkérõ az ajánlati felhívásban nem zárta ki a Kbt. 26. § (3) bekezdése alapján azt, hogy külföldi székhelyû ajánlattevõk részt vehessenek az eljárásban, azonban a beszerzés tárgyát képezõ áruk szállítására olyan rövid határidõt határozott meg, amely alatt a szállítandó gépjármûvet legyártatni és szolgáltatni nem lehet, csak akkor, ha már elõre ismert a szállító számára, hogy a közbeszerzési eljárás nyertese lesz.<br>
A fentiek értelmében a kezdeményezõ álláspontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2)-(3) bekezdésében megfogalmazott esélyegyenlõség alapelve.<br>
A kezdeményezõ a közérdekû bejelentõ irat indokai alapján kifogásolhatónak és jogsértõnek tekinti, hogy ajánlatkérõ a felhívásban a pénzügyi-gazdasági alkalmasság körében olyan feltételeket fogalmazott meg, amelyek gyakorlatilag lehetetlenné teszik a kezdõ vállalkozások részvételét az eljárásban, így csorbítva az esélyegyenlõség törvényben rögzített alapelvét. Sérti a kezdeményezõ - közérdekû bejelentõ iratában elõadottakkal egyezõ - álláspontja szerint a Kbt 44. § (7) bekezdésében foglalt arányosság és a szükségesség elvét rögzítõ elõírásokat is az alkalmatlansági szempontok meghatározása. E körben példaként a nettó árbevétel túlzó mértékû meghatározását említi.<br>
A kezdeményezõ sérelmesnek találja azt is, hogy az alkalmasság igazolásához bekért referenciákat is erõteljesen leszûkítve Magyarországra és a közszférára korlátozva határozta meg ajánlatkérõ.<br>
Kezdeményezõ beadványában a fenti indokok alapján vélelmezte, hogy az ajánlatkérõ felhívása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában elõírtak vonatkozásában nem áll összhangban a Kbt. 24. § (2)-(3) bekezdésében rögzített esélyegyenlõség biztosításának alapelvével.<br>
A kezdeményezõ a beadványában kifogásolt ajánlati felhívással kapcsolatosan vélelmezett jogsértésekrõl történõ tudomásszerzés idõpontjaként 2002. április 11. napját jelölte meg, ugyanis ezen a napon érkezett részére a GAT Magyarország Kft. képviselõjétõl egy, a jelen közbeszerzési eljárás ajánlati felhívását kifogásoló közérdekû bejelentés. A kezdeményezõ irat több ajánlatkérõ hasonló tárgyban lefolytatott közbeszerzési eljárását támadta, amelyekben a beszerzés tárgya és a megállapított alkalmatlansági szempontok jelentõs mértékben eltértek egymástól, ezért a Döntõbizottság felhívta kezdeményezõt beadványának pontosítására a kifogásolt jogsértések tekintetében az egyes eljárásokra lebontva. A kezdeményezõ a Döntõbizottság felhívásának nem tett eleget.<br>
Ajánlatkérõ észrevételében a minden tekintetben megalapozatlan beadvány elutasítását kérte.<br>
Álláspontja szerint az indítványból a rövid teljesítési határidõre vonatkozóak értelmezhetõek az eljárásukra. A KöM-BM települési szilárd hulladék közszolgáltatás fejlesztésére kiírt pályázatának eredményérõl 2001 augusztusában értesültek. Ez az eredmény azonban nyilvánosan is közzétételre került a BM honlapján és közlönyében a felhasználási cél és az összeg megjelölésével, így bárki számára ismert volt, hogy hamarosan a közbeszerzési eljárást kiírják, felkészülhettek a gépjármû beszerzésére, ill. szállítására. A vállalkozások megítélésük szerint tehát egyenlõ eséllyel pályázhattak. A közbeszerzési eljárás indítására azért csak decemberben került sor, mert a fedezet önrészét akkor sikerült biztosítani. A BM felé 2002. január 31-ig kellett elszámolni, ezért volt szükség igen rövid teljesítési határidõre (az elszámolás így is késedelmes volt).<br>
A Döntõbizottság a rendelkezésére álló iratok, ajánlatkérõ nyilatkozata alapján megállapította, hogy ajánlatkérõ ajánlati felhívásának tartalma - a kezdeményezõ által kifogásoltak szerint - nem volt jogsértõ.<br>
A Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a konkrét közbeszerzési eljárás vonatkozásában azt kell vizsgálat tárgyává tennie, mind a kérelemre, mind a hivatalból indult eljárásokban, hogy ajánlatkérõ megsértette-e a közbeszerzésekrõl szóló - többször módosított - 1995. évi XL. törvény (továbbiakban: Kbt.) egyes rendelkezéseit vagy sem.<br>
A Kbt. nem tartalmaz kötelezõ elõírást a teljesítési határidõre vonatkozóan. A teljesítési határidõ ajánlatkérõ általi meghatározására a Ptk. szerzõdésekre vonatkozó általános és az egyes szerzõdéstípusokra vonatkozó rendelkezései az irányadóak. A jelen ügyben ajánlatkérõ a beszerzés tárgyára vonatkozóan szállítási szerzõdés teljesítését kérte, észrevételében elõadta a teljesítési határidõ meghatározásának indokát is. A szállítási szerzõdés teljesítése jelen beszerzésben nem feltételezi egyedi termékek gyártásának kényszerét, tehát a határidõ megállapításánál az elõállítás idõszükségletét nem kellett feltétlenül figyelembe venni.<br>
A Döntõbizottság nem találta a Kbt. szabályaiba ütközõnek ajánlatkérõnek a teljesítési határidõ meghatározását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a részletesen szabályozza, hogy ajánlatkérõ milyen módon, milyen iratok csatolásával kérheti ajánlattevõktõl a pénzügyi, gazdasági és mûszaki alkalmasság igazolását, s ezzel összefüggésben milyen feltételek betartása mellett írhatja elõ a szerzõdés teljesítésére alkalmatlanná minõsítés szempontjait.<br>
"44. § (1) Az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb 3 évi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb 3 év legjelentõsebb szállításainak, szolgáltatásainak, illetve az elõzõ legfeljebb 5 év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
(3) Az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.<br>
(6) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
(7) Az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni."<br>
A Döntõbizottság megállapította, hogy ajánlatkérõ a fent hivatkozott rendelkezések betartásával határozta meg a pénzügyi, gazdasági és mûszaki alkalmasság igazolására becsatolni kért igazolásokat, adatokat és tényeket, valamint azzal, hogy lényegében a veszteségesen gazdálkodást és a teljesítõképességre vonatkozó referencia hiányát jelölte meg alkalmatlansági szempontnak, nem lépte túl a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében meghatározott, a szerzõdés teljesítéséhez ténylegesen szükséges feltételek mértékét.<br>
A Döntõbizottság nem találta megalapozottnak a kezdeményezõnek a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2)-(3) bekezdésének megsértésére történõ hivatkozását. Ajánlatkérõ a fenti indokok alapján jogszerûen járt el a pénzügyi-gazdasági és mûszaki alkalmasság igazolására kért iratok elõírása és ezekkel összefüggésben az alkalmatlansági szempontok megállapítása során, a törvényben megfogalmazott alapelvek sérelmét megalapozó körülmények - amelyre kezdeményezõ hivatkozott, nevezetesen a referencia elõírásával és az árbevétel meghatározásával a kezdõ vállalkozások hátrányának jelentkezése - nem voltak megállapíthatóak a rendelkezésre álló iratokból. Ajánlatkérõ által közzétett ajánlati felhívásban ugyanis sem a referenciák korlátozott megfelelõségére, sem a nettó árbevételre vonatkozóan elõírást nem tett.<br>
A Kbt 79. § (1) bekezdése értelmében a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban Áe.) rendelkezéseit kell alkalmazni.<br>
Az Áe 14. § (2) bekezdése kimondja, hogy a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. tv. 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 13.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>