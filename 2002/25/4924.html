<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4924)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.184/7/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Bács-Kiskun Megyei Állat-egészségügyi és Élelmiszer-ellenõrzõ Állomás közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Bács-Kiskun Megyei Állategészségügyi és Élelmiszer-ellenõrzõ Állomás (6000 Kecskemét, Halasi út 34., a továbbiakban: ajánlatkérõ) "állatkórház rekonstrukciójának kiegészítõ munkái" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ 2002. április 4-én tájékoztatta a Döntõbizottság elnökét, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja alapján hirdetmény közzététele nélküli tárgyalásos közbeszerzési eljárást indít.<br>
Ajánlatkérõ ajánlattételre a GEN-ÉP Építõ Kft.-t hívta fel.<br>
Ajánlatkérõ az eljárásfajta választását azzal indokolta, hogy a 2001. június 14. napján kötött szerzõdés alapján folyamatban lévõ építési beruházás kivitelezése során elõre nem látható körülmények folytán az építési beruházást kiegészítõ építési beruházási munkának a korábbi nyertes ajánlattevõvel való elvégzése vált szükségessé, továbbá fennállnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt körülmények.<br>
Az elvégzendõ munkákat, azaz a beszerzés tárgyát ajánlatkérõ általánosságban jelölte meg. Hivatkozott statikai megerõsítésekre, az állatkórház leválasztásával és a fõépület rekonstrukciójával kapcsolatban a közmûvek szétválasztására és új útvonal kialakításra.<br>
Ajánlatkérõ ajánlati felhívást a tájékoztatójához nem mellékelt.<br>
A Döntõbizottság elnöke 2002. április 10-én kezdeményezett jogorvoslati eljárást ajánlatkérõ közbeszerzési eljárása ellen, mert álláspontja szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek fennállása egyértelmûen nem állapítható meg, illetõleg az ajánlati felhívás sem került határidõben ajánlatkérõ részérõl megküldésre.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek jelen közbeszerzési eljárás esetén fennállnak.<br>
Az ajánlati felhívása adminisztrációs hiba miatt nem lett mellékelve, ennek pótlólagos megküldésérõl soron kívül intézkedett, illetõleg a Döntõbizottság rendelkezésére bocsátotta a korábbi közbeszerzési eljárás iratait, illetve pontosította jelen közbeszerzési eljárás tárgyát.<br>
A rendelkezésre álló iratokból a Döntõbizottság megállapította, hogy ajánlatkérõ 2001. június 14-én a GEN-ÉP Építõ Kft.-vel 162 580 719 Ft bruttó vállalkozási díj ellenében vállalkozási szerzõdést kötött, melynek tárgya a BKKM-I Állategészségügyi és Élelmiszer-ellenõrzõ Állomás telephelyén lévõ központi épület átalakítása, tetõtér-beépítése (beépített nettó alapterület 1197 m2) kazánházból irattár kialakítása (beépített nettó alapterület 49,3 m2) gépkocsitárolók és mûhelyépület, raktárépület felújítási munkái (építészet, épületgépészet, elektromosmunkák, beépített nettó alapterület 480 m2), a kapcsolódó csatornaépítési, csapadékelvezetési, térvilágítási, telephelymegosztással összefüggõ munkákkal együtt.<br>
A szerzõdés szerint a teljesítési határidõ 2002. május 25.<br>
Jelen közbeszerzési eljárás tárgyát az alábbi munkák képezik:<br>
<br>
1. Tetõtér beépítése során több ablak került elhelyezésre, a tetõszerkezet megbontása során derült ki, hogy a 15 évvel ezelõtt az épületre ráépített szendvics tetõgerendák egyik rétege puhafa, így a teljes tetõszerkezetet mintegy 500 m2 alapterületen szelemenek, dúcok és állószék beépítésével meg kell erõsíteni.<br>
<br>
2. Az 1970-ben épült épület tervei (így a közmûvek, csatorna) nem álltak rendelkezésre, ezért az építés folyamán a csatornafeltárásra és a közmûvek feltárására, valamint a tervtõl eltérõen mintegy 30 m hosszban új csatornaszakasz kiépítésére van szükség.<br>
<br>
3. Az építés során felszabaduló mintegy 30 m2 elsõ emeleti terület okszerû hasznosításával egy új iroda kerül kialakításra az összes vonzatával együtt (fûtés, tapéta, melegburkolat, mennyezet, világítás stb.). Ugyanitt teakonyha is beépítésre kerül.<br>
<br>
4. A tervben szereplõ Armstrong álmennyezet felületét 120 m2-rel növelni kellett, mert ebben kerül elvezetésre a számítógép-hálózat, a telefon; a villany, a riasztó berendezés és a tûzjelzõ berendezés összes kábele.<br>
<br>
6. Az intézmény területének közepén lévõ külön álló épületben lévõ kazánház áthelyezésével, helyi fûtéssel kellett megoldani a mûhely és a gépkocsivezetõk pihenõjének fûtését.<br>
Ajánlatkérõ ebben a közbeszerzési eljárásban tervezte az FVM döntése alapján, az állomással azonos területen mûködõ állatkórház leválasztását és majdani értékesítése miatt útvonal-csatlakozás kiépítését az 54-es közlekedési útvonalhoz, azonban tekintettel arra, hogy ehhez építési engedély is szükséges és ezzel még ajánlatkérõ nem rendelkezik, ebben a közbeszerzési eljárásban végül is erre vonatkozóan ajánlatot nem kért.<br>
Az ajánlattevõ az ajánlatát benyújtotta, a tervezett kivitelezés költsége 7 183 778 Ft.<br>
Ajánlatkérõ közbeszerzési eljárását jelenleg még nem fejezte be, az árajánlat felülvizsgálata folyamatban van.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
A Döntõbizottság a jogorvoslati eljárás során vizsgálta, hogy jelen esetben ezen feltételek fennállnak-e. A rendelkezésre álló iratokból nem vitásan megállapítható, hogy a korábban kötött szerzõdés alapján a kivitelezési munkák még jelenleg is folynak, hiszen a teljesítési határidõ 2002. május 25. Az ajánlatkérõ által jelen közbeszerzési eljárásban megjelölt beszerzés tárgyaként felmerült munkák elõre nem voltak láthatóak. Ezen munkák egy része a tervekben nem szerepelt (így az elsõ emeleti irodahelyiség kialakítása), illetõleg olyan munkák, amelyek a kivitelezés során váltak ismertté, és ezen munkák elvégzése feltétlenül szükséges az eredményes kivitelezéshez (csatornaszakasz építése, tetõszerkezet megerõsítése, álmennyezet felületének bõvítése).<br>
A korábbi közbeszerzés értéke 130 064 575 Ft volt, a jelen közbeszerzés tárgyát képezõ munkák értéke mintegy 8 M Ft. Ennek alapján a jelen munkák a közbeszerzés értékének 50%-át nem érik el.<br>
A Döntõbizottság megállapította továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b) pontjában foglalt feltételek is fennállnak, hiszen ezen munkák az eredeti szerzõdés teljesítéséhez szükségesek, aránytalan nehézség nélkül ezeket mûszakilag, illetve gazdaságilag a korábban kötött szerzõdéstõl elválasztani nem lehet.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást - ha a megindításra vagy folytatásra okot adó körülmény már nem áll fenn - megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 9.<br>
<br>
Dr. Engler Magdolna s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>