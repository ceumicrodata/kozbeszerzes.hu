<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5061)
</b></h2><FONT size=3><i><u></i></u><br>
Kf.III.37.695/2001/4.<br>
<br>
A Magyar Köztársaság Legfelsõbb Bírósága a Csúzdiné dr. Deák Ildikó által képviselt Szeged Megyei Jogú Város Önkormányzata (Szeged, Széchenyi tér 10.) felperesnek - akinek pernyertessége elõmozdítása végett a dr. Honti György ügyvezetõ által képviselt CSOMIBER Kft. (Szeged, Arany J. u. 7.) beavatkozott - a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2001. május 10. napján meghozott 3.K.35.611/2000/4. számú ítélete ellen az alperes részérõl 5. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az ajánlatkérõ felperes - akinek a megbízásából járt el a beavatkozó - a Közbeszerzési Értesítõ 2000. június 21-i számában nyílt közbeszerzési eljárás megindítására szóló ajánlati felhívást tett közzé a Gábor Dénes Szakközépiskola "B" épületének teljes körû felújítása tárgyában. Az eljárás nyertese a STRABAG Rt. lett, a második helyezett a Délépítõ Rt. volt.<br>
Az alperes a D.385/6/2000. számú határozatával a Délépítõ Rt. jogorvoslati kérelmének helyt adott és megállapította, hogy az ajánlatkérõ felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (1) bekezdésére tekintettel az 59. § (1) bekezdését, valamint a 61. § (1) bekezdését, ezért az ajánlatkérõt 3 millió forint pénzbírsággal sújtotta. Megállapította az alperes, hogy az ajánlatkérõ felperes az ajánlatokat nem azok tényleges tartalmi elemeit objektívan tükrözõ módon értékelte - az ajánlati ár kivételével -, mert a megadott elbírálási szempontokon belül - teljesítési határidõ, fizetési feltételek, garanciális feltételek - szubjektíven határozta meg az ajánlatok eltérésén alapuló pontszám különbségeket, ez a módszer a végeredményt is eltorzította, és így nem az összességében legelõnyösebb ajánlatot tevõ került nyertesként kihirdetésre. Az ajánlatkérõ megsértette a Kbt. 61. §-ának (1) bekezdését, mert nem állította össze teljeskörûen a Kbt. 5. számú mellékletének megfelelõen az összegzést, hiányzott a 2. a) pontból az ajánlatok részszempont szerinti tartalmi elemeinek megjelölése.<br>
A felperes keresetében kérte az alperes határozatának hatályon kívül helyezését, másodlagosan a bírság összegének mérséklését.<br>
Az elsõfokú bíróság ítéletével az alperes határozatát részben megváltozatta, és az alperesnek a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés és 59. § (1) bekezdés sérelmét kimondó és a 3 millió forint bírságot kiszabó rendelkezését mellõzte. Ezt meghaladóan elutasította a keresetet. Megállapította, hogy nincs arra Kbt. rendelkezés, hogy egy részszemponton belül a teljes pontskála kiosztása megtörténjen. Az alperes azt vizsgálhatja, hogy a pont- és súlyszámok megadása jogszerû volt-e, s megadott részszempontok nem sértik-e a Kbt. valamelyik rendelkezését, az értékelés a kiírásnak megfelelõen történt-e. Ebbõl következõen az ajánlatkérõ az egyes részszempontok esetén eltérõ számítási módok alkalmazásával a Kbt. 55. § (6) bekezdését nem sérti meg. Mindezekre figyelemmel a bíróság megállapította, hogy a felperes az ajánlatok értékelésekor jogszabályt nem sértett.<br>
Az alperes az elsõfokú bíróság ítélete elleni fellebbezésében kérte annak részbeni megváltoztatásával a felperes keresetének teljes elutasítását. Álláspontja szerint az elsõfokú bíróság téves jogkövetkeztetésre jutott, hiszen a Kbt. értékelésre vonatkozó módosított szabályozása következtében nem elegendõ azt megítélni, hogy a vizsgált bírálati szempontból melyik ajánlati elem a kedvezõbb, hanem ezt számszerûen kifejezett pontértékkel kell meghatározni és ezen - az ajánlatok tartalmi elemeinek különbségét tükrözõ - pontértékeket a megadott súlyszámokkal megszorozva kell figyelembe venni. A Kbt. 55. § (6) bekezdésébõl következik, hogy az ajánlatkérõnek azt az ajánlatot kell az értékelés során nyertesként kiválasztania, amelyik az ajánlati felhívásban megadott bírálat részszempontok szerinti értékelésben a legmagasabb pontszámot éri el a súlyozás és az összesítés után. A legmagasabb pontszám úgy érhetõ el, ha az ajánlatkérõ felperes a vizsgált részszempontból az abban a körben tett legkedvezõbb ajánlatra az adható maximális értékelési pontszámot adja. Az ajánlatok objektív értékelésénél ezen elvek alkalmazása a Kbt.-bõl következik. A pontozás akkor objektív, ha a pontszámok különbségének aránya tükrözi a vizsgált ajánlatok tartalmi elemei különbözõségének arányát. A felperes értékelése a teljesítési határidõ és a fizetési feltételek tekintetében azért volt jogszabálysértõ, mert a fenti elvektõl eltérõen azt a módszert alkalmazta, hogy a legkedvezõbb ajánlatot követõ, már kevésbé jó ajánlatok pontszámát azonosan meghatározott egység szerint csökkentette azonos mértékben, illetve a garanciális feltételek szempontnál pedig a minimális elvárását határozta meg egy adott pontértékkel, és az ehhez képest jobb ajánlatok pontszámát növelte azonos mértékben egy arányosan meghatározott egység szerint. Végül elõadta, hogy a Kbt. 19. §-ában rögzítettekre figyelemmel az ajánlatkérõ döntésének felülvizsgálatát végezte el, ezen vizsgálat során nem vette át az ajánlatkérõ döntési hatáskörét, hanem annak jogszerûségét vizsgálta. E k<br>
örben figyelemmel volt az ajánlatkérõ felhívásában és a dokumentációban megadott elbírálási szempontokra, azok súlyszámára.<br>
A felperes és a beavatkozó ellenkérelmében az elsõfokú bíróság ítéletének helybenhagyását kérte. Elõadta, hogy az 2-4. részszempontok értékelésénél nem sértette meg a felperes a Kbt. rendelkezéseit.<br>
A fellebbezés nem alapos.<br>
Az elsõfokú bíróság helyesen állapította meg a tényállást, és az abból levont jogi következtetése is helytálló, azt osztotta a Legfelsõbb Bíróság.<br>
A Legfelsõbb Bíróság a rendelkezésre álló peradatok alapján megállapította, hogy a felperes az ajánlatokat a felhívásban meghatározott értékelési szempontok alapján bírálta el,  eljárása megfelelt a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. §-</a>ának (6) bekezdésében írt értékelési folyamatnak, ezért nem sértette meg a Kbt. 59. §-ának (1) bekezdését sem. A vitatott részszempontok értékelése - az ajánlatkérõ döntési jogkörébe tartozóan - objektív módszerrel történt, az ajánlatok közötti mérhetõ különbség a pontozásban tükrözõdik, melynek alapján a felperes a legkedvezõbb ajánlatot minõsítette nyertesnek.<br>
Mint ahogyan azt az elsõfokú bíróság is helyesen állapította meg ítélete indokolásában, az ajánlatkérõ által megadott elbírálási szempont értékelése számszerû összemérhetõsége esetén is hordozhat olyan, kizárólag az ajánlatkérõi megítélésen múló elemeket, melyek az értékelést befolyásolhatják, illetõleg szemben az alperes álláspontjával nem sért Kbt. rendelkezést az az értékelés, amelynél az ajánlatkérõ még a legkedvezõbb ajánlatra sem adja meg az általa meghatározott legmagasabb pontszámot.<br>
A Legfelsõbb Bíróság a fellebbezésben elõadottakra utalással rámutat arra, hogy az alperes által hangsúlyozott objektív értékelés követelményét a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. §-</a>ának (6) bekezdése abban határozza meg, hogy az egyes tartalmi elemekre adott értékelési pontszámot meg kell szorozni a súlyszámmal, a szorzatokat pedig ajánlatonként össze kell adni. A ponthatárok közötti értékelés azonban kívül esik azon az objektív mércén, amelyet a helyesen és kötelezõen elvégzendõ számtani mûveletek jelentenek. A döntõbizottság jogorvoslati hatásköre elsõsorban arra terjed ki, hogy a pont- és a súlyszámok megadása, illetõleg kiszámítása a Kbt. rendelkezéseinek megfelelõen történt-e, és az ajánlatkérõ értékelését az ajánlati felhívásban foglalt szempontok szerint végezte-e el.<br>
A Legfelsõbb Bíróság végül megjegyzi, a hogy felperes döntésének értékelése során nincs jogi jelentõsége annak, hogy a korábban hatályos jogszabályhoz képest milyen változások történtek, a jelen felülvizsgálattal érintett ügyben az 1999. szeptember 1. után hatályos Kbt. rendelkezéseit kellett alkalmazni.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján helybenhagyta.<br>
A pernyertes felperesnek és a beavatkozónak a másodfokú eljárásban költsége nem merült fel, ezért arról a Legfelsõbb Bíróságnak a Pp. 78. §-ának (2) bekezdése értelmében nem kellett határoznia.<br>
A fellebbezési eljárás illetékét az alperes teljes személyes illetékmentessége folytán az állam viseli [6/1986. (VI. 26.) IM rendelet 14. §-a].<br>
<br>
Budapest, 2002. április 30.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>