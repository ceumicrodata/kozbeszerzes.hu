<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5048)
</b></h2><FONT size=3><i><u></i></u><br>
Kf.III.37.917/2001/6.<br>
<br>
A Magyar Köztársaság Legfelsõbb Bírósága a dr. Bûrös László ügyvéd (1135 Budapest, Tahi út 53-55.) által képviselt Generál Electric M.S. S.A. felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen a Fõvárosi Bíróságon 3.K.30.351/2000. számon megindított perében - amely perbe az alperes pernyertessége érdekében a <br>
dr. Dobozi Ferenc ügyvéd (1775 Budapest, Pf. 26.) által képviselt Országos Onkológiai Intézet (1122 Budapest, Ráth Gy. u. 7-9.) beavatkozott - ugyanezen bíróság 2001. július 5. napján kelt 3.K.30.351/2000/18. számú ítélete ellen az alperesi beavatkozó 9. sorszámon benyújtott fellebbezése folytán a 2002. év április hó 2. napján megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi az alperesi beavatkozót, hogy fizessen meg az felperesnek 15 napon belül 5000 (ötezer) Ft másodfokú eljárási perköltséget.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
A beavatkozó a Közbeszerzési Értesítõ 1999. szeptember 15-ei 37. számában ajánlati felhívást tett közzé nyílt eljárás megindítására a besugárzás tervezés fejlesztése a sugárterápiában tárgyában. 1999. október 1-jén tartott az ajánlatkérõ konzultációt a pályázati felhívásokkal kapcsolatban, amelynek során a felperes kérdést tett fel arra vonatkozóan, mit jelent pontosan az ajánlati felhívásban megjelölt szakmai program és mit jelent pontosan a meglévõ eszközökhöz való alkalmazkodás. A pályázati felhívásra 3 ajánlattevõ nyújtott be ajánlatot, a nyertes a Siemens Rt. lett az ajánlatkérõ választása szerint.<br>
A felperes jogorvoslati kérelmet nyújtott be az alpereshez, amelyet az alperes 1999. december 10. napján kelt D.274/17/1999. számú határozattal elutasított. Határozatának indoklásában megállapította az alperes, hogy nem történt jogsértés a közbeszerzési eljárás során.<br>
A felperes keresetet nyújtott be a Fõvárosi Bírósághoz az alperes határozatának felülvizsgálata és megváltoztatása iránt. A Fõvárosi Bíróság a felperes keresetét túlnyomórészt alaposnak találta, megállapította, hogy az alperesi beavatkozó megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és az 59. § (1) bekezdését. Az elsõfokú bíróság döntését arra alapozta, hogy a Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján az általa meghatározott elbírálási szempontok szerint a legkedvezõbb ajánlatott tette.<br>
Az elsõfokú bíróság elfogadta a kirendelt igazságügyi szakértõ véleményét, amely szerint megállapítható, hogy az 1. és 2. részszempont értékelése körében eltérõen a felhívásban, illetõleg a dokumentációban szereplõ szempontoktól, valamint az írásos és szóbeli kérdésre adott válaszoktól a beavatkozó más szempontrendszer alapján értékelt.<br>
A beavatkozó fellebbezést nyújtott be az elsõfokú bíróság ítélete ellen. Álláspontja szerint az elsõfokú bíróság s Kbt. garanciális jellegû szabályainak kiterjesztõ értelmezésével hozta meg döntését, olyan szakértõi megállapításokra támaszkodva, amely az alperesi és a beavatkozói álláspontot figyelmen kívül hagyta.<br>
A beavatkozó összességében legelõnyösebb ajánlatot választotta ki, az elõzõekben megadott szempontok alapján, a szakma legkiválóbb képviselõi vettek részt a bírálóbizottság munkájában. A beavatkozó konzultációt tartott, errõl azonban jegyzõkönyv nem készült, csupán emlékeztetõ, a konzultáción részt vevõk közül csak a felperes kérte az emlékeztetõ megküldését, ezért nem került sor valamennyi pályázó részére megküldésre a konzultációról készült emlékeztetõ. Az ajánlatkérõ szándéka, amelyet a közbeszerzési eljárással meg kívánt valósítani, a fellebbezésben kifejtettek szerint az volt, hogy a különféle eszközök beszerzésével az állam által rábízott feladatainak és szakmai programjának magas színvonalon tehessen eleget. Az ajánlatkérõ szakmai programját a Népjóléti Közlönyben megjelentette, így az közismertnek tekinthetõ.<br>
A felperes ellenkérelmet nyújtott be, melyben az elsõfokú bíróság ítéletének helybenhagyását kérte. Elõadta, hogy a beavatkozó által hivatkozott szakmai programot a korábbi eljárások során már különbözõ változatban a felperes megismerhette. Változásai miatt a bírálás lényeges tartalmát illetõen semmilyen támpontot nem nyújtott az ajánlattevõ számára. Az ajánlatkérõ lehetetlen helyzetbe került, a szakmai program alapján a megajánlott berendezések szakmai feladatrendszer szerinti összehasonlítását nem végezhette el. A beérkezett pályázatokat, ajánlatokat, nem a tájékoztatás szerinti tartalom alapján bírálta el a beavatkozó. A felperes álláspontja szerint az ajánlati felhívásban és dokumentációban meghatározott, a feltett kérdésekre adott válaszokkal kiegészített pályázati felhívás ténylegesen alkalmas annak megállapítására, hogy melyik benyújtott ajánlat minõsíthetõ a legjobb ajánlatnak.<br>
A fellebbezés nem alapos.<br>
A Legfelsõbb Bíróság a fellebbezési eljárás során megállapította, hogy az elsõfokú bíróság helyesen tárta fel a tényállást, megfelelõen értékelte a tanúvallomásokat, a kirendelt igazságügyi szakértõ véleményét és a jogszabályoknak megfelelõ döntést hozott.<br>
Egyetért a Legfelsõbb Bíróság az elsõfokú bíróságnak azzal a jogszabállyal alátámasztott állásfoglalásával, amely szerint az ajánlati dokumentációban felajánlott konzultáció során elhangzott kérdésekre adott válasz, valamint az írásban feltett kérdésre adott válasz a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerinti ajánlati kötöttséget nem befolyásolja. A konzultáció célja és feladata, hogy az ajánlatkérõ követelményeit az ajánlati felhívást és dokumentációt kiegészítve az ajánlattevõk minél pontosabban megismerjék.<br>
A konzultáció, illetõleg az írásbeli kérdésekre adott válasz során az ajánlatkérõ részletesen bemutathatja igényeit és elképzeléseit a közbeszerzési pályázat eredményét illetõen, ezért az elbírálás elõtt pontosított követelményeihez az elbírálás során kötve van, mivel csak ezzel a rendszerrel biztosítható, hogy az ajánlattevõk egyenlõ eséllyel, az ajánlatkérõ szakmai követelményeinek pontosabb ismerete alapján azonos feltételek között tehessék meg ajánlatukat.<br>
Abban az esetben, ha az ajánlatkérõ az ajánlati felhívásban, illetõleg a dokumentációban, az azt követõ konzultáció során és írásbeli válaszokban sem jelöli meg pontosan a pályázati feltételeket és azokat a szakmai szempontokat, amelyeknek az ajánlattevõknek meg kell felelniük, nem kerülhet arra sor, hogy az ajánlatok elbírálása az elõzetesen bizonytalanul megjelölt szempontok szerint a legkedvezõbb ajánlat kiválasztásához vezethessen. A Legfelsõbb Bíróság álláspontja szerint az ajánlatkérõ hivatkozása a Népjóléti Közlönyben közzétett szakmai programra nem alapozza meg azt a tényt, hogy a pályázati felhívásban mindenki számára egyértelmûen meghatározott mûszaki paraméterek pontosan meghatározott kielégítését eredményezte a közbeszerzési eljárás.<br>
A nem vitatott tényállás szerint a szakmai program több ízben változott, így az ajánlattevõk kétséget kizáróan nem állapíthatták meg a szakmai program követelményrendszerét, ugyanakkor ehhez hasonlóan a meglévõ berendezésekhez való csatlakozás körében is számtalan bizonytalanság található.<br>
A közbeszerzési eljárás célja az államháztartás kiadásainak ésszerûsítése, a közpénzek felhasználása átláthatóságának és széles körû nyilvános ellenõrizhetõségének megteremtése, továbbá a közbeszerzések során a verseny tisztaságának elõsegítése. Ennek érdekében a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése elõírja, hogy az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel vehessenek részt az eljárásban. Ennek megfelelõen a Kbt. 34. § (3) bekezdése szerint ha az ajánlatkérõ az összességében legelõnyösebb ajánlatot kívánja kiválasztani, az ajánlati felhívásban köteles meghatározni az összességében legelõnyösebb ajánlat megítéléshez szolgáló részszempontokat.<br>
Az alperes és az elsõfokú bíróság által részletes vizsgálat tárgyává tett perbeli közbeszerzési eljárás során az ajánlati felhívás a kérdések és konzultáció, az arra adott válaszok ellenére olyan bizonytalan tényezõket tartalmazott, amelyek nem biztosították a közbeszerzési eljárásban az esélyegyenlõséget, az ajánlatban részt vevõk számára az egyenlõ feltételeket.<br>
Az értékelés során az ajánlatkérõ az ajánlatokat megfelelõen értékelte az általa elõzetesen megadott szempontok alapján, de azok nem voltak alkalmasak az összességében legelõnyösebb ajánlat kiválasztására. Ezért a Legfelsõbb Bíróság osztja az elsõfokú bíróságnak azon megállapítását, amely szerint a beavatkozónak a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtak következetes megvalósítására lehetõsége nem volt, ezért nem tudta végrehajtani a Kbt. 59. §-ában elõírt, az ajánlatkérõre megállapított kötelezettséget sem.<br>
Fent kifejtettek szerint a Legfelsõbb Bíróság az érdemben helyes elsõfokú bírósági ítéletet a Pp. 253. § (2) bekezdése szerint helybenhagyta.<br>
Az alperesi beavatkozót pervesztessége folytán a Pp. 83. § (1) bekezdése alapján a felperes perköltségének megfizetésére kötelezte a Legfelsõbb Bíróság.<br>
Az alperesi beavatkozó az illetékekrõl szóló 1990. évi XCIII. törvény 5. §-a alapján teljes személyes illetékmentességgel rendelkezik, ezért a fellebbezési eljárás illetéke az állam terhén marad.<br>
<br>
Budapest, 2002. április 2.<br>
<br>
Dr. Kozma György s. k.,	Dr. Madarász Gabriella s. k.,<br>
tanácselnök	elõadó bíró<br>
<br>
Dr. Kárpáti Zoltán s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>