<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5094)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.220/6/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás a Toperini Hungária Kereskedelmi Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) a Toperini Hungária Kereskedelmi Kft. (1026 Budapest, Gárdonyi Géza u. 62., képviseli: dr. Korecz Zoltán ügyvéd, 1026 Budapest, Gárdonyi Géza u. 62., a továbbiakban: ajánlatkérõ) "Váci Toperini Ipari Logisztikai Üzleti Park Út és Közmû Infrastrukturális Beruházás pótmunkái" tárgyú közbeszerzési eljárása ellen hivatalból kezdeményezett jogorvoslati eljárást - hatáskörének hiánya miatt - megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ 2002. április 15-én tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a), b) és c) pontja alapján. Az eljárásfajta választását azzal indokolta, hogy korábban közbeszerzési eljárást folytatott le és az eredeti beszerzésben és szerzõdésben nem szereplõ olyan munkarészeknek az elvégeztetése vált szükségessé a korábbi nyertes ajánlattevõkkel, amelyek vonatkozásában a Kbt. 70. § (2) bekezdésében támasztott feltételek fennállnak.<br>
Ajánlatkérõ megküldött tájékoztatójához csatolta az ajánlati felhívását, ajánlattételre hívta fel - szakáganként részajánlattétel biztosításának lehetõsége mellett - az alábbi nyertes cégeket:<br>
<br>
1. Útépítés, durva tereprendezés Egút Építõ Rt.<br>
<br>
2. Elektromos ellátás és közvilágítás Észak-Budai Kft.<br>
<br>
3. Ivóvíz-ellátási rendszer, ipari vízhálózat Strabag Kft.<br>
<br>
4. Csapadékvíz-, szennyvízelvezetõ rendszer Egút Építõ Rt.<br>
Ajánlatkérõ felhívásában a kötelezõ tartalmi kellékek között rendelkezett arról, hogy az ajánlattétel határideje: 2002. április 23., az elsõ tárgyalás idõpontja 2002. április 24.<br>
A Döntõbizottság elnöke 2002. április 18-án jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a választott eljárásfajta feltételeinek a megléte nem állapítható meg egyértelmûen. Indítványozta az eljárás jogalapjának és az ajánlati felhívás jogszerûségének a vizsgálatát.<br>
Ajánlatkérõ írásbeli és a tárgyaláson tett szóbeli észrevételében kiegészítette a tájékoztatást.<br>
Elõadta, hogy a tervezett beruházás becsült értéke több mint 630 000 000 Ft. A tervezés során a beruházás megvalósítását három ütemre bontották. A korábban lefolytatott nyílt elõminõsítéses közbeszerzési eljárás az I-II. ütemre vonatkozott. Ebben az eljárásban szakáganként volt lehetséges részajánlattétel, és a közbeszerzési eljárás nyertesei a következõ cégek lettek az alábbi ajánlati árakkal:<br>
<br>
1. Útépítés, durva tereprendezés Egút Építõ Rt.	168 143 645 Ft + áfa<br>
<br>
2. Elektromos ellátás és közvilágítás Észak-Budai Kft.	42 743 672 Ft + áfa<br>
<br>
3. Ivóvíz-ellátási rendszer, ipari vízhálózat Strabag Kft.	29 937 820 Ft + áfa<br>
<br>
4. Csapadékvíz-, szennyvízelvezetõ rendszer Egút Építõ Rt.	81 318 758 Ft + áfa<br>
Az eljárást lezáró szerzõdéseket is ennek megfelelõen kötötték meg. Ajánlatkérõ elõadta, hogy a teljesítés egyik szakágban sem fejezõdött még be.<br>
A tárgyaláson ajánlatkérõ részletezte, hogy a jelen közbeszerzés tárgyát képezõ útépítési munkák közül kettõ teljesen új beszerzési igény, amelyet az elkészült rendezési, szabályozási terv tett szükségessé. Míg az elektromos ellátással kapcsolatban azért merült fel pótmunka, mert részben más módon kell biztosítani a terület energiaellátását. A munkák többi része a III. ütembõl került most megrendelésre.<br>
Ajánlatkérõ hivatkozott arra is, hogy az eredeti közbeszerzési eljárásához a Gazdasági Minisztériumnál benyújtott pályázata alapján támogatást nyert el a Széchenyi Terv programjából, a beruházás áfával csökkentett összköltségének 19,2%-ára, de legfeljebb 100 millió forintra, utólagos elszámolási rendszerben. A támogatási szerzõdésben részére elõírták, hogy kötelezõ közbeszerzési eljárás lefolytatása. Álláspontja szerint, mivel a pótmunkákra vonatkozó közbeszerzési eljárásának értékében a támogatási arány szintén 19,2%, ezért a <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jétõl hatályos 10. § d) pontja alapján nem kell közbeszerzési eljárást folytatni. E rendelkezés ugyanis abban az esetben ír elõ közbeszerzési eljárás hatálya alá tartozást, ha a támogatás összege meghaladja a beszerzés értékének az 50%-át. Bejelentette, hogy újabb támogatás iránti igényt nem nyújtott be.<br>
Elõadta, hogy az ajánlattételi határidõre a felhívott ajánlattevõk benyújtották az ajánlataikat, azonban az ajánlati árak nagymértékben meghaladták a tervezettet, azok csökkentésére a tárgyaláson sem került sor, emiatt 2002. április 24-én az eljárását eredménytelenné nyilvánította.<br>
A fentiekre tekintettel ajánlatkérõ kérte az eljárás megszüntetését.<br>
A Döntõbizottságnak elsõdlegesen abban a kérdésben kellett állást foglalnia, hogy ajánlatkérõre kiterjed-e a Kbt. személyi és tárgyi hatálya.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja szerint e törvény hatálya alá tartoznak a következõ szervezeteknek a 2. § (1) bekezdése szerinti beszerzései: "a támogatásban részesített - az a)-c) pont hatálya alá nem tartozó - szervezet a támogatásból megvalósított beszerzés tekintetében, illetõleg a kezességvállalás értékétõl függetlenül az a szervezet, melynek fizetési kötelezettségéért a kormány az államháztartásról szóló 1992. évi XXXVIII. törvény (a továbbiakban: Áht.) alapján kezességet vállalt, és az errõl szóló határozatban az így szerzett pénzforrásból történõ beszerzésekre e törvény szabályait rendelte alkalmazni".<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>d) pontja értelmében: "támogatás: egy vagy több - az 1. § a) pontjában meghatározott - szervezet, illetõleg nemzetközi szervezet által pénzforrás juttatása útján biztosított anyagi elõny, melyet a 2. § (1) bekezdésében meghatározott beszerzésre kell fordítani, feltéve hogy annak (azoknak) az összege meghaladja a beszerzés értékének ötven százalékát és a 2. § (3) bekezdése szerinti értékhatárt, és a támogatók között legalább egy - az 1. § a) pontjában meghatározott - szervezet van."<br>
A Döntõbizottság az alábbi indokokra tekintettel megállapította, hogy ajánlatkérõ beszerzése nem tartozik a Kbt. hatálya alá.<br>
Az ajánlatkérõ által 2001. augusztus 16-án a Gazdasági Minisztériummal, illetve a Regionális Fejlesztési Holding Rt.-vel megkötött támogatási szerzõdés 13. pontja elõírja, hogy a támogatás felhasználására ajánlatkérõ "köteles közbeszerzési eljárást lefolytatni a közbeszerzésekrõl szóló 1995. évi XL. törvény rendelkezései alapján."<br>
Ez az elõírás azonban nem mentesíti ajánlatkérõt az alól - fõként jogszabály-módosítás esetén -, hogy a közbeszerzési eljárása megindítása elõtt tisztázza, hogy a konkrét esetben beszerzésére kiterjed-e a Kbt. hatálya, esetleg önkéntesen jogosult-e a Kbt. szerinti eljárás lefolytatására.<br>
A 2002. április 15-én megindított közbeszerzési eljárás vonatkozásában a 2002. január 1-jétõl hatályos közbeszerzési törvény szabályait kell alkalmaznia.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jétõl hatályos módosítása folytán a támogatásban részesített, a 10. § d) pontja alapján akkor tartozik a Kbt. hatálya alá, ha - többek között - a támogatás összege meghaladja a beszerzés értékének 50%-át.<br>
A Döntõbizottság a benyújtott okiratok és ajánlatkérõ nyilatkozata alapján megállapította, hogy a pótmunkák értékének 50%-át nem éri el a támogatás összege, a támogatás aránya csak 19,2%-os. Emiatt ajánlatkérõnek a pótmunkákra vonatkozóan 2002 áprilisában indított beszerzése nem tartozik a Kbt. kötelezõ hatálya alá.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>4) bekezdése szerint:<br>
"E törvény szabályai szerint jogosult eljárni<br>
a) az 1. §-ban meghatározott szervezet a (3) bekezdés szerinti értékhatár alatti értékû - a központosított közbeszerzés hatálya alá nem tartozó - beszerzése során;<br>
b) az 1. § e) pontja szerinti szervezet a közszolgáltató tevékenységével közvetlenül össze nem függõ beszerzése során.<br>
c) az a szervezet, amely támogatásra irányuló igényt (pályázatot) nyújtott be. Ha a beszerzés nem osztható meg a támogatásból és a saját forrásból megvalósítandó beszerzés tekintetében, e törvényt önkéntesen alkalmazó szervezetnek a közbeszerzési eljárást az egész beszerzésre kell megindítania."<br>
Ajánlatkérõ e körbe azért nem sorolható, mert a korábbi pályázatát már elbírálták, az elnyert támogatási mérték ismert számára, elbírálatlan pályázata pedig nincs, így önként sem alkalmazhatja a beszerzése során a Kbt. szabályait.<br>
A Döntõbizottság hatáskörét a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>a határozza meg az alábbiak szerint:<br>
"(1) A közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
(2) A bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.<br>
(3) A Bizottság hatáskörébe tartozik a törvényt önként alkalmazó, valamint - ha törvény így rendelkezik - a 6. § i) pontja szerinti szerzõdéskötési szabályt alkalmazni köteles szervezet (személy) (1) bekezdésnek megfelelõ jogsértésével kapcsolatos jogvita elbírálása."<br>
A Döntõbizottság csak a hatáskörébe tartozó ügyek elbírálására jogosult.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint: "A Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni."<br>
Az államigazgatási eljárás általános szabályairól szóló 1957. évi IV. törvény 7. § (1) bekezdés elsõ mondata szerint: "A közigazgatási szerv a hatáskörét és az illetékességét az eljárás minden szakaszában hivatalból köteles vizsgálni."<br>
Jelen ügyben - tekintettel arra, hogy a beszerzés nem közbeszerzés - a Döntõbizottság nem rendelkezik hatáskörrel és nem vizsgálhatja az ajánlatkérõ által lefolytatott eljárás jogszerûségét. Erre tekintettel a Döntõbizottság az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. május 15.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>