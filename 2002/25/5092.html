<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5092)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.194/13/2002.<br>
<br>
Tárgy: a Prometheus Rt. jogorvoslati kérelme a Kaposi Mór Megyei Kórház közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Nemes Dóra jogi elõadó által képviselt Prometheus Rt. (1108 Budapest, Gyömrõi út 140., a továbbiakban: kérelmezõ) jogorvoslati kérelmét - melyet a Kaposi Mór Megyei Kórház (7400 Kaposvár, Tallián Gyula u. 20-30., továbbiakban: ajánlatkérõ) a kórház hõtermelõ rendszerének energetikai korszerûsítése, a korszerûsített rendszer felügyelete, üzemeltetése és karbantartása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2002. február 20-án megjelent számában a rendelkezõ részben megjelölt beszerzés tárgyában. A felhívásban a meghívni kívánt ajánlattevõk keretszámát nem határozta meg.<br>
Az ajánlattevõ pénzügyi, gazdasági alkalmassága igazolására elõírta a jelentkezõ valamennyi számlavezetõ bankjától származó, 30 napnál nem régebbi nyilatkozata eredeti vagy közjegyzõ által hitelesített példányban való csatolását arról, hogy mióta vezeti az ajánlattevõ számláját, az utóbbi 3 évben milyen az ajánlattevõ fizetési kötelezettségei teljesítésének minõsítése, valamint az ajánlattevõ számláján volt-e 1 hónapot meghaladó sorban állás az utóbbi 3 évben.<br>
Kikötötte, hogy alkalmatlannak minõsíti a szerzõdés teljesítésére azt az ajánlattevõt, akinek fizetési kötelezettségei teljesítésérõl a pénzintézet negatívan nyilatkozott, az utóbbi 3 évben a számláján volt 1 hónapot meghaladó sorban álló tétel.<br>
A felhívásban közölte, hogy érvénytelen a jelentkezés, ha a beszerzés tárgyára vonatkozó saját jogú hatósági bizonyítványok nem állnak rendelkezésre.<br>
A részvételi dokumentációban elõírta, hogy a jelentkezõnek pontosan meg kell jelölni, hogy az eljárás második szakaszában benyújtandó ajánlata teljesítéséhez milyen körben kívánja igénybe venni harmadik személy közremûködését. Amennyiben a közremûködõ a teljesítés 10%-át meghaladó alvállalkozónak minõsül, az alvállalkozó nyilatkozatait és hatósági igazolásait is csatolni kell a jelentkezéshez.<br>
A március 18-i jelentkezési határidõre a kérelmezõ, a Magyar Épületszerelõ Rt., a HM. Bp. Erdõgazdaság Rt., a Kipszer Rt. és az Energo Holding Kft. nyújtott be jelentkezést. A részvételi szakasz eredményhirdetésén, március 28-án ajánlatkérõ közölte, hogy csak a Kipszer Rt.-t minõsítette alkalmasnak a szerzõdés teljesítésére. Kérelmezõ alkalmatlanná minõsítését azzal indokolta, hogy a Postabanktól benyújtott banki igazolás nem tartalmazza az utolsó 3 év sorban állására vonatkozó nemleges nyilatkozatot, valamint kérelmezõ nem csatolta a saját jogú hatósági bizonyítványt.<br>
Kérelmezõ április 11-én jogorvoslati kérelmet terjesztett elõ a Döntõbizottsághoz. Kérte a jogsértés megállapítását és ajánlatkérõ felhívását a Kbt. szabályainak megfelelõ eljárásra.<br>
Elõadta, hogy társasága 20 számlavezetõ pénzintézettel áll kapcsolatban, melyek közül a Postabank Rt. Dél-Alföldi Régió Bajai Fiókja által kiállított igazolás valóban nem tartalmazta a számláján való sorban álló tételre vonatkozó szöveget. Álláspontja szerint azonban az a tény, hogy az igazolás szerint az 1995. február 27-én nyitott számlájáról a fizetési kötelezettségét minden esetben pontosan teljesíti, pénzügyi-gazdasági alkalmasságát támasztja alá.<br>
A saját jogú hatósági bizonyítvány hiánya álláspontja szerint nem volt alkalmatlansági szempont, a hiány a jelentkezés érvényessége körében jöhet számításba. A jelentkezést azonban nem lehet érvénytelennek tekinteni, mert 10%-ot meg nem haladó mértékben igénybe venni kívánt alvállalkozóval kívánja elvégeztetni a beszerzés azon részét, melyhez a hatósági bizonyítvány szükséges, ezen alvállalkozóra nézve pedig a kiírás alapján nem kell sem a hatósági bizonyítványt, sem az igazolásokat csatolni.<br>
Kifogásolta, hogy ajánlatkérõ az eljárásban csak egy ajánlattevõvel tárgyal.<br>
Ajánlatkérõ észrevételében és jogorvoslati eljárásban tartott tárgyaláson kérte a jogorvoslati kérelem elutasítását.<br>
Elõadta, hogy a Postabank Rt. nyilatkozata nem tért ki a számlán való sorban állásra, ezért jogszerûen minõsítette alkalmatlannak a kérelmezõt. A hatósági bizonyítvány hiányára vonatkozó hivatkozását akként módosította, hogy az nem alkalmatlansági, hanem érvénytelenségi ok, a közbeszerzési eljárás kimenetele szempontjából a kérelmezõ számára a két megállapítás ugyanazt jelenti. Kétségesnek tartja, hogy a hatósági bizonyítvány alapján végezhetõ munka csak 10% alatti mértéket tenne ki a beszerzés tárgya szerinti munkából.<br>
Kérelmezõ kifogására közölte, hogy kénytelen csak egy ajánlattevõvel tárgyalni, mivel csak egy ajánlattevõ minõsült alkalmasnak.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A kérelmezõ jelentkezéséhez csatolt Postabank Rt. Bajai Fiókja által kiállított nyilatkozat nem tartalmazta az utóbbi 3 évben az 1 hónapot meghaladó sorban állással kapcsolatos nemleges választ.<br>
A Döntõbizottság álláspontja szerint ez nem jelenti azt, hogy a kérelmezõ számláján a szóban forgó idõszakban volt 1 hónapot meghaladóan sorban álló tétel. Így ajánlatkérõnek nem volt módjában ezen tényrõl meggyõzõdni, ennél fogva nem volt jogalapja a kérelmezõ alkalmatlanságát megállapítani.<br>
A banki nyilatkozat hiánya viszont a kérelmezõ ajánlata érvénytelenségét vonja maga után.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján a tárgyalásos eljárás részvételi szakaszában is irányadó 52. § (2) bekezdés d) pontja értelmében érvénytelen a jelentkezés, ha nem felel meg a felhívásban meghatározott feltételeknek. Az 52. § (1) bekezdése alapján az ilyen jelentkezést ajánlatkérõnek érvénytelennek kell nyilvánítania.<br>
Ajánlatkérõ a felhívásban elõírta a jelentkezõ valamennyi számlavezetõ pénzintézete nyilatkozata csatolását arra nézve, hogy a számlán az utóbbi 3 évben nem volt sorban álló tétel. Kérelmezõ ilyen tartalmú nyilatkozatot a Postabank Rt. Bajai Fiókja által vezetett számlájára nézve nem csatolt, ezért jelentkezése érvénytelen.<br>
Az érvénytelenség ugyanazon jogkövetkezménnyel jár a jelentkezõre nézve, mint az alkalmatlanság, a jelentkezõ egyik esetben sem vehet részt a közbeszerzési eljárás további szakaszában.<br>
Kérelmezõ azt kifogásolta, hogy nem vehetett részt a közbeszerzési eljárás ajánlattételi szakaszában, ezért a Döntõbizottság a jogorvoslati kérelmet ebben a részében elutasította.<br>
Kérelmezõ sérelmezte a másik alkalmatlansági indokot is, nevezetesen ajánlatkérõnek a saját jogú hatósági bizonyítvány hiányára való hivatkozását.<br>
Ajánlatkérõ a felhívásban az érvénytelenség következményével járóan elõírta, hogy jelentkezõnek rendelkeznie kell a beszerzés tárgyára vonatkozó saját jogú hatósági bizonyítvánnyal.<br>
A beszerzés tárgyára vonatkozóan az egyes hegesztett szerkezetek gyártását végzõ gazdálkodószervezetek alkalmasságának igazolásáról szóló 3/1998. (I. 12.) IKIM rendelet írja elõ az 1. § (1) bekezdésében a rendelet hatálya alá tartozó, az I. sz. mellékletben felsorolt fémbõl készült berendezések gyártómûvi, helyszíni gyártását, szerelését, átalakítását, javítását végzõ gazdálkodószervezeteknek a 2. § (1) bekezdése szerinti alkalmasságot igazoló hatósági bizonyítvánnyal való rendelkezést.<br>
A kérelmezõ saját magára vonatkozóan hatósági bizonyítványt nem csatolt részvételi jelentkezéséhez, és annak okáról nem nyilatkozott. Amennyiben - állítása szerint - a teljesítésbe a közbeszerzés értékének 10%-át meg nem haladó mértékben igénybe venni kívánt alvállalkozójával akarta a hatósági bizonyítványhoz kötött tevékenységet ellátni, úgy erre vonatkozóan a jelentkezéshez nyilatkozatot kellett volna csatolnia. Ajánlatkérõ ugyanis csak ezáltal szerezhetett volna tudomást arról, hogy kérelmezõ ugyan nem rendelkezik hatósági bizonyítvánnyal, de a saját jogú hatósági bizonyítvány helyett alvállalkozója rendelkezik hatósági bizonyítvánnyal.<br>
A nyilatkozat hiányában kérelmezõ jelentkezése érvénytelen.<br>
Ajánlatkérõ ugyan a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdésére hivatkozva döntött úgy, hogy kérelmezõ a közbeszerzési eljárás ajánlattételi szakaszában nem vehet részt. A Kbt. 53. § (2) bekezdése a jelentkezés érvénytelensége esetére is tiltja az ajánlattételi szakaszban való részvételt. Így ajánlatkérõ döntése érdemben helytálló volt, csupán annak indoka nem.<br>
A Döntõbizottság ezért a jogorvoslati kérelmet ebben a részében elutasította.<br>
Alaptalan kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/A. </a>§ (2) bekezdése megsértésére való hivatkozása is.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/A. </a>§ (1) bekezdése a hirdetmény tartalmára vonatkozóan elõírja, hogy ajánlatkérõnek a tárgyalásos eljárásban való részvételre legalább három jelentkezõt kell meghívni (keretszám). A kérelmezõ által hivatkozott (2) bekezdés szövegezése ("amennyiben ezt az alkalmasnak minõsített ajánlattevõk száma lehetõvé teszi") azt jelenti, hogy csak akkor kötelezõ az elõírt keretszámnak megfelelõ számú ajánlattevõt meghívni az eljárás ajánlattételi szakaszára, ha a jelentkezõk közül az alkalmassági (és érvényességi) vizsgálatot követõen marad a keretszámnak megfelelõ számú alkalmas (és érvényes jelentkezést benyújtó) ajánlattételre felhívható jelentkezõ.<br>
Ajánlatkérõ vizsgálata során csak egy alkalmas jelentkezõ maradt, ezért ajánlatkérõ csak ezt az egy jelentkezõt kellett hogy meghívja ajánlattételre.<br>
A Döntõbizottság megállapította, hogy ajánlatkérõ nem követett el jogsértést azáltal, hogy csak egy ajánlattevõvel tárgyalt, ezért a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 14.<br>
<br>
Dr. Csitkei Mária s. k.,	Ruhtner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>