<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4926)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.164/18/2002.<br>
<br>
Tárgy: a TWS Kft. jogorvoslati kérelme az Új Strigon Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A TWS Emelõ és Anyagmozgatógép Kereskedelmi és Szolgáltató Kft. (1047 Budapest, Tinódi u. 5-7., képviseli: dr. Petõ Zsolt ügyvéd, 6722 Szeged, Béke u. 5/A., a továbbiakban: kérelmezõ) kérelmének, melyet az Új Strigon Kereskedelmi, Termelõ és Szolgáltató Kft. (2500 Esztergom, Schweidel J. u. 50., a továbbiakban: ajánlatkérõ) "teherautók, csavarkompresszor, villástargonca és egyéb mûszaki berendezések beszerzése" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és az 59. § (1) bekezdésének elsõ fordulatát, ezért a Döntõbizottság az ajánlatkérõ eljárást lezáró döntését megsemmisíti, és ezen túlmenõen ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. január 30-án ajánlati felhívást tett közzé a Közbeszerzési Értesítõ 5. számában nyílt eljárás megindítására (10233/2001).<br>
A felhívás 3. a) pontja szerint a beszerzés tárgya és mennyisége:<br>
- 1 db 8 t hasznos teherbírású teherautó,<br>
- 1 db min. 1200 kg hasznos teherbírású kisteherautó,<br>
- 1 db 750 m3/h teljesítményû csavarkompresszor,<br>
- 1 db 3 t dízelüzemû villástargonca,<br>
- 1 db szemcseszóró berendezés a felszívó és tisztítóberendezéseivel együtt,<br>
- 1 db 2 × 2 m-es festékszóró kabin,<br>
- 23 db 285 A fogyóelektródás védõgázas hegesztõ berendezés,<br>
- 1 db 250 DC AWI hegesztõ berendezés.<br>
A 3. c) pontban ajánlattevõ közölte, hogy részajánlat megengedett. Ezt követõen a 3. d) pont szerint azt határozta meg a részajánlattétel szempontjaként, hogy a 3. a) pontban felsorolt beszerzés tárgyaira külön-külön, a 23 db 285 A fogyóelektródás védõgázas hegesztõ berendezésre teljes mennyiségre adható részajánlat.<br>
A felhívás 5. pontja tartalmazta a dokumentáció rendelkezésére bocsátásának és kiváltásának körülményeit tartalmazó elõírásokat.<br>
A 13. a) pont szerint az ajánlatok elbírálásának szempontjai: az összességében legelõnyösebb ajánlat.<br>
b) A 34. § (3) bekezdésében foglaltak:<br>
részszempontok	súlyszámok<br>
- ajánlati ár mértéke	10<br>
- mûszaki paraméterek	8<br>
- garanciális feltételek	7<br>
- fizetési feltételek	6<br>
- teljesítési kötbér napi mértéke	4<br>
Az értékelés során adható pontszám részszempontonként: 1-10.<br>
A részszempontonként legkedvezõbb ajánlat a legmagasabb pontot kapja, az azt követõk pontszámai arányosságon alapuló pontokat kapnak.<br>
Az ajánlatkérõ dokumentációt is készített, amelyben a részletes ajánlati felhívásban elõírtak között meghatározta a 9. pontban az értékelés pontszámítási módszerét, valamint a 4. sz. mellékletben a villástargonca mûszaki követelményeit is.<br>
A 2002. március 12-i ajánlattételi és egyben bontási határidõig a villástargonca szállítására részajánlatot nyújtott be a kérelmezõ, a Pagát Gold Rt. és a Vértes Kereskedõház Kft.<br>
A 2002. március 20-i eredményhirdetés alkalmával ajánlatkérõ a 2001. december 10-én - a tárgyi közbeszerzési eljárás belsõ felelõsségi rendjérõl szóló irata alapján - Szíjártó Árpád ügyvezetõ, Szivek Ferenc ügyvezetõ/többségi tulajdonos és ifj. Szivek Ferenc társtulajdonos kollektív döntése alapján hirdettek eredményt, mely szerint az 1 db 3 t teherbírású, dízelüzemû villástargonca - szállítására vonatkozó három ajánlattevõ közül - az eljárás nyertese a Vértes Kereskedõház Kft. lett 295,1 ponttal, míg õt követte második helyen 292,1 ponttal a kérelmezõ, majd 256,9 ponttal a Pagát Gold Rt. lett az eljárás 3. helyezettje. Az eredményhirdetés során - a jegyzõkönyv tanúsága szerint - ajánlatkérõ azt is közölte a jelenlévõkkel, hogy minden ajánlattevõ 5 munkanapon belül kézhez kapja az 5. sz. mellékletben meghatározott összegzést az eljárás eredményérõl.<br>
Ajánlatkérõ a folyamatban lévõ jogorvoslati eljárásra tekintettel úgy nyilatkozott, hogy a szerzõdést a nyertesnek kihirdetett Vértes Kereskedõház Kft.-vel a targoncaszállítás vonatkozásában egyelõre nem köti meg tekintettel arra, hogy tiszta jogi helyzetben kíván dönteni, ezért a Döntõbizottság határozatának kézhezvételét megvárja, és azután döntenek a targoncabeszerzés további sorsáról.<br>
Kérelmezõ a 2002. március 29-én faxon benyújtott, majd a Döntõbizottság felhívására hiánypótlás keretében 2002. április 2-án kiegészített jogorvoslati kérelmében kérte a jogsértés tényének megállapítását és az ajánlatkérõ jogszabálysértõ eljárást lezáró döntésének megsemmisítését, valamint az ügyben tárgyalás tartását. Kérelme indokául elõadta, hogy a pályázati kiírás; azaz a dokumentáció tartalma szerint a benyújtott ajánlatok elbírálásakor a pontszámokat ajánlatkérõnek kétféle számítási mód szerint kellett volna meghatározni, mert az ajánlati árnál (legalacsonyabb ajánlati ár/legmagasabb ajánlati ár × 10) képlet alapján, míg a többi szempontnál a legjobb ajánlat kap 10 pontot, a legrosszabb 1 pontot és közötte a pontszámok lineárisan növekednek. Elõadta azt is, hogy az eredmény részleteit tartalmazó táblázat tanulmányozásakor tapasztalta, hogy az ajánlatkérõ a számítási módtól eltért, és a pontszámokat az ajánlati áron felül más paramétereknél is a szorzószám szerint határozták meg a lineáris számítás helyett, ami már önmagában helytelen pontszámokat és sorrendet eredményezett és ez alapján jogsértõ eredményt okozott. A tárgyaláson azt is nyilatkozta, hogy az öt részszempont közül valójában csak a második, harmadik - nevezetesen a mûszaki paraméterek, illetve a garanciális feltételek - vonatkozásában vitatja az ajánlatkérõ által a kérelmezõnél és a Vértes Kereskedõház Kft.-nél alkalmazott pontozást. Egyebekben a többire vonatkozó értékelést nem vitatja.<br>
Ajánlatkérõ írásos nyilatkozatában és a tárgyaláson kérte a megalapozatlan jogorvoslati kérelem elutasítását. Ezen álláspontját arra alapozta, hogy az értékelés egyértelmûen megfelel az ajánlati felhívásban megadott szempontoknak, és ennek során helyes eredmény született. Az ajánlatok elbírálása tekintetében jogszabálysértés nem történt, ezért kéri az eredeti döntés jóváhagyását. A tárgyaláson kérdésre azt is nyilatkozta, hogy a szerzõdés megkötésével meg kívánja várni a Döntõbizottság határozatát, így erre tekintettel a nyertesnek kihirdetett Vértes Kereskedõház Kft.-vel - a felhívásban megjelölt idõpontban nem fogja a szerzõdést megkötni. Írásban azt is nyilatkozta, hogy a pártatlan pontozás érdekében kizárólag azokat a paramétereket vette figyelembe az értékelés során, amelyekre mindhárom ajánlatban egyértelmû adatok álltak a rendelkezésére. Nyilatkozata szerint egy részeredmény esetében merült fel véletlenül számítási hiba az értékelése során, ezt azonban az eredményhirdetéskor azonnal korrigálta, így a jegyzõkönyvbe már a helyes eredmény került.<br>
Az ügyben érdekelt felek - a szabályszerû értesítés ellenére - a tárgyaláson nem jelentek meg és sem írásban, sem szóban érdemi nyilatkozatot a jogorvoslati eljárás keretében nem terjesztettek elõ.<br>
A Döntõbizottság a rendelkezésére álló iratok, dokumentumok, valamint a felek által a tárgyaláson szóban, valamint írásban elõterjesztett nyilatkozatok alapján megállapította; hogy a jogorvoslati kérelem megalapozott az alábbiak miatt:<br>
Az ajánlati felhívás 13. b) pontjában ajánlatkérõ egyértelmûen meghatározta, hogy az értékelés során az 1-10-ig adható pontokat úgy kívánja elosztani; hogy részszempontonként a legkedvezõbb ajánlat a legmagasabb pontot kapja, az azt követõ ajánlatok pontszámai pedig arányosságon alapuló pontot kapnak. Ezen túlmenõen a dokumentáció 9. pontjában ajánlatkérõ azt is megjelölte, hogy az ajánlati árnál a fentebb említett képlet alapján számítja a pontértéket, míg a második-ötödik részszempontoknál a lineáris skála 1 és 10 pontja közé adja a pontszámokat oly módon, hogy pl. a fizetési feltételeknél a leghosszabb fizetési határidõ számít 10 pontnak, a felhívásban kiírt 30 napra pedig egy pont jár, a közte esõ érték pedig lineáris. Ugyanígy a teljesítési kötbérnél azt is kikötötte, hogy a legmagasabb napi kötbért vállaló kap 10 pontot, a legalacsonyabbat vállaló 1-et, míg a köztes vállalás lineáris értékelés alapján kerül pontozásra.<br>
A Döntõbizottság - a fentiekre tekintettel - megvizsgálta a kérelmezõ által sérelmezett részszempontoknak az összegzésben és az ajánlatkérõ értékelésében végzett pontozásos módszerét, az adott pontszámokat, és ennek során megállapította, hogy ajánlatkérõ eltért a saját maga által a felhívásban, illetve a dokumentációban részletesebben pontosított feltételektõl.<br>
A kérelmezõ a második részszempontot, a mûszaki paraméterek pontozását sérelmezte. Álláspontja szerint az alszempontok összegzése alapján a legjobb ajánlatnak 10, a legkedvezõtlenebbnek 1 pontot kellett volna kapnia.<br>
Az ajánlati dokumentáció a mûszaki paraméterek elbírálási alszempontjait a következõk szerint írta elõ:<br>
- a kiírásnak megfelelõ paraméterek,<br>
- a berendezések karbantartási igénye,<br>
- mûködési költségek.<br>
Külön-külön lineáris rangsorba állítva, a részeredményeket összegezve, az összpontszám alapján kerülnek a lineáris skála<br>
l és 10 pontja közé az ajánlatok.<br>
Az ajánlatkérõ a kiírásnak megfelelõ paraméterek teljesítését mindhárom ajánlattevõnél 10-10 pontra értékelte, amely az ajánlatok tartalma szerint megfelelõ volt.<br>
A berendezések karbantartási igénye alszempontokat az ajánlatkérõ az üzemidõciklusok óraszámából értékelte, amelyre a kérelmezõ 300 órát, a nyertes Vértes Kft. 200 órát, a Pagát Rt. 400 órát írt ajánlatában.<br>
A legkedvezõbb 400 óra karbantartási igényre a Pagát Rt.-nek 10 pontot, a kérelmezõnek 5,5 pontot, a nyertesnek a 200 órára 1 pontot adott az ajánlatkérõ. Fentiekbõl megállapítható volt, hogy ezen alszempontra a lineáris számítási módszer szerint pontozott az ajánlatkérõ.<br>
A mûködési költségek alszempontra vonatkozó adatokat (pl. üzemóraköltség, kötelezõ karbantartási költség stb.) egyik ajánlat sem tartalmazott adatokat, ezért az ajánlatkérõ ezt nem értékelte és pontozta.<br>
Az ajánlatkérõ a részszempontot az alszempontokra adott pontszámok összegzését követõen a következõk szerint pontozta:<br>
Alszempontok	Kérelmezõ  Nyertes  Pegát Rt.<br>
- Kiírásnak megfelelõ paraméter	10        10         10<br>
- Berendezés, karbantartás igénye	5,5        1         10<br>
- Mûködési költség	-         -          -<br>
- Alszempontok pontszámainak összege	15,5       11         20<br>
- Részszempont pontszáma	7,75      5,5         10<br>
Az ajánlatkérõ a dokumentáció 9. pontjában meghatározta, hogy a részeredményeket (az alszempontok részpontszámait) összegzi, majd az összpontszámot a lineáris skála 1 és 10 pontja között pontozza.<br>
A Döntõbizottság megállapította, hogy ajánlatkérõ ezt nem így tette, hanem az egyenes arányosság számítási módszerét alkalmazta, amelyet az észrevételét kiegészítõ nyilatkozatában levelében maga is elismert.<br>
Az ajánlatkérõ által meghatározott lineáris számítási módszert - a Döntõbizottság álláspontja szerint - a következõképpen kellett volna alkalmazni. Az alszempontokra kapott legtöbb pontszám 20, amelyhez a részszempont maximális 10 pontja és a minimális 11 pont alpontszám összeghez a részszempont alsó pontértéke, az 1 pont tartozik.<br>
Az x, y koordináta-rendszerben a (20, 10) és a (11, 1) pontok által meghatározott lineáris függvény az y = mx + b egyenes, amelynek a meredeksége (iránytangense) a részszempont ponthatárai különbségének és az alszempontok pontszámai összegének legtöbb és legkevesebb értékei különbségének hányadosa. Ez az érték jelen esetben m = 1, amelyet - valamint az összetartozó értéket (pl. a 10, 20) - az egyenes képletébe helyettesítve a "b" pont értéke -10.<br>
A dokumentációban elõírt számítási módszer szerint a második részszempontra a nyertesnek 1 pontot, a kérelmezõnek<br>
y = 15,5-10 = 5,5 pontot kellett volna kapnia.<br>
A harmadik a garanciális feltételek részszempont pontozási módszerét a kérelmezõ pontosított kérelmében azért sérelmezte, mert az ebben meghatározott alszempontoknál - és ezek összegének a részszempontra vonatkozó pontszámításánál - sem alkalmazta az ajánlatkérõ a lineáris számítási módszert. A feltételeket a dokumentáció, az általános szerzõdési feltételek 15.3. pontja tartalmazta. A jótállásra az elõírás az üzembe helyezéstõl számított legkevesebb 12 hónap volt, a szavatosságot a teljesítéskor érvényes jogszabályok szerint kellett vállalni.<br>
A dokumentáció 9. pontja a részszempont alszempontjait és a pontszámok meghatározását a következõk szerint tartalmazta:<br>
Garanciális feltételek: az elbírálás szempontjai<br>
- garancia idõtartama (3×)<br>
- szavatosság és alkatrész-utánpótlás<br>
- magyarországi javítóbázis<br>
- garancián túli szolgáltatás<br>
Külön-külön lineáris rangsorba állítva, a részeredményeket összegezve, az összpontszám alapján kerülnek a lineáris skála 1 és 10 pontja közé az ajánlatok.<br>
A garancia idõtartamára a kérelmezõ 3 év, vagy 3000 óra, a nyertes 2 év, vagy 2000 óra, a Pagát Rt. 3 év, vagy 4000 óra vállalást ajánlott.<br>
Az ajánlatkérõ a teljes körû garancia idejét vette figyelembe értékelésénél; az 1 évre 1 pont, a 2 évre 5,5 pont, a 3 évre 10 pont sávos pontozást alkalmazva, 3-szoros szorzóval kérelmezõnek és a Pagát Rt.-nek 30 pontot, a nyertes ajánlattevõ 2 éves vállalására tekintettel, az 5,5 pont 3-szorosát 16,5 pontot adott.<br>
A Döntõbizottság megállapította, hogy az ajánlatkérõ olyan értékre, az 1 éves garanciaidõre állapított meg 1 pontot, amilyen ajánlat nem volt. Eltért az alszempontra meghatározott pontozási módszertõl, amikor a legkedvezõtlenebb ajánlatra nem 1, hanem magasabb pontszámot adott.<br>
A további két szempontot, a szavatosság és alkatrész-utánpótlást és a magyarországi javítóbázist mindhárom ajánlattevõnél a maximális 10-10 ponttal értékelte.<br>
Az utolsó, a garancián túli szolgáltatásra vonatkozóan az ajánlatok nem tartalmaztak vállalást, ezért ezt az ajánlatkérõ nem pontozta.<br>
Az alszempontok összegzése szerint a kérelmezõ és a Pagát Rt. 50-50 pontját a részszempontra 10-10 ponttal, a nyertesnek az alszempontokra adott összesen 36,5 pontot 7,3 ponttal értékelte az ajánlatkérõ.<br>
Az ajánlatkérõ ezen részszempontra sem az általa meghatározott módszer szerint pontozott, a Döntõbizottság álláspontja szerint az alszempontok helyes pontozása és részszempont pontszámai a következõk lettek volna:<br>
Alszempontok	Kérelmezõ  Nyertes  Pegát Rt.<br>
- Garancia idõtartama (10×)	30         3         30<br>
- Szavatosság, alkatrészutánpótlás	10        10         10<br>
- Magyarországi javítóbázis	10        10         10<br>
- Garancián túli szolgáltatás	-         -          -<br>
- Alszempontok pontszámainak összege	50        23         50<br>
- Részszempont pontszáma	10         1         10<br>
Itt kívánja megjegyezni a Döntõbizottság azt, hogy a 2002. január 1-jétõl hatályos <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban pedig köteles meghatározni azt a módszert, amellyel megadja a ponthatárok [c) pont] közötti pontszámot, amely módszer minden részszempont esetében azonos.<br>
Ezt ajánlatkérõ a felhívásában, illetve a dokumentációjában nem így jelölte meg, de tekintettel arra, hogy a jogorvoslati kérelemben a kérelmezõ ezt nem kifogásolta, ezért a Döntõbizottság e jogszabályhely megsértését nem állapította meg a határozata rendelkezõ részében.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése azt a kógens rendelkezést tartalmazza, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A Döntõbizottság az iratok között fellelhetõ összegzés az eljárás címû iratból megállapította, hogy az ajánlatkérõ által nyertesnek kihirdetett Vértes Kereskedõház Kft., valamint a kérelmezõ és a Pagát Gold Rt. pontszámai - a fent ismertetettek szerint - azért alakultak így, mivel az ajánlatkérõ a felhívásban, illetve a dokumentációban elõírttól eltérõ módszert alkalmazott. Ajánlatkérõ a következõ pontokat adta.<br>
<br>
Az ajánlattevõ neve: TWS Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár mértéke	10	8,89	88,9<br>
Mûszaki paraméterek	 8	7,75	62<br>
Garanciális feltételek	 7	10	70<br>
Fizetési feltételek	 6	10	60<br>
Teljesítési kötbér	 4	2,8	11,2<br>
A súlyszámmal szorzott értékelési pontszámok összegei ajánlattevõnként	292,1<br>
<br>
<br>
Az ajánlattevõ neve: Vértes Kereskedõház Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár mértéke	10	10	100<br>
Mûszaki paraméterek	 8	5,5	44<br>
Garanciális feltételek	 7	7,3	51,1<br>
Fizetési feltételek	 6	10	60<br>
Teljesítési kötbér	 4	10	40<br>
A súlyszámmal szorzott értékelési pontszámok összegei ajánlattevõnként	295,1<br>
<br>
<br>
Az ajánlattevõ neve: Pagát Gold Rt. <br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár mértéke	10	7,89	78,9<br>
Mûszaki paraméterek	 8	10	80<br>
Garanciális feltételek	 7	10	70<br>
Fizetési feltételek	 6	4	24<br>
Teljesítési kötbér	 4	1	4<br>
A súlyszámmal szorzott értékelési pontszámok összegei ajánlattevõnként	256,9<br>
<br>
<br>
A Döntõbizottság a jogorvoslati kérelemre tekintettel megvizsgálta az ajánlatkérõ által megjelölt pontozási módszer szerint a fenti értékelést és megállapította, hogy az akkor lenne helytálló, ha ajánlatkérõ a saját maga által megállapított értékelési rend szerint az alábbi pontokat alkalmazta volna:<br>
<br>
Az ajánlattevõ neve: TWS Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár mértéke	10	8,89	88,9<br>
Mûszaki paraméterek	 8	5,5	44<br>
Garanciális feltételek	 7	10	70<br>
Fizetési feltételek	 6	10	60<br>
Teljesítési kötbér	 4	2,8	11,2<br>
A súlyszámmal szorzott értékelési pontszámok összegei ajánlattevõnként	274,1<br>
<br>
<br>
Az ajánlattevõ neve: Vértes Kereskedõház Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár mértéke	10	10	100<br>
Mûszaki paraméterek	 8	1	8<br>
Garanciális feltételek	 7	1	7<br>
Fizetési feltételek	 6	10	60<br>
Teljesítési kötbér	 4	10	40<br>
A súlyszámmal szorzott értékelési pontszámok összegei ajánlattevõnként	215<br>
<br>
<br>
Az ajánlattevõ neve: Pagát Gold Rt. <br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár mértéke	10	7,89	78,9<br>
Mûszaki paraméterek	 8	10	80<br>
Garanciális feltételek	 7	10	70<br>
Fizetési feltételek	 6	1	6<br>
Teljesítési kötbér	 4	1	4<br>
A súlyszámmal szorzott értékelési pontszámok összegei ajánlattevõnként	238,9<br>
<br>
<br>
A fentebb bemutatott értékelés alapján megállapítható - összevetve azt a Kbt. hivatkozott 55. § (6) bekezdésével -, hogy nem a saját maga által elõírt (egyébként a jogszabálytól eltérõ, de senki által nem kifogásolt) módon végezte el ajánlatkérõ az értékelést, aminek következtében helytelen döntést hozott és hirdetett ki a nyertesre vonatkozóan.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének elsõ fordulata szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (l) bekezdésében meghatározott elbírálási szempontok egyike szerint a legkedvezõbb ajánlatot tette.<br>
E szabályt figyelembe véve kétséget kizáróan megállapítható, hogy a jogsértõ módon végzett pontozás következtében ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésén túlmenõen megsértette az 59. § (1) bekezdésének elsõ fordulatát is akkor, amikor az eljárás nyertesének a helyes pontozás szerint csak 215 pontot elérõ Vértes Kereskedõház Kft.-t jelölte meg, szemben a 274,1 pontot elérõ kérelmezõvel.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta az ajánlatkérõvel szemben.<br>
A bírság mértékének megállapításakor a Döntõbizottság figyelemmel volt a mérlegelés során a jogorvoslati eljárás tárgyát képezõ ajánlatkérõi magatartás összes körülményére, a közbeszerzés tárgyára; valamint annak értékére, mely szerint a részajánlatként beszerezhetõ villástargonca értéke 4 550 000 Ft, így a megállapított bírság - törvényi minimum - mértéke eléri a beszerzési érték 21,95%-át.<br>
A mérlegelésnél a Döntõbizottság figyelemmel volt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdéseire is, melyek úgy rendelkeznek, hogy a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság az ajánlatkérõ által becsatolt felelõsségi rendre tekintettel csak az ajánlatkérõ szervezettel szemben alkalmazta e jogkövetkezményt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 7.<br>
<br>
Dr. Bíró László s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>