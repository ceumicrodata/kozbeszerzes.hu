<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3026)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.65/13/2002.<br>
<br>
Tárgy: az ARCADOM Építõipari Rt. jogorvoslati kérelme az Országos Sportegészségügyi Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ARCADOM Építõipari Rt. (2051 Biatorbágy, Vasút u. 3., a továbbiakban: kérelmezõ) jogorvoslati kérelmét, melyet a Országos Sportegészségügyi Intézet (1123 Budapest, Alkotás u. 48., képviseli: dr. Székely László ügyvéd, 1171 Budapest, Bodonyi u. 82., a továbbiakban: ajánlatkérõ) "az Országos Sportegészségügyi Intézet Budapest, Alkotás u. 48. szám alatti telephelyén rekonstrukció I. ütemének építése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ nyílt elõminõsítési eljárást indított a Budapest, Alkotás u. 48. szám alatti telephelyén megvalósuló rekonstrukció I. ütemének építése tárgyában. A részvételi felhívás 2001. december 19-én a Közbeszerzési Értesítõ 51. számában jelent meg.<br>
Az ajánlatkérõ részajánlat tételére nem biztosított lehetõséget.<br>
A részvételi felhívás 9. pontjában az ajánlatkérõ meghatározta a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket. A 9. b) pontban a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (2) bekezdésének a), b), d) pontjaira hivatkozással került meghatározásra a mûszaki alkalmasság igazolásának módja, a negyedik bekezdésben az ajánlatkérõ elõírta a következõket:<br>
"saját és a közbeszerzés értékének tíz százalékát meghaladó mértékben bevonandó vagy alvállalkozója minõségbiztosítási rendszerének - bármely nemzetközi rendszerben akkreditált - tanúsító áltáli igazolással."<br>
A részvételre jelentkezõk alkalmassága elbírálásának szempontjait a részvételi felhívás 10. a) pontjában az alábbiak szerint határozta meg az ajánlatkérõ:<br>
- pénzügyi, gazdasági, mûszaki alkalmasság,<br>
- bármely akkreditált nemzeti minõségbiztosítási rendszer tanúsítványának igazolása,<br>
- referenciák (a tárgyévet megelõzõ 2 év legjelentõsebb egészségügyi építési beruházásainak száma, jellege, volumene),<br>
- a teljesítésbe bevonni kívánt termelésirányítók, szakemberek alkalmassága (szakmai képzettség, kivitelezésben szerzett gyakorlat, jogosultság, szakmai önéletrajz).<br>
A részvételi felhívás 10. b) pontjában határozta meg az ajánlatkérõ a részvételre jelentkezõnek a szerzõdés teljesítésére alkalmatlanná minõsítésének szempontjait, ennek körében az ötödik (utolsó) bekezdés a következõket tartalmazta:<br>
- Nem rendelkezik bármely nemzeti rendszerben akkreditált minõségbiztosítási rendszerrel.<br>
A részvételi felhívás 12. pontjában elõírta az ajánlatkérõ, hogy a részvételi jelentkezést az ajánlatkérõ által összeállított jelentkezési segédletben meghatározottak szerint kell elkészíteni, ez térítésmentesen átvehetõ az ajánlatkérõnél. A segédlet az épület mûszaki leírását és a rekonstrukció terveit tartalmazta.<br>
Itt tájékoztatta az ajánlatkérõ a részvételre jelentkezõket arról is, hogy az ajánlattételhez dokumentációt is készít, ennek vételára 500 000 Ft + áfa. A dokumentáció megvásárlása az ajánlat benyújtásának feltétele lesz.<br>
A részvételi jelentkezési határidõben, 2002. január 14-ig részvételi jelentkezést nyújtott be a KIPSZER Rt., a Középületépítõ Rt., az ALBA REGIA Rt., a ZÁÉV Rt., a KÉSZ Kft., a Magyar Építõ Rt., a MASZER Rt. és a kérelmezõ.<br>
A részvételi szakasz eredményét 2002. február 4-én hirdette ki az ajánlatkérõ. Kérelmezõn kívül valamennyi részvételre jelentkezõt alkalmasnak talált a szerzõdés teljesítésére. A kérelmezõ alkalmatlanságát az ajánlatkérõ azzal indokolta, hogy a részvételi felhívás 10. b) pont utolsó bekezdésében elõírt alapvetõ feltétel hiányzik, mivel nem rendelkezik bármely nemzeti rendszerben akkreditált minõségbiztosítási rendszerrel.<br>
Ezt követõen az ajánlati felhívást 2002. február 11-én kézbesítették az alkalmasnak minõsített részvételre jelentkezõknek, és 2002. február 22-én helyszíni bejárást is tartottak.<br>
Kérelmezõ 2002. február 7-én jogorvoslati kérelmet terjesztett elõ a Döntõbizottsághoz, amelyben kérte a jogsértés megállapítását, mivel a részvételi jelentkezése alapján alkalmas a beruházás megvalósítására, kérte továbbá azt, hogy kötelezze a Döntõbizottság arra az ajánlatkérõt, hogy vonja be õt az eljárás további szakaszába. Ideiglenes intézkedésként kérte az eljárás felfüggesztését.<br>
Kérelme indokául elõadta, hogy a részvételi jelentkezése 77. és 78. oldalán csatolta az ISO 9002 minõségbiztosítási rendszerérõl a BVQI minõsítõ iroda 2001. november 20-ig érvényes tanúsítványának másolatát és a minõsítõ iroda nyilatkozatát a minõsítõ audit megtörténtérõl, a tanúsítvány kiállításának folyamatban létérõl. Ennek alapján álláspontja szerint nyilvánvaló, hogy a minõségtanúsítás folyamatos és érvényes.<br>
A kérelme elutasítása esetén kérte, hogy a Döntõbizottság kötelezze az ajánlatkérõt a térítésmentesnek hirdetett jelentkezési segédlet átvételekor befizettetett 500 000 Ft + áfa összeg visszafizetésére.<br>
Ajánlatkérõ az észrevételében elõadta, hogy a kérelmezõ nem rendelkezett érvényes minõségbiztosítási rendszert igazoló okirattal, mert a csatolt tanúsítvány hatálya 2001. november 20-án lejárt. A minõsítõ iroda 2001. december 3-án kelt értesítése csak azt tartalmazta, hogy a tanúsítvány kiállítása folyamatban van, de ez nem jelenti az érvényes tanúsítás meglétét. A részvételi felhívás alapján pedig tanúsítványt kellett volna a kérelmezõnek csatolnia, mivel csak ezzel tudja igazolni a minõségbiztosítási rendszerét, hiszen a tanúsító általi igazolás maga a tanúsítvány.<br>
A segédlettel kapcsolatban elõadta, hogy tévedésbõl valamennyi részvételre jelentkezõnek 500 000 Ft + áfa térítés ellenében adták a segédletet. Kérelmezõ részére 2002. március 4-én visszafizette a vételárat.<br>
A Döntõbizottság megállapította, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló közbeszerzési eljárás. Ennek szabályait a Kbt. 63 . §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A Döntõbizottságnak azt kellett vizsgálnia, hogy jogsértõ-e ajánlatkérõnek az a döntése, hogy kérelmezõt alkalmatlannak minõsítette.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése alapján az elõminõsítési eljárás lefolytatásának az a célja, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
Az ajánlatkérõ a részvételi felhívás 9., a 10. a) és a 10. b) pontjaiban határozta meg az alkalmasság megítélésével kapcsolatos követelményeket. A minõségbiztosítási rendszerrel kapcsolatosan e pontokban megfogalmazott elõírások összevetése alapján a Döntõbizottság álláspontja szerint az ajánlatkérõ elvárása az volt, hogy a részvételre jelentkezõ tanúsítvánnyal igazolja a minõségbiztosítási rendszerének a részvételi jelentkezés beadásának, illetve elbírálásának idõpontjában való meglétét, ezzel összefüggésben az ajánlati felhívás 11. b) pontjában pedig alkalmatlansági kritériumot határozott meg.<br>
A Döntõbizottság megállapította, hogy a kérelmezõ részvételi jelentkezése 77. oldalán szerepelt a BVQI által kiállított, a kérelmezõ ISO 9002:1994 minõségügyi szabvány szerinti minõségirányítási rendszerérõl szóló tanúsítvány, amely 2001. november 20-ig volt érvényes.<br>
A jelentkezés 78. oldalán csatolt a kérelmezõ egy igazolást, amelyet felé címezve a BVQI Hungary adott ki. A tárgy megjelölés szerint az ISO 9001:2000 tanúsítás igazolásáról szól, és a következõket tartalmazza: Az ARCADOM Rt.-nél az ISO 9001:2000 minõségügyi szabvány szerinti tanúsítás helyszíni auditja 2001. november 15-16-án megtörtént, a céget felterjesztettük tanúsításra és a tanúsítványok kiállítása folyamatban van.<br>
A jogorvoslati eljárás során tartott tárgyaláson a kérelmezõ becsatolta a BVQI által 2002. február 20-án kiállított ISO 9002:1994 tanúsítványt, amely szerint az eredeti tanúsítás dátuma 1998. november 20., a minõségügyi irányítási rendszerének folyamatos megfelelõ mûködése mellett ez a tanúsítvány 2003. december 14-ig érvényes.<br>
A kérelmezõ jelentkezése egy lejárt tanúsítványt tartalmazott, így az nem volt alkalmas arra, hogy a minõségbiztosítási rendszerének meglétét igazolja. A jelentkezés 78. oldalán szereplõ levél pedig a Döntõbizottság álláspontja szerint tanúsítványnak nem tekinthetõ, mivel nem a tanúsítótól származó, a minõségügyi irányítási rendszer adott szabvány szerinti meglétét igazoló okirat, hanem a magyarországi képviselet értesítése a kérelmezõ felé a helyszíni auditról. Ennek tartalma alapján a magyarországi képviselet a tanúsítvány kiállítására nem jogosult. A csatolt irat egyébként az ISO 9001:2000 szabvány szerinti rendszer helyszíni auditjának megtörténtére vonatkozik, és nem a részvételi jelentkezésben, valamint a 2002. február 20-án kiállított tanúsítványban is szereplõ ISO 9002:1994 szabvány szerinti rendszerre. Ennek alapján pedig az is kétséges, hogy az audit pontosan mely minõségbiztosítási rendszerre vonatkozott.<br>
A fentiek alapján a Döntõbizottság álláspontja szerint a kérelmezõ az alkalmasságát nem az ajánlatkérõ által elõírt módon igazolta, így jogszerûen állapította meg az ajánlatkérõ a kérelmezõ alkalmatlanságát.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította, és a költségek viselésérõl a 88. § (1) bekezdés h) pontára tekintettel a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 5.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>