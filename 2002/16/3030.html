<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3030)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.64/6/2002.<br>
<br>
Tárgy: a Délviép Kft. jogorvoslati kérelme Balatonszabadi Község Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A DÉLVIÉP Dél-Dunántúli Vízügyi Építõ Kft. (7400 Kaposvár, Raktár u. 13., továbbiakban: kérelmezõ) jogorvoslati kérelmét, amelyet a Balatonszabadi Község Önkormányzata (8651 Balatonszabadi, Vak Bottyán u. 102., képv.: dr. Petrik Ferenc ügyvéd, 1012 Budapest, Mikó u. 14., a továbbiakban: ajánlatkérõ) "Balatonszabadi és Siójut települések közös szennyvízcsatorna-hálózatának építése" tárgyú közbeszerzési eljárása ellen indított elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a feleknek az eljárás során tett nyilatkozatai alapján az alábbi tényállást állapította meg:<br>
Ajánlatkérõ 2001. december 12. napján a Közbeszerzési Értesítõ (K. É.) 50. számában közzétett részvételi felhívással nyílt, elõminõsítési eljárást indított a rendelkezõ részben meghatározott beszerzés tárgyában.<br>
Ajánlatkérõ a részvételi felhívás 9. pontjában határozta meg az ajánlattevõk pénzügyi, gazdasági és mûszaki alkalmasságának igazolására kért adatok és tények körét, a 10. b) pontban meghatározta, hogy mely szempontok alapján minõsül a jelentkezõ a szerzõdés teljesítésére alkalmatlannak.<br>
A részvételi határidõre, 2002. január 7 napjára a kérelmezõ, a Kõolajvezeték-építõ Kft., a Siófoki Építõ Konzorcium, a Betonút Rt., a CONTUR-BAU Rt., a Hídépítõ Rt., az Alterra Kft., a SADE Magyarország Kft., a GEOTORR Kft., a HBG-T Kft., a Kötiviép 'B Kft., az OMS Hungária Kft., és a Spektrum Consulting Rt. nyújtott be részvételi jelentkezést.<br>
Ajánlatkérõ megvizsgálta a részvételi jelentkezéseket és 2002. január 18. napján tartott nyilvános eredményhirdetésen ismertette a részvételi szakaszt lezáró döntését az alkalmasság tekintetében, egyben az alkalmasnak minõsített jelentkezõket az ajánlati felhívás megküldésével felhívta ajánlattételre és biztosította az ajánlati dokumentáció megvásárlását.<br>
Ajánlatkérõ a kérelmezõt a szerzõdés teljesítésére alkalmasnak minõsítette. Kérelmezõ megvásárolta ajánlatkérõ által kiadott dokumentációt is.<br>
Ajánlatkérõ részvételi szakaszt lezáró döntését az alkalmatlannak minõsített részvételre jelentkezõk közül a Kõolajvezeték-építõ Rt., a Siófoki Építõ Konzorcium és a Betonút Rt. a Döntõbizottság elõtt jogorvoslati kérelmeikben megtámadták. A Döntõbizottság a kérelmek alapján indult jogorvoslati ügyeket egyesítette, és D.40/2002. sz. alatt folytatta le a jogorvoslati eljárást. A jogorvoslati eljárás során a kérelmek alapján 2002. február 4. napján ideiglenes intézkedéssel élt és a közbeszerzési eljárást felfüggesztette.<br>
Ezt követõen 2002. február 7. napján kérelmezõ jogorvoslati kérelmet nyújtott be a Döntõbizottsághoz ajánlatkérõ ajánlati felhívása és a dokumentáció jogsértõ voltára hivatkozással. Álláspontja szerint ajánlatkérõ jogsértõ módon határozta meg a dokumentációban a kis- és középvállalkozás értékelési részszempont körében meghatározott értékelési módszert.<br>
Ajánlatkérõ a megalapozatlan kérelem elutasítását kérte. Álláspontja szerint nem követett el jogsértést azzal, hogy az ajánlati felhívásban értékelési szempontként határozta meg a kis- és középvállalkozásokat. A kérelmezõ által kifogásolt részszempont mindenben megfelel a Kbt. rendelkezéseinek, az a törvényben foglaltakra tekintettel került meghatározásra. A dokumentációban meghatározott értékelési módszer megítélése szerint objektíven alkalmas az ajánlat ezen tartalmi elemének elbírálására.<br>
A Döntõbizottság a kérelmezõ jogorvoslati kérelmének benyújtását követõen a D.40/2002. sz. ügy érdemében határozott és 2002. március 1. napján meghozta döntését, amelyben ajánlatkérõ részvételi szakaszt lezáró döntését, valamint a megsemmisített döntés alapján a közbeszerzési eljárásban tett további cselekményeit, így az ajánlati felhívás és dokumentáció kibocsátására vonatkozó döntéseit is megsemmisítette.<br>
Kérelmezõ a fent hivatkozott D.40/2002. számon meghozott határozatban foglaltak megismerését követõen nyilatkozott, hogy jogorvoslati kérelmét, amely az ajánlatkérõ által kibocsátott ajánlati felhívás és dokumentációban sérelmezettek jogsértésének megállapítására irányult fenntartja.<br>
A Döntõbizottság megállapította, hogy a kérelmezõ jogorvoslati kérelme alaptalan az alábbiak szerint:<br>
Kérelmezõ jogorvoslati kérelme ajánlatkérõ által a részvételi szakaszt lezáró döntésében alkalmasnak minõsített jelentkezõk részére megküldött ajánlati felhívást és a kibocsátott dokumentációban foglaltakat sérelmezte, a megjelölt pontjait jogsértõnek ítélte. Kérelme arra irányult, hogy a Döntõbizottság semmisítse meg az ajánlati felhívás és dokumentáció sérelmezett részeit.<br>
A Döntõbizottság a D.40/2002. sz. alatt folyamatban volt jogorvoslati eljárásban meghozott határozatában a kérelmezõ jelen eljárásban sérelmezett ajánlatkérõi eljárási cselekményeirõl (ajánlati felhívás, dokumentáció megküldése) érdemben döntött, azokat megsemmisítette.<br>
A fentiek alapján a kérelmezõ kérelme alapján megindított jogorvoslati eljárás folyamán bekövetkezett körülmény, nevezetesen a jelen ügy tárgyát képezõ ajánlati felhívás és dokumentáció megsemmisítésére vonatkozó Döntõbizottsági határozat, folytán az ügyben jelenleg nincs felülvizsgálható ajánlatkérõi döntés, így kérelmezõ kérelme a Döntõbizottság korábban meghozott D.40/2002. sz. határozata alapján megsemmisített ajánlati felhívás és dokumentáció felülvizsgálatára alaptalanná vált. A Döntõbizottság álláspontja szerint a jogorvoslati kérelem benyújtására alapot adó körülmény a jogorvoslati eljárás folyamán megszûnt, ezáltal a kérelem elutasításának van helye.<br>
Mindezek alapján a Döntõbizottság a Kbt 76. § (1) bekezdésében biztosított jogkörében eljárva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a jogorvoslati kérelmet, mint megalapozatlant elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 7.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>