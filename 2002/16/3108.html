<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3108)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.86/8/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Miniszterelnökség Központi Üdültetési és Oktatási Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Miniszterelnökség Központi Üdültetési és Oktatási Fõigazgatóság (1055 Budapest, Kossuth tér 2-4., nevében és képviseletében eljár a Miniszterelnökség Közbeszerzési és Gazdasági Igazgatósága, 1055 Budapest, Kossuth tér 2-4., képviseli: dr. Cziffra Csaba jogtanácsos, a továbbiakban: ajánlatkérõ) "Lovasberény Oktatási Központ üdülõterületén végzendõ épületen belüli felújítások (1200 m2 területen) és konyhafelújítási munkálatok (200 m2)" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. március 28-án megjelent 13. számában elõzetes összesített tájékoztatót tett közzé a 2001. évben tervezett közbeszerzési eljárásairól. Ezek között 2.7. pont alatt szerepeltek a Lovasberény Üdülõ és Oktató Központot érintõ beruházási munkák, nevezetesen az elsõ emeleti szobák teljes átalakítása, manzárdszobák kialakítása, 2 db apartman-ház átalakítása, gõzkazáncsere 115 M Ft tervezett értékben.<br>
Ajánlatkérõ a közbeszerzési eljárás megindításának várható idõpontjaként a 2001. II. negyedév végét jelölte meg, teljesítési határidõként pedig 2001. december 31-ét.<br>
Ajánlatkérõ az elõzetes összesített tájékoztatóra hivatkozással 2001. december 5-én a Közbeszerzési Értesítõ 49. számában tett közzé ajánlati felhívást nyílt eljárás megindítására:<br>
Az ajánlati felhívás szerint két részteljesítésre biztosított ajánlatkérõ lehetõséget. Az elsõ részteljesítést a konyha, gépészeti munkák (fûtés, légtechnika, hûtés, gépészeti munkák), második részteljesítést az épület szakipari és szerelõ kõmûvesmunkái képezték.<br>
Az ajánlati felhívás szerint a szerzõdés teljesítésének határideje 2002. február 28-a azzal, hogy korábbi teljesítés is megengedett. Az elõzetes összesített tájékoztatóra tekintettel a nyílt eljárás rövidített határidõvel került lefolytatásra.<br>
A közbeszerzési eljárásban két ajánlat érkezett, az érdemi elbírálás szerint az eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelenül zárult 2002. január 9-én.<br>
A fenti elõzményeket követõen ajánlatkérõ elõször 2002. január 11-én indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos közbeszerzési eljárást. A Döntõbizottság elnöke részére megküldött tájékoztatóban ajánlatkérõ az eljárásfajta választását azzal indokolta, hogy a nyílt eljárás eredménytelen volt, a beszerzés tárgya és a teljesítési határidõ nem változott, ezért a teljesítés rendkívül sürgõssé vált.<br>
Ajánlatkérõ az ajánlati felhívását két ajánlattevõnek, az ALKO-fal Kft.-nek és a Gandalf Kft.-nek küldte meg, a teljesítés határidejeként 2002. február 28-át jelölte meg. Az ajánlattevõk benyújtották ajánlataikat, azonban az eljárást 2002. január 25-én ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelenné nyilvánította.<br>
Másodszor 2002. január 30-án indított ajánlatkérõ ugyanerre a beszerzésre a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pont alapján közbeszerzési eljárást, majd 2002. február 6-án felhívását visszavonta.<br>
A jelen jogorvoslati eljárás tárgyát képezõ közbeszerzési eljárást - a fenti elõzmények után - ajánlatkérõ 2002. február 6-án indította meg két ajánlattevõ számára megküldött ajánlati felhívásával. A felhívottak: Gandalf Kft. és ALKO-fal Kft. Ajánlati felhívásában és a dokumentációban meghatározta részletes ajánlati és szerzõdési feltételeit. Az ajánlatokat 2002. február 7-én kérte benyújtani, ezen a napon tárgyalni is kívánt az ajánlattevõkkel. Az eljárásfajta alkalmazását azzal indokolta, hogy ajánlatkérõ már 2001. novemberében kötelezettséget vállalt üdültetésre oly módon, hogy feltételezte a szükséges munkák 2002. március végéig való (III. 20-ig) befejezését. Korábban indított eljárásai sikertelenek voltak, amire elõre nem számíthatott. A két felhívott ajánlattevõ a korábbi eljárásokban is részt vett, képesek lehetnek a rendkívüli sürgõsség feltételének megfelelni mind az ajánlat elkészítésével, mind a közeli határidõig történõ teljesítéssel.<br>
Észrevételében kérte az eljárás megszüntetését. Indoklásként elõadta, hogy a Lovasberényi Üdülési és Oktatási Központ egész évben mûködõ intézmény, amely az üdültetési szezont a beruházás tervezett befejezési határidejére tekintettel már 2001. november 30-ig kiajánlotta. Az építési munka elhúzódása ajánlatkérõ kötelezettségvállalásainak teljesítését és bevételeit veszélyezteti, kártérítési kötelezettséget is okozhat. A munkák csak az üdülési szezonon kívül végezhetõk el. A rövid határidõ miatt csak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján tudja határidõben a közbeszerzési eljárást lefolytatni. Nem volt elõrelátható, hogy a nyílt, majd a tárgyalásos eljárásokban nem érkezik elfogadható ajánlat. Ajánlatkérõ mindent elkövetett már a nyílt eljárás sikeréért is. Az eredménytelenség nem az õ érdekkörében merült fel, nem volt elõre látható, hogy a Kbt. több mint hatéves bevezetése után sem tudják az ajánlattevõk a törvényt megfelelõen alkalmazni. A korábbi idõpontban a beruházás elkezdésére a pénzügyi fedezet hiánya miatt nem volt lehetõség, a pénzügyi fedezet biztosítása 2001. november 5-én történt meg. A munkák elvégzése a januártól húsvétig tartó holtszezonban lehetséges, hiszen ebben az idõszakban üdülési igény nincs, csak rendezvények, tanfolyamok tartására kerül sor.<br>
Egyéb érdekelt ALKO-fal Kft. észrevételében kérte a tárgyalás tartását. Álláspontja szerint az egymást követõen indított eljárásokkal ajánlatkérõnek az volt a célja, hogy a Gandalf Kft.-t végül nyertesként kihirdethesse, holott mindvégig az ALKO-fal Kft. tette a kedvezõbb ajánlatokat.<br>
A Döntõbizottság elnöke 2002. február 20-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg. Ajánlatkérõnek az a hivatkozása, hogy a korábban lefolytatott nyílt közbeszerzési eljárás eredménytelenül zárult, önmagában nem mutatkozik elégséges indoknak a Kbt. 70. § (1) bekezdés c) pontja alkalmazására. Ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
A Döntõbizottság a rendelkezésre álló közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Jelen eljárásfajta három feltétel együttes egyidejû megléte esetén alkalmazható. Az egyik feltétel, hogy az ajánlatkérõ nem láthatta elõre azt az okot, amely miatt a rendkívüli sürgõsség bekövetkezett, a másik feltétel, hogy a rendkívüli sürgõsség nem az ajánlatkérõ mulasztása miatt állt elõ, a harmadik feltétel pedig a nyílt vagy meghívásos eljárásra vonatkozó határidõk betarthatatlansága.<br>
A Döntõbizottság vizsgálta, hogy ezen feltételek jelen eljárásban megvalósultak-e.<br>
Az elsõ tárgyalásos eljárással kapcsolatos jogorvoslati eljárást a Döntõbizottság az alábbi indokkal szüntette meg:<br>
A Döntõbizottság megállapította, hogy ajánlatkérõ a beszerzését ugyan elõre tervezte, ennek alapján a pénzügyi fedezet rendelkezésre állását követõen rövid idõn belül a nyílt eljárást meg is indította, azonban az nem volt elõrelátható ok részérõl, hogy a nyílt eljárása eredménytelenül zárul. Ennek alapján a Döntõbizottság megállapította, hogy a rendkívüli sürgõs helyzet bekövetkezésében ajánlatkérõ vétlen. A Döntõbizottság megállapította továbbá, hogy más eljárásfajta alkalmazása esetén a tervezett teljesítési határidõ nem lenne tartható. A teljesítési határidõ meghosszabbítására pedig azért nincs lehetõség, mert ajánlatkérõ már az elmúlt év õszén az üdülés lehetõségérõl a tájékoztatót kiadta, méltányolható érdeke fûzõdik ahhoz, hogy az üdültetési szezon megnyitásáig a munkálatokat befejezze. Kötelezettségvállalásaira tekintettel a teljesítési határidõt tetszése szerint nem módosíthatja.<br>
Ajánlatkérõnek ezt követõen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása eredménytelensége sem volt ajánlatkérõ számára elõre látható, így a teljesítési határidõ kismértékû módosítása mellett sem lehetséges más típusú eljárás alkalmazása tekintettel az ajánlatkérõ számára kötelezõen tartandó teljesítési határidõre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
A Döntõbizottság megállapította, hogy ajánlatkérõ jogsértést nem követett el, így az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján az eljárást megszüntette, mert e szakasz rendelkezése szerint az államigazgatási szerv a hivatalból indított vagy folytatott eljárást - ha a megindítására vagy a folytatására okot adó körülmény már nem áll fenn - megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 11.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>