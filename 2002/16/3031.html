<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3031)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.29/18/2002.<br>
<br>
Tárgy: a Woll-Elektro Kft. jogorvoslati kérelme a Magyar Posta Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Woll-Elektro Kft. (1183 Budapest Krasznahorka u. 15., továbbiakban: kérelmezõ) jogorvoslati kérelmét - melyet a Kárpátiné dr. Krausz Zsuzsanna osztályvezetõ által képviselt Magyar Posta Rt. (Budapest 1570, továbbiakban: ajánlatkérõ) Budapest 62. számú Posta független erõsáramú hálózatának kivitelezése tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ tárgyalásos gyorsított eljárás lefolytatására részvételi felhívást tett közzé a Közbeszerzési Értesítõ 2001. november 14-én megjelent számában a rendelkezõ részben megjelölt beszerzés céljából. A november 26-i határidõre nyolc jelentkezés érkezett ajánlatkérõhöz. A részvételi szakasz 2001. december 5-én tartott eredményhirdetésén ajánlatkérõ öt jelentkezõ - a kérelmezõ, a HIRÉP Kft., a Géniusz Javszer Kft., a Lavina Rt. és a Relavill Kft. - jelentkezését elfogadta, számukra megküldte az ajánlati felhívást, melynek részét képezte egy eljárási útmutató és a szerelési szerzõdés ajánlat is.<br>
Az eljárási útmutatóban ajánlatkérõ közölte, hogy ajánlattevõk a tárgyalásos eljárásban ajánlataikat az ár és a vállalt jótállási idõ tekintetében módosíthatják. A szerelési szerzõdés 7.3. pontja szerint ajánlatkérõ legkevesebb 24 hónap jótállási idõt kötött ki, viszont ennél magasabb jótállási idõre ajánlatot várt.<br>
Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta, melyet 0-100-ig terjedõ pontszámozással, 80-as súlyszámú vállalási ár és 20-as súlyszámú, a szerzõdéstervezetben elõírtnál magasabb jótállás vállalása bírálati részszempontok alapján kívánt kiválasztani.<br>
A 2002. január 7-i ajánlattételi határidõre a felkért ajánlattevõk benyújtották ajánlatukat. A felek lefolytatták a tárgyalást és a január 17-én tartott eredményhirdetésen ajánlatkérõ a Relavill Kft. ajánlatát hirdette ki nyertesnek, második legkedvezõbb ajánlatot tevõnek a HIRÉP Kft.-t.<br>
Kérelmezõ január 21-én jogorvoslati kérelmet terjesztett elõ a Döntõbizottsághoz, kérte a jogsértés megállapítását és az eljárást lezáró döntés megsemmisítését.<br>
Kérelme indokaként elõadta, hogy az ajánlatok értékelése nem a felhívás szerint történt. A jótállás értékelése úgy történt, hogy a legkedvezõtlenebb ajánlat "0" pontot, a legkedvezõbb pedig 100 pontot kapott. Az ajánlati ár érlékelése során viszont ettõl a módszertõl eltérõen értékelt ajánlatkérõ.<br>
Álláspontja szerint ezáltal a kiírt értékelési szempontok nem érvényesültek, "sõt teljesen eltorzultak."<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az értékelés során a tárgyaláson kialakult legkedvezõbb ajánlati elem kapta a maximális pontszámot, a többi pedig az ettõl való százalékos eltérés arányában kapott pontot.<br>
A számítási mód az ajánlati árat illetõen:<br>
{1-[(vizsgált ár-minimum ár)/minimum ár] } × 100 × súlyszám,<br>
a szerzõdéstervezetben elõírtnál magasabb jótállás vállalását illetõen;<br>
(vizsgált többletvállalás/maximális többletvállalás) × 100 × súlyszám.<br>
A jogorvoslati eljárásban tartott tárgyaláson közölte, hogy lényegében mindkét számítási mód egy aránypár felállításával történt, csak a jótállás tekintetében fordított aránypárról van szó, mert hiszen a két részszempontnál eltérõ a kedvezõség megítélése, az árat illetõen a minél alacsonyabb, a jótállást illetõen pedig a minél magasabb szám a kedvezõbb.<br>
Közölte továbbá; hogy a "0" pont adott esetben nem a minimumpontszámot, azaz nem a teljes pontszámtartomány kitöltését jelenti, hanem azért került kiosztásra, mert a felhívásban elõírt 24 hónapnak megfelelõ jótállási idõ nem tartalmaz többletvállalást, így vállalásként nem értékelhetõ, ezért "0" pontot ér. A pontozás eredményeképpen a nyertes összpontszáma 99,56 lett, a HIRÉP Kft.-é 98,68, a kérelmezõé pedig 95, ezek a pontok helytállóan tükrözik az ajánlatok között a részszempontok tekintetében fennálló arányokat.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elõírja: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi eleméit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja."<br>
Az itt idézett rendelkezésbõl megállapíthatóan a Kbt. nem határozza meg az értékelés metodikáját, az az ajánlatkérõ kompetenciájába tartozik. Ajánlatkérõ választhatja az értékelésnek azt a módját, hogy a legelõnyösebb ajánlatra/ajánlati elemre megadja a maximum pontszámot és ehhez arányosítja a kedvezõtlenebb ajánlatokat, vagy bírálhat úgy is, hogy a legkedvezõtlenebb ajánlat minimumpontszámot kap, és a kedvezõbbek arányosan magasabb pontszámot.<br>
Így ajánlatkérõt az értékelés módjának megválasztásában csak az alapelvi rendelkezések - az eljárás nyíltsága, tisztasága, esélyegyenlõsége - korlátozzák. Ha az értékelés átlátható, következetes, mindegyik részszempontból, valamennyi ajánlatot illetõen azonos módon történik, akkor ajánlatkérõ értékelése jogszerû.<br>
A Döntõbizottságnak tehát a jogvita eldöntéséhez azt kellett eldöntenie, hogy az értékelés ezen kritériumok figyelembe vétele mellett történt-e.<br>
Kérelmezõ kifogásolta, hogy a két részszempontból eltérõen történt a pontozás.<br>
A Döntõbizottság elfogadta ajánlatkérõ érvelését, miszerint az alkalmazott két képlet azért ellentétes irányú, mert a két részszempont is az. Az ajánlati ár részszempontból akkor jobb az ajánlat, ha az alacsonyabb, a vállalt jótállás pedig akkor kedvezõbb, ha magasabb mértékû.<br>
Ajánlatkérõ pontozásának helytállósága bizonyítható, ha a jótállás részszempontnál alkalmazandó képlet látszólag sem tér el az árnál alkalmazott képlettõl.<br>
Pontszám =<br>
100 × [1 - (vizsgált többlet jótállás - maximális többlet jótállás)] =<br>
max. többlet jótállás<br>
<br>
[1 - (12-16)] × 100 = (1-4) × 100 = (1-0,25) × 100 = 0,75 × 100 = 75 pont<br>
     16             6<br>
Ez az eredmény azonos az ajánlatkérõ által számított pontszámmal.<br>
Kifogást képezte még kérelmezõ részérõl az, hogy a vállalt jótállás részszempontból ajánlatkérõ 0-100-ig terjedõ pontszámokkal pontozott, ellentétben az ajánlati részszempontból alkalmazott pontozástól, ahol is nem használta ki a teljes pontszám tartományt.<br>
Ajánlatkérõ arra hivatkozott, hogy a "0" pont adása nem a teljes pontszám tartomány kihasználása céljából történt, hanem azért, mert a többlet jótállást nem vállaló ajánlattevõ részére nem jár pontszám. A Döntõbizottság ezen indokkal a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakra tekintettel - egyetértett.<br>
Mivel a "0" pontot kapó ajánlattevõ nem kifogásolta ajánlata ekkénti értékelését, a kérelem érdemében a Döntõbizottságnak azt kellett eldöntenie, hogy az eljárás eredményét befolyásolta-e ez a pontozási módszer.<br>
A nyertes és az azt követõ legkedvezõbb ajánlattevõ 16-16 hónap, a kérelmezõ és a Géniusz Javszer Kft. 12-12 hónap többletjótállási idõtartamot vállalt, a Lavina Rt. nem tett ajánlatot többletjótállásra. A 16 hónapot ajánlók a max. 100 pontot kapták, a 12 hónapot ajánlók a fenti arányosítási számítás szerinti 75 pontot. Miután a 100 pont és a 75 pont a 16 hónap és a 12 hónap arányát tükrözi, ezen a két pontszámon nem változtatna az a pontozási mód, ha a "0" többletjótállásra járó pontszámot ajánlatkérõ a 12 hónap többletvállalásnak a "0" többletvállaláshoz viszonyított arányában adta volna meg.<br>
A Döntõbizottság megállapította, hogy ajánlatkérõ az ajánlatok értékelésekor nem követett el jogsértést, ezért a jogorvoslati kérelmet megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. február 21.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>