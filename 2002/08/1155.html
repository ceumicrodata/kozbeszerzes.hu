<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1155)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.691./12/2001.<br>
<br>
Tárgy: a GKI Gazdaságkutató Rt. és a Gfk. Hungária Piackutató Kft. jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a GKI Gazdaságkutató Rt. (1052 Budapest, Semmelweis u. 9., képviseli: dr. Rákosi Ferenc ügyvéd és a Gfk. Hungária Piackutató Kft. (1132 Budapest, Visegrádi u. 31., a továbbiakban: kérelmezõk) jogorvoslati kérelmét, melyet a Magyar Turizmus Rt. (1024 Budapest, Margit krt. 85., képviseli dr. Tasnádi Gábor ügyvéd, a továbbiakban: ajánlatkérõ) "a turisztikai szakma számára olyan konjunktúraindexek meghatározása negyedévente, melyek a Magyarországot érintõ (ki- és beutazó, valamint belföldi) turizmus tendenciáinak gyors nyomon követését teszi lehetõvé, és kiindulási alapot teremtenek a turisztikai konjunktúra elõrejelzésére" tárgyú közbeszerzési eljárása ellen nyújtott be elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. augusztus 8-án megjelent 32. számában tett közzé részvételi felhívást tárgyalásos eljárás megindítására a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján a rendelkezõ részben megjelölt beszerzés tárgyában.<br>
A részvételi felhívás szerint részajánlattételre, illetve többváltozatú ajánlattételre ajánlatkérõ lehetõséget nem biztosított. A részvételi felhívás tartalmazta a részvételre jelentkezõktõl a pénzügyi, gazdasági és mûszaki alkalmasságuk igazolására kért adatokat és tényeket, a részvételre jelentkezõk alkalmassága elbírálásának szempontjait, illetõleg a jelentkezõnek a szerzõdés teljesítésére alkalmatlanná minõsítés szempontjait.<br>
A részvételi jelentkezés határidejéig 2001. szeptember 30-ig részvételi jelentkezést nyújtott be a MÁST. Kft., és a KOPINT-DATORG Konjunktúra-, Piackutató és Számítástechnikai Rt. és kérelmezõk mint közös részvételre jelentkezõk.<br>
Ajánlatkérõ a részvételi jelentkezéseket elbírálta, és 2001. szeptember 10-i eredményhirdetésen mindhárom részvételre jelentkezõ jelentkezését elfogadta, és a jelentkezõket ajánlattételre felhívta.<br>
Az ajánlati felhívás szerint a teljesítés határideje 2003. június 30. A részteljesítések határideje annak a negyedévnek az utolsó munkanapja, amelyre a felmérés vonatkozik.<br>
Az ajánlati felhívás szerint az ajánlattételi határidõ 2001. szeptember 20-a, az elsõ tárgyalás idõpontja 2001. szeptember 24-e.<br>
Ajánlatkérõ az összességében legelõnyösebb ajánlatot kívánta kiválasztani az alábbiak szerint:<br>
résszempontok	súlyszámok<br>
– a kért ellenszolgáltatás mértéke	40<br>
– a kutatási programterv tartalma	60<br>
A pontszám 1–10-ig.<br>
Az ajánlati felhívás szerint többváltozatú ajánlattételre ajánlatkérõ már lehetõséget biztosított. Ajánlatkérõ dokumentációt is biztosított az ajánlattétel megkönnyítése céljából, amely tartalmazta a kutatás módszerét, a turizmus konjunktúraindexét és az egyéb feltételeket.<br>
A kutatás módszere körében ajánlatkérõ az alábbiakat írta elõ: rendszeres, a vállalkozók, intézmények és lakottsági vélemények felmérése alapján olyan mutatószámok folyamatos elõállítása, amelyek jól reprezentálják a turizmus ágainak konjunkturális alakulását negyedévente (visszamenõleg, illetve elõrejelzés jelleggel) a GKI Gazdaságkutató Rt. által kidolgozott és a Magyar Turizmus Rt. tulajdonában lévõ módszertan alapján.<br>
Az ajánlattételi határidõre 2001. szeptember 20-ára mindhárom ajánlattevõ benyújtotta az ajánlatát. Ajánlatkérõ az ajánlattevõkkel 2001. szeptember 24-én és 2001. október 18-án folytatott tárgyalásokat. Az elsõ tárgyaláson a szakmai kérdések pontosítására, míg a második tárgyaláson árajánlattételre biztosított lehetõséget ajánlatkérõ. A szakmai tárgyalást követõen ajánlatkérõ 2001. szeptember 25-én felkérte az ajánlattevõket, hogy ajánlataikat 2001. szeptember 26-ig egészítsék ki, és tegyenek ajánlatot arra az esetre is, ha a megkérdezés nem postai úton, hanem személyesen történik.<br>
Kérelmezõ 2001. szeptember 26-án az ajánlatát beadta, de írásban jelezte, hogy ez a módszer nem felel meg a KGI Rt. által 1999-ben kidolgozott módszerek, így az eltér a dokumentációban kiadottaktól, és szakmailag is megkérdõjelezhetõ. Az eredményhirdetésre 2001. október 25-én került sor, mely alapján a nyertes ajánlat a M. Á. S. T. Kft. ajánlata lett, míg az ezt követõ legkedvezõbb ajánlat a KOPINT-DATORG Rt. ajánlata.<br>
Kérelmezõk 2001. október 31-én terjesztették elõ jogorvoslati kérelmüket, melyet hiánypótlás alapján 2001. november 17-én egészítettek ki. A jogorvoslati kérelmükben kérték jogsértés megállapítását, ajánlatkérõvel szemben bírság kiszabását, illetve ideiglenes intézkedésként a szerzõdéskötés megtiltását. A kérelem indoka, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjára hivatkozással indította a tárgyalásos eljárását, melyben az ajánlati felhívás és a dokumentáció azonos volt a korábban ugyanezen a tárgyban lefolytatott nyílt eljárásban lévõ ajánlati felhívás és dokumentáció tartalmával. A tárgyalásos eljárásban ettõl ajánlatkérõ eltért, és ezzel megsértette a Kbt. rendelkezéseit. Az eltérés az volt, hogy ajánlatkérõ a postai úton történõ megkérdezés helyett személyes interjúra kért ajánlatot. Ennek eredménye lett, hogy a korábban rendkívül magasnak minõsített árral azonos árral és csökkentett tartalommal nyert ajánlattevõ.<br>
Az eljárásban az elbírálási szempont volt a kutatási program tartalma, melyre minden ajánlattevõ azonos pontszámot kapott. Ugyanakkor a kutatási programok értékelésére nem volt módja az ajánlatkérõnek, hiszen a beszerzés tárgyára végsõ változatában csak árajánlatot kért az ajánlattevõktõl, így a kutatási program helyett csak az azonos, az ajánlatkérõ által meghatározott mintaméretet vette figyelembe és értékelte, míg a kutatási program a mintakiválasztás módját, az alkalmazott kérdõíveket, a megkérdezések körülményeit is magában foglalja.<br>
A második elbírálási szempont az ajánlati ár volt, amelyre adott pontszámok nem tükrözik az ajánlati árak arányait. Kérelmezõ a tárgyaláson az ajánlatok értékelésével kapcsolatos kérelmét visszavonta.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Ajánlatkérõ indoklásként elõadta, hogy a beérkezett ajánlatok alapján és a tárgyalások során derült fény arra, hogy az indexre korábban alkalmazott felmérési technika szakmailag nem teljesen kifogástalan, ezért az index megbízhatóságának javítása és a korábbi indexekkel való összehasonlíthatóság biztosítása érdekében a postai úton történõ megkérdezés helyett a személyes megkérdezést alkalmaztak. Ezt követõen valamennyi ajánlattevõtõl az ajánlatok összehasonlíthatósága érdekében kérték, hogy az ajánlatkérõ által kiválasztott technikára tegyenek ajánlatot. A kérdezési technika levél útján történõ megkérdezés helyett személyes interjúkkal történõ megkérdezésre történõ változtatásával ugyanis egy sokkal pontosabb és megbízhatóbb index elõállítására nyílik lehetõség. A tárgyalás során kiegészítették a további kutatást egy-egy alkalommal történõ szakmai ismeretség vizsgálattal is, amely 100-200 E Ft nagyságrendû egyszerû felmérést jelentett. Ajánlatkérõ hivatkozott arra, hogy a beszerzés tárgya nem módosult a tárgyalásos eljárásban, csak az index elõállítása alapjául szolgáló technikai felmérés mikéntje módosult.<br>
A beérkezett ajánlatok azonos programtervet tartalmaztak, így azonos pontszámot kaptak.<br>
A második tárgyaláson az ajánlattevõknek az ajánlati árak módosítására lehetõséget biztosítottak. Az ajánlati árra adott pontszámok nem esetlegesek, hanem matematikai számításon alapult. A teljes idõszakra számolt legalacsonyabb ellenszolgáltatást kérõ ajánlattevõ 10 pontot, a többi ajánlattevõ ahány százalékkal magasabb ajánlatot adott, annyi százalékkal alacsonyabb pontszámot kapott.<br>
A nyertes ajánlattevõ érdemi észrevételében elõadta, hogy a kérelmezõk ajánlati ára 4 089 000 E Ft + áfa volt, míg az õ ajánlati áruk 2 982 000 E Ft + áfa, amelyet a tárgyaláson 2 534 700 E Ft-ra módosítottak is. A nyílt eljárásban adott ajánlat a tárgyalásos eljárásban adott ajánlattal nem hasonlítható össze, hiszen a korábbi eljárásban postai úton történt volna az adatfelvétel, míg a jelen eljárásban személyes adatfelvételeken és fix mintaméreteken alapuló TUX-számításra került sor.<br>
A Döntõbizottság a közbeszerzési eljárásban keletkezett iratok és a felek tárgyaláson tett nyilatkozatai alapján megállapította, hogy a jogorvoslati kérelem elkésett a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint.<br>
"A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint: Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)–(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve hogy azt az addig vizsgált szervezettel (személlyel) azonos szervezet (személy) követte el.<br>
(8) A (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
b) az elõírt határidõnél késõbb közzétett hirdetmény esetén a hirdetmény megjelenését;<br>
c) közbeszerzési eljárás mellõzésével történõ beszerzés esetén a szerzõdés megkötését."<br>
Kérelmezõ által megjelölt jogsértõ esemény az volt, hogy ajánlatkérõ a tárgyalásos eljárásban a közbeszerzés tárgyára vonatkozó feltételeit korábbi nyílt eljáráshoz képest megváltoztatta. Ennek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjára alapított eljárás nem jogszerû.<br>
A kérelmezõ a közbeszerzés tárgyára vonatkozó feltételváltozást abban jelölte meg, hogy ajánlatkérõ a korábbi, postai úton történõ adatfelvétel helyett személyes úton történõ kikérdezésre tért át, és erre vonatkozóan kért ajánlatot.<br>
A Döntõbizottság vizsgálta, hogy a kérelmezõ által megjelölt jogsértõ esemény mikor következett be, illetõleg ez mikor jutott a kérelmezõ tudomására.<br>
A rendelkezésre álló adatokból egyértelmûen megállapítható volt, hogy ajánlatkérõ 2001. szeptember 24-én folytatott tárgyalásokat szakmai kérdésekrõl az ajánlattevõkkel, és itt merült fel a mintavétel pontosságának kérdése. Ezt követõen ajánlatkérõ 2001. szeptember 25-én kérte fel ajánlattevõket, hogy tegyenek ajánlatot arra vonatkozóan is, ha a kérdezés személyes úton történik. Errõl kérelmezõ 2001. szeptember 25-én tudomást szerzett, hiszen az ajánlatát az ajánlatkérõ által felkért határidõben erre vonatkozóan 2001. szeptember 26-án megtette.<br>
Kérelmezõ már ekkor jelezte ajánlatkérõ felé, hogy álláspontja szerint e kiegészítés nem a közbeszerzési ajánlatkéréshez csatolt dokumentációban meghatározott kutatásra vonatkozik, ami felveti az érvényesség kérdését. Kérelmezõ tehát az általa vélt jogsértõ eseményrõl 2001. szeptember 24-én tudomást szerzett, ezt támasztja alá a 2001. szeptember 26-i válasza is.<br>
A Döntõbizottság álláspontja szerint a jogsértõ esemény bekövetkezése az ajánlatkérés idõpontjában, azaz 2001. szeptember 25-én következett be, és nem fogadta el azt a kérelmezõi álláspontot, hogy a jogsértõ esemény az eredményhirdetés idõpontja. A kérelmezõ a jogorvoslati kérelmét 2001. október 31-én terjesztette elõ, tehát a jogsértõ esemény bekövetkezésétõl, illetõleg a tudomására jutásától 15 napos jogvesztõ határidõn túl.<br>
Fentiek alapján a jogorvoslati kérelem érdemben történõ elbírálásának eljárásjogi akadálya van.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c.) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította, és a Kbt. 88. § (1) bekezdés h) pontja alapján határozott a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 14.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>