<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1242)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.819/7/2001.<br>
<br>
Tárgy: az Alba Regia Rt. jogorvoslati kérelme a Hungária Szálloda Ingatlankezelõ Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Alba Regia Építõ Vállalkozó Holding Rt. (8000 Székesfehérvár, Ady E. u. 11–15., a továbbiakban: kérelmezõ) jogorvoslati kérelmét, melyet a "Hungária Szálloda Ingatlankezelõ Rt. (1051 Budapest, Szent István tér 11., a továbbiakban: ajánlatkérõ) "Pécs, Nádor Szálloda és Konferenciaközpont teljes rekonstrukciója" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. évben elõminõsítéses nyílt eljárást folytatott a jelen beszerzés tárgyában. A 2001. szeptember 21-én közzétett részvételi felhívásra 8 részvételi jelentkezés érkezett, melyek közül 6 bizonyult megfelelõnek. Az ajánlattételre felhívottak között volt kérelmezõ is. Az elõminõsítési eljárást ajánlatkérõ a közbeszerzésekrõl szóló 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés b) pontja alapján eredménytelenné nyilvánította. Ezt követte az újabb közbeszerzési eljárás, melynek keretében ajánlatkérõ 2001. november 14-én újabb részvételi felhívást tett közzé a Közbeszerzési Értesítõ 46. számában tárgyalásos eljárás megindítására ugyanazon tárgyban (8679/2001).<br>
A felhívás 6. a) pontjában a részvételi jelentkezés határidejét a közzététel napját követõ elsõ naptól számított 26. napban határozták meg. A felhívás 8. pontjában ajánlatkérõ meghatározta azokat az adatokat, tényeket, amelyeket az alkalmasság igazolására kért, a 9. pontban pedig az alkalmasság vizsgálatának szabályait állapította meg. A 10. pont szerint a meghívni kívánt ajánlattevõk keretszáma 8. A 12. pont tartalmazta az ajánlatkérõ által már kiválasztottak nevét az alábbiak szerint:<br>
Kérelmezõ, a Középületépítõ Rt., a Magyar Építõ Rt., a MASZER Rt., a STRABAG Építõ Kft. és a Zalai Általános Építési Vállalkozó Rt.<br>
A felhívás 13. pontjában további elõírásokat tett ajánlatkérõ a részvételi jelentkezések tartalmára (igazolások, nyilatkozatok, cégiratok), illetve annak formai megjelenésére, példányszámára vonatkozóan.<br>
A részvételi szakaszban dokumentáció nem készült.<br>
A felhívásban megjelölt határidõig, nevezetesen 2001. december 10-ig 6 db részvételi jelentkezés érkezett ajánlatkérõhöz a felhívásban elõírt tartalomnak megfelelõen: Magyar Építõ Rt., Középületépítõ Rt., MASZER Rt., STRABAG Kft., ZÁÉV Rt. és a Bayer Center Kft., míg a kérelmezõ december 10-én 12 óra 6 perckor faxolt levélben jelezte jelentkezését, amelyhez mellékletet nem csatolt.<br>
Ajánlatkérõ még a bontás napján elvégezte a részvételi jelentkezések vizsgálatát, és meghozta az eljárás elsõ szakaszát lezáró döntését. Eszerint 5 jelentkezõt alkalmasnak minõsített, és a kérelmezõ jelentkezésérõl pedig megállapította, hogy az nem felel meg a részvételi felhívás feltételeinek, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja, illetve az 51. § (1) bekezdése alapján az érvénytelen. Idõközben a Bayer Center Kft. a részvételi jelentkezését visszavonta.<br>
A fenti döntését ajánlatkérõ 2001. december 13-án hirdette ki. A kérelmezõ számára a december 10-i bontásról készült jegyzõkönyvet 2001. december 18-án küldték meg, így ebbõl értesült a velük kapcsolatos ajánlatkérõi döntésrõl. Ajánlatkérõ 2001. december 19-én hivatalos feljegyzést készített a kérelmezõvel kapcsolatban történtekrõl. Ebbõl ismerhetõ meg az a tény, hogy a kérelmezõ a faxon küldött jelentkezését is csak ajánlatkérõ telefonon történt érdeklõdését követõen adta fel, majd kb. 36 óra múlva csomagban eljutatta ajánlatkérõhöz a részvételi jelentkezését is. Ezt azonban már ajánlatkérõ nem bontotta fel (bontanul küldte meg a Döntõbizottság részére a jogorvoslati eljárás során).<br>
Kérelmezõ 2001. december 28-án a Döntõbizottsághoz eljuttatott jogorvoslati kérelmében kérte a reá vonatkozó ajánlatkérõi döntés megsemmisítését, valamint <br>
ideiglenes intézkedéssel a közbeszerzési eljárás felfüggesztését. Kérelmét azzal indokolta, hogy az eredménytelenül zárult elõminõsítési eljárást követõen a kérelmezõ a tárgyalásos eljárásban nem nyújtott be határidõre részvételi jelentkezést, csak levélben jelezte, hogy az eljárásban részt kíván venni. Azt is nyilatkozta, hogy már az elõzõ eljárásban ajánlatkérõ rendelkezésére bocsátott részvételi jelentkezése adataiban változás nem állt be, azt korábban ajánlatkérõ értékelte, kérelmezõt alkalmasnak nyilvánította a szerzõdés teljesítésére. A részvételi felhívásban a kérelmezõt – mint már kiválasztott ajánlattevõt – megjelölte. Elõadta azt is, hogy ez alapozta meg számára azt az értelmezést, hogy ismételten nem kell a részvételi jelentkezését benyújtania.<br>
A Döntõbizottság a jogorvoslati eljárás során a kért ideiglenes intézkedést nem alkalmazta, mert annak törvényi feltételei nem álltak fenn.<br>
Ajánlatkérõ írásos észrevételében kérte a megalapozatlan jogorvoslati kérelem elutasítását. Ezt azzal indokolta, hogy a tárgyalásos eljárásban közzétett részvételi felhívásra az abban megjelölt határidõre a kérelmezõtõl nem érkezett részvételi jelentkezés, így a levélben jelzett szándéka érvényesnek nem minõsíthetõ. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára, illetve az 51. § (1) bekezdésére alapított döntése jogszerû volt.<br>
Az ügyben érdekelt felek a szabályszerû értesítés ellenére a jogorvoslati eljárás során érdemi észrevételt nem terjesztettek elõ a Döntõbizottsághoz.<br>
A Döntõbizottság tárgyalás tartására vonatkozó kérelem, illetve indítvány hiányában a rendelkezésére álló iratok, dokumentumok és írásban elõterjesztett nyilatkozatok alapján megállapította, hogy a jogorvoslati kérelem megalapozatlan az alábbiak miatt:<br>
A közbeszerzés tárgyában korábban kezdeményezett nyílt elõminõsítéses eljárás eredménytelenné nyilvánítását követõen ajánlatkérõ újabb közbeszerzési eljárást kezdeményezett hirdetmény közzétételével tárgyalásos eljárás formájában. A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás is.<br>
A tárgyi közbeszerzési eljárás elsõ szakaszára vonatkozóan a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1)–(8) bekezdései tartalmaznak elõírásokat. E rendelkezések közül a (3) bekezdés szerint a részvételi felhívásban kell meghatároznia pénzügyi, gazdasági, mûszaki alkalmasság igazolásának módját, a (7) bekezdés pedig úgy rendelkezik, hogy ennek megfelelõen kell a részvételi jelentkezésben az alkalmasságot igazolni. A (8) bekezdés azt tartalmazza, hogy a részvételi jelentkezés érvényességét a Kbt. 52. §-ának megfelelõen kell vizsgálni.<br>
A fenti szabályoknak megfelelõen megállapítható, hogy a részvételi jelentkezés érvénytelen, ha azt határidõn túl nyújtották be, és ha az nem felel meg a felhívásban meghatározott feltételeknek tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének a) pontja szerint érvénytelen a jelentkezés, ha azt a felhívásban meghatározott határidõ lejárta után nyújtották be, míg a d) pont szerint szintén érvénytelen, ha az nem felel meg a felhívásban, illetõleg a dokumentációban meghatározott feltételeknek.<br>
A Döntõbizottság a jogorvoslati eljárás keretében – kérelmezõ által is elismerten – kétséget kizáróan megállapította, hogy a kérelmezõ "részvételi jelentkezése" határidõben nem érkezett meg ajánlatkérõhöz, illetve tartalmilag és formailag nem felelt meg a felhívásban elõírtaknak.<br>
Fentiekre tekintettel kétséget kizáróan megállapítható, hogy az ajánlatkérõ döntése, miszerint a kérelmezõ jelentkezését érvénytelenné nyilvánította, jogszerû volt.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 18.<br>
<br>
Dr. Bíró László s. k.,	Kalmárné Diósy Ilikó s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>