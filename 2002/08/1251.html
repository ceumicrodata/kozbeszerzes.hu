<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1251)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.793/7/2001.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Békés Thermál Turizmusfejlesztõ és Szervezõ Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi <br>
<br>
HATÁROZAT-ot:<br>
<br>
A Döntõbizottság (1024 Budapest, Margit krt. 85.) a Döntõbizottság elnöke által a Békés Thermál Turizmusfejlesztõ és Szervezõ Kft. (5700 Gyula, Szélsõ u. 16., a továbbiakban: ajánlatkérõ) "Békés megye turizmusfejlesztési stratégiai és operatív programjának elkészítése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban: a <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésére tekintettel a Kbt. 70. § (1) bekezdésének d) pontját, ezért az ajánlatkérõ eljárásfajta választására és a közbeszerzési eljárása során hozott valamennyi döntését megsemmisíti. A felek a költségeiket maguk viselik.<br>
A határozat ellen fellebbezésnek helye nincs. A határozat felülvizsgálat, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2001. november 30-án tájékoztatta a Közbeszerzési Döntõbizottság elnökét, hogy a rendelkezõ részben foglalt beszerzésre közbeszerzési eljárást indít. Az ajánlatkérõ az eljárás lefolytatására tárgyalásos, gyorsított eljárást választotta, hirdetmény közzététele nélkül.<br>
Az ajánlatkérõ a fenti eljárási forma választását a tárgyalásos eljárást illetõen azzal indokolta, hogy a turizmusfejlesztési stratégia prioritásainak meghatározását nem tudja egzakt módon megadni. A gyorsított eljárás indoka pedig az, hogy a turizmus szezonalítását alapul véve a tervkészítésre rendelkezésre álló határidõ rövid, legkésõbb március közepéig a stratégiának és az operatív tervnek el kell készülnie.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>-a szerinti jogalapot nem jelölte meg.<br>
Az ajánlatkérõ ajánlattételre a következõ cégeket hívta fel:<br>
Békés Megyéért Vállalkozásfejlesztési Közhasznú Közalapítvány, Hitesy, Bartucz, Hollai Üzleti tanácsadó Iroda, Thermál Idegenforgalmi Közalapítvány. A felhívás tartalmazta a teljesítési határidõt (2002. március 15.), a részvételi jelentkezés határidejét, az elsõ tárgyalás és az eredményhirdetés idõpontját. Az ajánlatkérõ meghatározta a résztvevõk pénzügyi, gazdasági és mûszaki jelentkezõknek a szerzõdés teljesítésére alkalmatlanná minõsítésének szempontjait.<br>
Az ajánlatkérõ az ajánlatok elbírálási szempontjaként az összességében legelõnyösebb ajánlat kiválasztását írta elõ a felhívásban a részszempontok, súlyszámok és ponthatárok meghatározásával.<br>
A Döntõbizottság elnöke 2001. december 14-én kezdeményezett hivatalból jogorvoslati eljárást az ajánlatkérõ közbeszerzési eljárása ellen.<br>
A kezdeményezõ irat indokolása szerint az ajánlatkérõ nem jelölte meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a szerinti jogalapot, ezért a Döntõbizottság elnökének rendelkezésére bocsátott iratokból nem volt megállapítható, hogy a Kbt. 70. §-a szerinti eljárás indítását a Kbt. 71. § (1) bekezdésére tekintettel, hirdetménnyel vagy anélkül kezdeményezhette-e az ajánlatkérõ. A Döntõbizottság elnöke indítványozta, hogy az eljáró tanács vizsgálja meg a közbeszerzési eljárás jogalapját, illetve az ajánlati felhívás jogszerûségét.<br>
Az ajánlatkérõ érdemi észrevételében a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>d) pontját jelölte meg a tárgyalásos eljárás jogalapjaként, melyet a tárgyaláson a Kbt. 70. § (1) bekezdés d) pontjára való hivatkozással helyesbített. Ezen észrevételében ismertette, hogy a Békés Megyei területfejlesztési Tanács értesítését a pályázata befogadásáról 2001. október 9-én, az elbírálás eredményérõl az értesítést 2001. október 19-én vette át. A Békés Megyei Területfejlesztési Tanács a BMTT–1015/2001 számú értesítésében a támogatási szerzõdés végsõ idõpontjának 2001. december 20-át jelölte meg. Az ajánlatkérõ álláspontja szerint ezen szerzõdéskötési határidõ indokolta a közbeszerzési eljárás gyorsított formában történõ lefolytatását.<br>
A Békés Megyéért Vállalkozásfejlesztési Közhasznú Alapítvány egyéb érdekelt észrevételében az eljárást jogszerûnek tartotta arra tekintettel, hogy az elõre nem látható, rendkívüli sürgõsség miatt a Kbt.-ben elõírt határidõk nem lennének betarthatóak. Álláspontja szerint az a feltétel is fennáll, hogy a beszerzés nyilvánosan közzétett bárki által igénybe vehetõ kedvezõ feltételei csak rövid ideig állnak fenn. Mellékelte beadványához az ajánlati felhívásban megjelölt pénzügyi, gazdasági és mûszaki alkalmasságra vonatkozó dokumentumokkal, valamint a Hitesy, Bartucz és Hollai Üzleti tanácsadó Kft. levelét, mely szerint nevezett cég a felhívás tárgyát képezõ feladatot nem tudja elvégezni.<br>
A Békés Megyéért Vállalkozásfejlesztési Közhasznú Alapítvány csatolta a közte és az ajánlatkérõ között 2000. december 17-én létrejött vállalkozási elõszerzõdést, melynek bevezetõ részében a felek rögzítik, hogy a szerzõdés aláírásának napján az elsõ tárgyalás megtörtént, <br>
és az eredményhirdetést követõen a szerzõdõ felek a 2. pontban foglaltak szerint megállapodnak a végleges szerzõdési feltételekben (tevékenység ütemezése, részhatáridõk meghatározása, vállalkozói díj). Az ajánlatkérõ ügyvezetõje a tárgyaláson akként nyilatkozott, hogy a tárgybani közbeszerzési eljárást felfüggesztette a jogorvoslati eljárásra figyelemmel, és az eredményhirdetés idõpontját elhalasztotta. Elõadta, hogy a támogatás megadásáról szóló értesítés kézhezvétele (2001. október 19.) és az ajánlati felhívás Döntõbizottság elnöke részére történõ megküldése (2001. november 30.) közötti 40 napos idõszakot a beszerzés során számba jöhetõ cégek referenciavizsgálatával töltötte.<br>
A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele alapján megállapította, hogy az ajánlatkérõ által választott közbeszerzési eljárás jogalapja nem áll meg.<br>
Tényként megállapítható volt, hogy a Békés Megyei Területfejlesztési Tanács Titkársága a 2001. szeptember 21-én pályázat befogadásáról szóló tájékoztató levelében tudomására hozta az ajánlatkérõnek, hogy a 2001. szeptember 18-i befogadási idõpontot követõen a fejlesztés megkezdhetõ, melyet az ajánlatkérõ ügyvezetõje 2001. október 9-én vett át.<br>
A támogató a 2001. október 1-jén kelt BMTT–1010/2001 számú határozatában értesítette az ajánlatkérõt, hogy a mindösszesen 15 360 E Ft beruházási költség 65%-át, de maximum 9984 E Ft vissza nem térítendõ támogatást ítélt meg a pályázati fejlesztési cél megvalósításához. A támogató a szerzõdés megkötésére rendelkezésre álló idõt 2001. november hó 20-ig határozta meg azzal kiegészítve, hogy amennyiben a támogatott közbeszerzésre kötelezett, úgy a szerzõdéskötés határideje 30 nappal meghosszabbodik. A levélen az átvételi aláírás az ügyvezetõtõl származik, és dátuma 2001. október 19. <br>
A támogatás elnyerésével az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>d) pontja alapján a Kbt. hatálya alá tartozó szervezetté vált, mivel a támogatás összege meghaladja a közbeszerzés értékének 50%-át és a támogató a Kbt. 1. § a) pontjában meghatározott gazdasági szervezet.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint: a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján: "Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna."<br>
Az ajánlatkérõ által megadott, illetve a tárgyaláson pontosított jogcím nem alkalmazható a jelen esetben, ugyanis a támogatás megadása az ajánlatkérõ részére kizárólag az adott beszerzésre és az adott beszerzõ (ajánlatkérõ) vonatkozásában biztosított, nem pedig bárki által igénybe vehetõ, kedvezõ és nyilvánosan közzétett, valamint rövid ideig érvényesülõ kedvezõ feltételekrõl van szó, mely más típusú eljárás alkalmazása esetén meghiúsulna.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdés 2. fordulata szerint az ajánlati felhívásnak a 71. § (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint: "A hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívás 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani."<br>
A Döntõbizottság megállapította, hogy sem a Döntõbizottság elnökének, sem pedig az ajánlati felhívásban nem került megjelölésre a tárgyalásos eljárás választásának a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>szerinti jogcíme.<br>
A fenti indokok alapján a Döntõbizottság a megállapított jogsértésekre, valamint a meg nem kötött szerzõdésre tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerinti jogkörében eljárva a Kbt. 88. § (1) bekezdés c) és d) pontja szerinti jogkövetkezményt alkalmazva döntött az ajánlatkérõ közbeszerzési eljárása során hozott választott eljárásra, valamint az eljárás során hozott valamennyi döntésének a megsemmisítésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdése biztosítja.<br>
<br>
Budapest, 2002. január 21.<br>
<br>
Dr. Csanádi Péter s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>