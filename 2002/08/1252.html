<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1252)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.770/23/2001.<br>
<br>
Tárgy: a papír.hu Kft. jogorvoslati kérelme Egészségügyi intézmények közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A "papír.hu" Kft. (8200 Veszprém, Kereszt u. 9., képviseli dr. Lugosi Gábor ügyvéd, 9021 Gyõr, Árpád út 3., a továbbiakban: kérelmezõ) kérelmének, melyet a Debreceni Egyetem Orvos- és Egészségtudományi Centrum (4032 Debrecen, Nagyerdei krt. 98.), a Kaposi Mór Megyei Kórház (7400 Kaposvár, Tallián Gyula u. 20–32.) és a Szabolcs-Szatmár-Bereg Megyei Önkormányzat Józsa András Kórház (4400 Nyíregyháza, Szent István u. 68., a továbbiakban együtt: ajánlatkérõ) "egészségügyi adminisztráció fogyóeszközeinek (papír, író-iroda szerek, nyomtatványok) beszerzése" tárgyú közbeszerzési eljárása ellen nyújtott be a Döntõbizottság helyt ad, és megállapítja, hogy a Debreceni Egyetem Orvos- és Egészségtudományi Centrum a 21. és 34. számú tételek, a Szabolcs-Szatmár-Bereg Megyei Önkormányzat Jósa András Kórház pedig a 7., 21., 25., 32., 34., 36., 70., 71. és 72. számú tételek tekintetében megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ezen tételekre tett részajánlatok tekintetében az ajánlatkérõ eljárást lezáró döntését megsemmisíti.<br>
A Döntõbizottság kötelezi a Debreceni Egyetem Orvos- és Egészségtudományi Centrumot és a Szabolcs-Szatmár-Bereg Megyei Önkormányzat Jósa András Kórházát, hogy a határozat kézhezvételétõl számított 15 napon belül kérelmezõ részére 15 000-15 000 Ft, azaz tizenötezer-tizenötezer forint igazgatási, szolgáltatási díjat fizessenek meg. A jogorvoslati eljárásban ezenfelül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. augusztus 29-én a Közbeszerzési Értesítõ 35. számában nyílt eljárás megindítására ajánlati felhívást (6235/2001) tett közzé a rendelkezõ részben meghatározott tárgyban.<br>
Részajánlatot az ajánlati felhívás 3. c) és d) pontjai alapján lehetett tenni, tételenként, kórházanként akár egyetlen tételre is, az adott tétel teljes mennyiségére. Ajánlatkérõ a többváltozatú ajánlattételt is megengedte, az alapajánlattól megfelelõen elkülönítve.<br>
Ajánlatkérõ az ajánlati felhívás 13. a) pontja szerint az összességében legelõnyösebb ajánlat kiválasztása alapján kívánta elbírálni az ajánlatokat.<br>
Ajánlatkérõ az ajánlati felhívás 13. b) pontjában az alábbiak szerint határozta meg az ajánlatok bírálati részszempontjait és a hozzájuk tartozó súlyszámokat.<br>
"részszempontok	súlyszámok<br>
– orvosszakmai igényeknek, gyakorlati felhasználhatóságnak való minõségi megfelelés	10<br>
– ajánlati ár	9<br>
– fizetési feltételek, beleértve fizetési határidõt, év közbeni fix árat, illetve árváltoztatás mértékét, módját, idejét	5<br>
– teljesítéssel kapcsolatos engedmények	3<br>
Az értékelés során adható pontszám részszempontonként: 1–10."<br>
Ajánlatkérõ az ajánlatokat részajánlatonként, kórházanként és tételenként értékelte.<br>
Ajánlatkérõ dokumentációt is kibocsátott, amelyben részletesen meghatározta az ajánlatok elkészítésével kapcsolatos elvárásait, ismertette ajánlattevõkkel a részletes specifikációt kórházanként és idõszakonként úgy, hogy 2002-re 131, 2003-ra pedig 25 soron keresztül ismertette a tételeket.<br>
2001. október 17-ig az ajánlattételi határidõig a kérelmezõn kívül a Beltex Kft., az IPS Kft., a Buda-Piért Kft., a Pátria Nyomda Rt., az Irodavilág Kft., az ÁPISZ Rt., a Rend 2000 Kft., a Dataprint Kft. és a Nyomell Kft. tett ajánlatot különféle tételekre.<br>
Ajánlatkérõ az ajánlatokat elbírálta és a 2001. november 29-én megtartott eredményhirdetésen a közel hatvanoldalas összegzés szerint több tétel vonatkozásában kérelmezõn kívül a Beltex Kft., az ÁPISZ Rt., a Dataprint Kft., a Nyomell Kft., és az Irodavilág Kft. lett nyertesként megjelölve.<br>
Kérelmezõ 2001. december 5-én, jogorvoslati kérelmet nyújtott be a Döntõbizottsághoz, melyet 2001. december 10-én hiánypótolt. A tárgyaláson pontosított jogorvoslati kérelmében kérte a Döntõbizottságtól, hogy állapítsa meg a jogsértést, semmisítse meg ajánlatkérõ döntését, továbbá ideiglenes intézkedésként tiltsa meg a szerzõdés megkötését, valamint ajánlatkérõt kötelezze a költségek viselésére.<br>
Kérelme indokolásaként elõadta, hogy a Debreceni Egyetem Orvos- és Egészségtudományi Centrum a 21. és 34. számú tételekre, a Szabolcs-Szatmár-Bereg Megyei Önkormányzat Jósa András Kórház pedig a 7., 21., 25., 32., 34., 36., 70., 71. és 72. számú tételekre tett részajánlatok értékelése során nem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megfelelõen járt el és ennek következtében e tételeket nem a kérelmezõ nyerte.<br>
Ajánlatkérõ a jogorvoslati kérelemre tett észrevételében elõadta, hogy az ajánlatok értékelése során jogszerûen járt el, és ennek alapján kérte a kérelmezõ jogorvoslati kérelmét megalapozatlanság miatt elutasítani.<br>
Ajánlatkérõ bejelentette, hogy az egyes részajánlatokban nyertes ajánlattevõkkel a szerzõdéseket még nem írták alá, azokat csak a Döntõbizottság határozata ismeretében, annak megfelelõen írják majd alá.<br>
A Döntõbizottság a jogorvoslati eljárás során ideiglenes intézkedést nem alkalmazott, mert a rendelkezésére álló adatok alapján annak törvényi feltételei nem álltak fenn.<br>
A Döntõbizottság a rendelkezésére álló iratok, dokumentumok és írásban, valamint a tárgyaláson elõterjesztett nyilatkozatok alapján megállapította, hogy a jogorvoslati kérelem az alábbiak szerint megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig, ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
Kérelmezõ a kérelmében a Debreceni Egyetem Orvos- és Egészségtudományi Centrum vonatkozásában a 21. és 34. számú tételek, valamint a Jósa A. Kórház esetében a 7., 21., 25., 32., 34., 36., 70., 71. és 72. számú tételek ajánlatkérõ által végzett bírálatát, illetve a felsorolt tételekre kapott pontértékeket sérelmezte, ezért a Döntõbizottság csak ezekre a tételekre tett részajánlatok ajánlatkérõi értékelését vizsgálta meg.<br>
A Döntõbizottság az ajánlati felhívás, ill. a dokumentáció elõírásaira figyelemmel megállapította, hogy ajánlatkérõ úgy biztosított lehetõséget részajánlattételre az ajánlattevõknek, hogy tételenként, akár kórházanként egyetlen tételre is lehet ajánlatot tenni, az adott tétel teljes mennyiségére. Ajánlatkérõ által elkészített összegzés is ennek megfelelõen került kiadásra, azaz kórházanként, így a Döntõbizottság is kórházanként, a sérelmezett tételek vonatkozásában vizsgálta ajánlatkérõ értékelését.<br>
A Debreceni Egyetem Orvos- és Egészségtudományi Centrum a 21 számú tétel értékelésérõl az összegzés 2. c) pontjában az alábbiakat tüntette fel:<br>
"A táblázatban szereplõ értékelési szempontok indokolása:<br>
– orvosszakmai igényeknek, gyakorlati felhasználhatóságnak való minõségi megfelelés: Nyomell Kft. ajánlata kapott maximális 10 pontot, mivel terméke a szakmai igényeknek, gyakorlati felhasználhatóságnak a legjobban megfelelnek;<br>
– ajánlati ár: valamennyi tétel esetében a legolcsóbb alternatíva kapott 10 pontot, a többi ár százalékos arányban kevesebbet;<br>
– fizetési feltételek: a leghosszabb ideig érvényes és fix ártartású ajánlat maximális pontszámot, a rövidebb ártartású és fizetési határidejû ajánlatok arányosan kevesebbet kaptak;<br>
– teljesítéssel kapcsolatos engedmény: azonosan minimális pontszámot kapott valamennyi ajánlat, kivéve Pátria Nyomda 3% engedményére nettó 100 000 Ft után."<br>
A Debreceni Egyetem Orvos- és Egészségtudományi Centrum vonatkozásában a 21. számú tétel (Crepto eü. papír) esetében kérelmezõ is, nyertes is azonosan a maximális (10) pontot kapta az elsõ bírálati részszempont, az orvosszakmai igényeknek való megfelelés tekintetében, amit az ajánlatkérõ összegzésben tett indokolása alapján a Döntõbizottság elfogadott. Az ár, mint második bírálati részszempont vonatkozásában ajánlatkérõ 7 ajánlattevõ 9 változatú ajánlatából csak 2 ajánlattevõ 4 változatú ajánlatánál jelölte meg, hogy milyen egységárat vett figyelembe az értékelésnél. Ajánlatkérõ nem jelölte meg, hogy – többek között – a kérelmezõ részérõl milyen egységárat vett figyelembe az értékelés során. E tétel vonatkozásában a Döntõbizottság a becsatolt iratok között nem talált az egységárra vonatkozó adatot. A kérelmezõ ajánlatában észlelhetõ volt a 2002. évre vonatkozó negyedévenkénti, ill. a 2003. elsõ négy hónapjára vonatkozó eltérõ egységárak, azonban ezen adatokból nem lehetett megállapítani, hogy ajánlatkérõ miért adott 7,49 pontot kérelmezõ "árajánlatára". A harmadik bírálati részszempont (fizetési feltételek, fix ár, árváltoztatás) vonatkozásában kérelmezõ 9,5 míg nyertes 9,99 pontot kapott. A Döntõbizottság megállapította, hogy ajánlatkérõ e bírálati részszempont keretében történõ értékelés során nem indokolja meg, hogy kérelmezõ és a nyertes pontértékei közötti különbséget mi okozza, különös tekintettel kérelmezõ ajánlati áraival kapcsolatban elõbbiekben kifejtettekre. A negyedik bírálati részszempont (a teljesítéssel kapcsolatos engedmények) keretében ajánlatkérõ minden ajánlattevõnek I pontot adott (a Pátria Nyomda kivételével, amely 1,5 pontot kapott), köztük a nyertes is és kérelmezõ is. Bár ajánlatkérõ sem az ajánlati felhívásban sem a dokumentációban nem adott tájékoztatást arról, hogy e részszempont keretében milyen elemeket és hogyan fog értékelni, azonban azt közölte, hogy részszempontonként 1–10 pontig fogja értékelni az ajánlatokat. Azzal, hogy (egy kivételével) mindenki 1 pontot kapott, ajánlatkérõ m<br>
ind az ajánlattevõk, mind a Döntõbizottság elõtt ismeretlen értékelési szempontok alapján értékelt ezen bírálati részszemponton belül.<br>
Fentiekben részletezett szerint a Döntõbizottság megállapította, hogy ajánlatkérõ a 21. számú tétel esetében a második, a harmadik és a negyedik bírálati részszempont keretében történt értékelése során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének rendelkezését.<br>
A Debreceni Egyetem Orvos- és Egészségtudományi Centrum a 34. számú tétel értékelésérõl az összegzés 2. c) pontjában az alábbiakat tüntette fel:<br>
"A táblázatban szereplõ értékelési szempontok indokolása:<br>
– orvosszakmai igényeknek, gyakorlati felhasználhatóságnak való minõségi megfelelés: Irodavilág Kft. ajánlata kapott maximális 10 pontot, mivel terméke a szakmai igényeknek, gyakorlati felhasználhatóságnak a legjobban megfelelnek;<br>
– ajánlati ár: valamennyi tétel esetében a legolcsóbb alternatíva kapott 10 pontot, a többi ár százalékos arányban kevesebbet;<br>
– fizetési feltételek: a leghosszabb ideig érvényes és fix ártartású ajánlat maximális pontszámot, a rövidebb ártartású és fizetési határidejû ajánlatok arányosan kevesebbet kaptak;<br>
– teljesítéssel kapcsolatos engedmény: azonosan minimális pontszámot kapott valamennyi ajánlat, kivéve Pátria Nyomda 3% engedményére nettó 100 000 Ft után."<br>
A Debreceni Egyetem Orvos- és Egészségtudományi Centrum a 34. számú tétel (Minolta másolópapír A/4) vonatkozásában a Döntõbizottság megállapította, hogy ajánlatkérõ a dokumentációban az elõbbieken kívül más kívánalmat nem jelölt meg a terméket illetõen, ugyanakkor sem kérelmezõ ajánlatában, sem a nyertes ajánlatában nem található arra vonatkozó utalás, hogy melyik típusú Minolta papírra tettek ajánlattevõk ajánlatot. Ebbõl következõen az elsõ bírálati részszempontot illetõen kérelmezõ 7 pontja és a nyertes 10 pontja közötti különbség nem tudni mire vonatkozik. A Döntõbizottság nem fogadta el ajánlatkérõ azon hivatkozását. hogy ajánlatkérõ részére korábban a kérelmezõ "Multi Laser gyártmányú papírt" szállított. Kérelmezõ jelen közbeszerzésre vonatkozó ajánlatában Minolta gyártmányra tesz ajánlatot. A többi bírálati részszempont keretében történt értékelésre ugyanazok a megállapítások vonatkoznak, mint amit a 21. számú tételnél rögzített a Döntõbizottság. Mindebbõl következik, hogy ajánlatkérõ a 34. számú tétel esetében mind a négy bírálati részszempont vonatkozásában megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat.<br>
A Szabolcs-Szatmár-Bereg Megyei Önkormányzat Jósa András Kórház valamennyi tételre adott részajánlatot egy összegzésben foglalt össze, a részajánlatok értékelésérõl az összegzés 2.c) pontjában az alábbiakat tüntette fel:<br>
"A táblázatban szereplõ értékelési szempontok indokolása:<br>
– orvosszakmai igényeknek, gyakorlati felhasználhatóságnak való minõségi megfelelés:<br>
Irodavilág Kft., Dataprint Kft. és Pátria Nyomda ajánlata kapott maximális 10 pontot, mivel terméke a szakmai igényeknek, gyakorlati felhasználhatóságnak a legjobban megfelelnek.<br>
– ajánlati ár: valamennyi tétel esetében a legolcsóbb alternatíva kapott 10 pontot, a többi ár százalékos arányban kevesebbet<br>
– fizetési feltételek: a leghosszabb ideig érvényes és fix ártartású ajánlat maximális pontszámot, a rövidebb ártartású és fizetési határidejû ajánlatok arányosan kevesebbet kaptak.<br>
– teljesítéssel kapcsolatos engedmény: azonosan minimális pontszámot kapott valamennyi ajánlat, kivéve a maximális pontszámot kapott Dataprintet tekintettel a teljes mennyiség megrendelése esetén nyújtott 17,5% engedményre, illetve Pátria Nyomda 3% engedményére nettó 100 000 Ft után."<br>
A Szabolcs-Szatmár-Bereg Megyei Önkormányzat Jósa András Kórház vonatkozásában a kérelmezõ által sérelmezett 7. (mûanyag pohár), 21. (eü. papír), 25. (szalvéta), 32. (Sirály fénymásoló papír), 34. (Minolta fénymásoló papír), 36. (bankposta Sellõ), 70. (boríték LC5), 71. (boríték LC6) és 72. (borítéktasak LC4) számú tételek esetében az elsõ bírálati részszempont tekintetében ajánlatkérõ nem adja tételenként magyarázatát annak, hogy miért kapott a (felsorolt tételekben) nyertes Dataprint Kft. rendre maximális 10 pontot, kérelmezõ (és az összes többi ajánlattevõ) pedig egyformán 9 pontot. A nyertes és a kérelmezõ ajánlatát áttanulmányozva erre a Döntõbizottság sem talált magyarázatot. A második bírálati részszempont esetében a Döntõbizottság ugyanazokra a megállapításokra jutott, mint amelyeket a Debreceni Egyetem Orvos- és Egészségtudományi Centrum ajánlatkérõ 21. számú tétele vonatkozásában tett, még akkor is, ha kérelmezõ 7., 25., 32., 70. és 72. számú tételek esetében a maximális 10 pontot kapott. A harmadik bírálati részszempont esetében kérelmezõ minden sérelmezett tétel vonatkozásában a maximális 10 pontot kapta, s bár ezen szempont keretében történt ajánlatkérõi értékelést nem támadja, a Döntõbizottság nem tudta sem a második, sem a harmadik bírálati részszempont keretében történt ajánlatkérõi értékelést értelmezni, mert míg kérelmezõ növekvõ egységárak formájában közli az idõrõl idõre történõ árváltoztatást, addig a nyertes ajánlatának 8/54. oldalán a következõ nyilatkozat található:<br>
"Folyamatosan negyedévente csak a termelõi árváltozásokat figyelembe véve kívánjuk érvényesíteni, azonban a táblázatban megadott árakat március 31-ig biztosítjuk."<br>
A negyedik bírálati részszempont keretében nyertes az ajánlatában megajánlott minden (és így köztük a sérelmezett) tétel vonatkozásában 17%-os árkedvezményt, ami vitathatatlanul kedvezõbb kérelmezõ értékhatár (15, 30 és 45 M Ft) függvényében felajánlott 1, 2 és 3%-os mértékû árengedményénél. Így ezen bírálati részszempont esetében nyertesnek adott maximális 10 pont önmagában nem vitatható. Kérelmezõnek ezen bírálati részszempont keretében adott 1 pont nyertes 10 pontjához való hasonlítása (amennyiben a "teljesítéssel kapcsolatos engedmény" alatt kizárólag árengedmény értendõ) a sérelmezett tételek ajánlati árainak ismeretében lenne lehetséges, erre vonatkozó adat, ill. számítás sem kérelmezõ ajánlatában sem ajánlatkérõ összegzésében nem volt fellelhetõ.<br>
Fentiekben részletezettek szerint a Döntõbizottság megállapította, hogy a Jósa András Kórház ajánlatkérõ vonatkozásában az összes fentiekben felsorolt tétel esetében az ajánlatok elsõ és második bírálati részszempont keretében történõ értékelése során ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat.<br>
Összefoglalva az elõbbiekben kifejtetteket a Döntõbizottság megállapítja, hogy a Debreceni Egyetem Orvos- és Egészségtudományi Centrum ajánlatkérõ a 21. és 34. számú tételek, a Jósa András Kórház ajánlatkérõ pedig a 7., 21., 25., 32., 34., 36., 70., 71. és 72. számú tételek értékelése során nem a bírálati részszempontok tartalmának megfelelõen hasonlította össze a felsorolt tételekre vonatkozó részajánlatokat, ezért a kérelmezõ kérelmének helyt ad. A Döntõbizottság álláspontja szerint a fentiekben megjelölt tételek esetében ajánlatkérõk megsértették a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat, ezért ajánlatkérõk a felsorolt tételek körében hozott és az eljárást lezáró döntését megsemmisíti.<br>
A Döntõbizottság rámutat arra, hogy amennyiben ajánlatkérõk megengedik a részajánlattétel lehetõségét, úgy a bírálati részszempontok szerinti értékelést is részajánlatonként (jelen ügyben kórházanként és tételenként) kell elvégezniük, és annak eredményét az összegzésben – indokolással együtt – ajánlattevõkkel ismertetni kötelesek.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d) és h) pontja szerinti jogkövetkezményeket alkalmazta ajánlatkérõvel szemben.<br>
Mivel a szerzõdés megkötésére nem kelült sor, így a jogsértés reparációjára lehetõség nyílt, és erre tekintettel a Döntõbizottság bírságot nem szabott ki ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 18.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>