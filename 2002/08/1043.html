<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1043)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.800/10/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás a Fõvárosi Önkormányzat Szerb Tanítási Nyelvû Óvoda, Általános Iskola, Gimnázium és Diákotthon ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: a Döntõbizottság elnöke) a Fõvárosi Önkormányzat Szerb Tanítási Nyelvû Óvoda, Általános Iskola, Gimnázium és Diákotthon (1074 Budapest, Rózsák tere 6–7., a továbbiakban: ajánlatkérõ) "az intézmény egyes bútorainak cseréje vagy kiegészítése" tárgyú közbeszerzési eljárása ellen benyújtott jogorvoslati kezdeményezésének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontját és ezért megsemmisíti ajánlatkérõnek az eljárást indító és azt követõ döntéseit.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. december 4-én tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján, mert a Fõpolgármesteri Hivatal Oktatási Ügyosztályától kapott pénzügyi támogatás felhasználására 2001. december 31-ig szerzõdést kell kötnie, 2002. január 31-i elszámolással.<br>
Tájékoztatójában utalt arra is, hogy az eljárását megalapozza a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja is, mert a korábban beszerzett, meglévõ eszközökhöz illeszkedõ tárgyak kiválasztása csak tárgyalásos eljárás keretében oldható meg eredményesen.<br>
Ajánlattételre hívta fel a DOMUS Kereskedelmi Rt.–DOMUS Lánc Kft. Irodabútor Centert, az ORAKO Rt.-t és az IDEX INTER-ED Kft.-t.<br>
Megküldött tájékoztatójához csatolta "Tárgyalásos eljárás (részvételi felhívás)" címû felhívását, melynek 2. a) pontja szerint: "A választott eljárás: hirdetmény közzétételével induló tárgyalásos eljárás."<br>
A 2. b) pontban az alábbiakkal indokolta az eljárás alkalmazásának feltételeit: "A szerzõdési feltételek nem határozhatók meg olyan pontossággal, illetve egyértelmûséggel mely lehetõvé teszi nyílt eljárásban a legkedvezõbb ajánlat kiválasztását. A meglévõ berendezési tárgyakhoz illeszkedõ beszerzések csak tárgyalások során alakíthatók ki."<br>
A felhívás 2. c) pontjában rendelkezett arról, hogy a gyorsított eljárás alkalmazásának indoka, hogy a kötelezettségvállalás végsõ határideje 2001. december 31-e.<br>
Ajánlatkérõ az alábbi csoportosításban tette lehetõvé részajánlat tételét a felhívás 3. d) pontja szerint:<br>
– I. csoport: bútorok,<br>
– II. csoport: textíliák, sportszerek, hangszer, konyhafelszerelés, karbantartási eszközök,<br>
– III. csoport: híradástechnikai eszközök, informatikai eszközök, mûszaki cikkek.<br>
A teljesítés határideje a felhívás 4. pontja szerint 2002. március 31-e.<br>
A felhívás 9. d) pontjában rendelkezett ajánlatkérõ arról, hogy az ajánlatokat az összességében legelõnyösebb ajánlat szempontja alapján bírálja el, meghatározta a részszempontokat, a súlyszámokat és a ponthatárokat.<br>
Ajánlatkérõ ajánlatkérési dokumentációt is összeállított, ebben határozta meg az ajánlatok benyújtásával szemben támasztott formai és tartalmi követelményeit.<br>
Az ajánlattételi határidõig, 2001. december 17-ig ajánlatot nyújtott be az ORAKO Rt. és az IDEX INTER-ED Kft.<br>
Ajánlatkérõ 2001. december 19–21-e között folytatta le a tárgyalásokat az ajánlattevõkkel és 2001. december 21-én hirdette ki eljárást lezáró döntését. Megállapította, hogy mindkét ajánlattevõ alkalmas és az ajánlatokat érvényesnek fogadta el. Az eljárás nyertese az I–II. csoport vonatkozásában az ORAKO Rt. lett, míg a III. csoport vonatkozásában az IDEX INTER-ED Kft. lett.<br>
A Döntõbizottság elnöke 2001. december 18-án jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ az írásbeli és a tárgyaláson tett szóbeli észrevételében kiegészítette a tájékoztatást.<br>
Elõadta, hogy az intézmény berendezési tárgyait az 1980-as évek végén, az 1990-es évek elején szerezték be, de nem a most ajánlattételre felhívott cégektõl. Fenntartójuktól 2001. május 18-án érkezett meg a számlájukra az a támogatási pénzösszeg, amelyet intézményük berendezési tárgyainak cseréjére, felújítására fordíthatnak. <br>
A problémát az okozta, hogy a Fõpolgármesteri Hivatal Közbeszerzési Osztályától szóban olyan tájékoztatást kaptak, hogy nem szükséges közbeszerzési eljárás lefolytatása, mert megosztható a pénzösszeg felhasználása, míg késõbb az Oktatási Osztály azt a tájékoztatást adta szóban, hogy kötelezõ a közbeszerzési eljárás lefolytatása. Többszöri szóbeli megkeresésüket követõen 2001. november 20-ára véglegesedett az, hogy kötelezõ a közbeszerzési eljárás lefolytatása. Ekkor azonban már a rendelkezésre álló idõ nem volt elegendõ nyílt vagy másfajta eljárás lefolytatására.<br>
A Döntõbizottság elnöke részére megküldött tájékoztatójuk és a felhívásuk közötti ellentmondást azzal indokolták, hogy korábban még nem folytattak le közbeszerzési eljárást. Hangsúlyozták, hogy a tájékoztatóban foglaltak szerinti közbeszerzési eljárást kívánják lefolytatni. Az eljárás jogalapjának a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölték meg. Elõadták hogy a felhívás 2. b) pontjának indokolása csak egy kiegészítése volt a tárgyalásos eljárás magyarázatának. Hivatkoztak arra, hogy tudomásuk szerint a pénzügyi támogatás lekötésére vonatkozó közbeszerzési eljárást 2001. december 31-ig kell megindítaniuk és a pénzeszköz felhasználása történhet meg a következõ évben.<br>
Ajánlatkérõ közölte, hogy saját hatáskörében úgy döntött, hogy az eljárást lezáró szerzõdést jelen jogorvoslati eljárás befejezõdéséig nem köti meg.<br>
A Döntõbizottság a közbeszerzési eljárásban keletkezett iratok, a benyújtott észrevételek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha: "Az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából".<br>
A Döntõbizottság a jogorvoslati eljárásban a Kbt. fentiekben idézett 70. § (1) bekezdés c) pontjában támasztott feltételek meglétét vizsgálta:<br>
– az ajánlatkérõ által elõre nem látható okból elõállt rendkívüli sürgõsség,<br>
– a törvényben elõírt határidõk nem lennének betarthatóak,<br>
– a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság az alábbi indokokra tekintettel megállapította, hogy ezek a feltételek nem állnak fenn.<br>
Ajánlatkérõ írásbeli észrevételébõl, továbbá a tárgyaláson tett nyilatkozatából megállapítható, hogy a közbeszerzési eljárás lefolytatásához szükséges pénzügyi fedezettel már 2001. május 18-án rendelkezett. A rendelkezésre álló iratok, dokumentumok, nyilatkozatok alapján nem állapítható meg, hogy ajánlatkérõt rajta kívül álló külsõ körülmény vagy más tény akadályozta volna a közbeszerzési eljárás lefolytatását, így a Döntõbizottság álláspontja szerint ajánlatkérõ mulasztására vezethetõ vissza az, hogy a közbeszerzési eljárását csak 2001. december elején indította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja pedig nem teszi lehetõvé, hogy az ajánlatkérõ mulasztásából eredõ rendkívüli sürgõsség esetén lefolytatható legyen tárgyalásos közbeszerzési eljárás.<br>
Felhívja a Döntõbizottság ajánlatkérõ figyelmét, hogy a részére szóban adott eltérõ tartalmú tájékoztatások nem pótolják a Kbt. kógens rendelkezéseiben támasztott feltételeket.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva – a fenti indokokra tekintettel – megállapította a Kbt. 88. § (1) bekezdés d) pontja alapján a jogsértést és a 88. § (1) bekezdés c) pontja alapján rendelkezett ajánlatkérõ döntéseinek a megsemmisítésérõl.<br>
Tekintettel arra, hogy a Döntõbizottság a jogalap vonatkozásában megállapította a jogsértést és megsemmisítette ajánlatkérõ döntéseit az ajánlatkérõ felhívásának jogszerûségét már nem vizsgálta.<br>
Rámutat a Döntõbizottság arra is, hogy az ajánlatkérõ által a tájékoztatóban másodlagosan megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja sem alapozza meg az eljárás jogszerûségét.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja az alábbiakat mondja ki: "Az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen – egy alkalommal, a korábbi nyertes ajánlattevõvel kötött – szerzõdés idõtartama azonban nem haladhatja meg a három évet".<br>
Ajánlatkérõ azonban – saját nyilatkozata szerint – korábban közbeszerzési eljárást nem folytatott le és a jelenlegi berendezési tárgyait nem a jelen eljárásban ajánlattevõ cégektõl szerezte be.<br>
Az ajánlatkérõ az eljárást lezáró szerzõdést nem kötötte meg, ezért a Döntõbizottság a jogsértés reparálhatóságára tekintettel mellõzte bírság kiszabását.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. január 16.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>