<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1248)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.815/5/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás a Sportfólió Sportlétesítményeket Kezelõ, Hasznosító és Fejlesztésszervezõ Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Sportfólió Sportlétesítményeket Kezelõ, Hasznosító és Fejlesztésszervezõ Kht. (1056 Budapest, Bajcsy-Zsilinszky út 57., a továbbiakban: ajánlatkérõ) "irodaterület és a szervergépek elhelyezéséhez szükséges alapterületû és mûszaki felszereltségû számítóközponti terület határozatlan idejû bérlete" tárgyú közbeszerzési eljárása ellen hivatalból indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele és a tárgyaláson tett nyilatkozata alapján a következõ tényállást állapította meg:<br>
Ajánlatkérõ 2001. december 11-én a Döntõbizottság elnöke részére megküldött tájékoztatása szerint hirdetmény közzététele nélküli tárgyalásos eljárást indított a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdés c) pontja alapján, amelyek tárgya Budapest XI. kerület, Hauszmann Alajos u. 3. szám alatti irodaházban lévõ, bruttó 223 m2 irodaterület, valamint a szervergépek elhelyezéséhez szükséges alapterületû és mûszaki felszereltségû számítóközponti terület határozatlan idejû bérlete volt, a mûszaki specifikációkban meghatározottak szerint.<br>
A megküldött tájékoztató szerint az ajánlatkérõ nem rendelkezik a szervergépeinek (számítóközpontjának), valamint a munkatársainak egyazon helyen történõ elhelyezésére alkalmas ingatlannal, így azt bérlet formájában kívánja megoldani. Intenzív piackutatást folytattak, 6-8 helyszínt is megtekintettek, azonban egyik sem elégítette ki maradéktalanul az igényeiket. Az ajánlattételre felhívott INFIGATE Hungary Kft. által kínált ingatlan a különbözõ stadionok megközelíthetõsége szempontjából kedvezõ helyen található, mûszaki szempontból is megfelelõ.<br>
A megküldött ajánlati felhívás szerint az ajánlattételi határidõ 2001. december 14., az ajánlat beadását követõen kerül sor az elsõ tárgyalásra, az ajánlatkérõ legfeljebb két tárgyalást tart. Az eredményhirdetés idõpontja az utolsó tárgyalási nap.<br>
Az ajánlati felhívásban az ajánlatkérõ meghatározta az alkalmasság elbírálására csatolandó igazolásokat, nyilatkozatokat, és az ajánlattevõnek a szerzõdés teljesítésére alkalmatlanná minõsítésének szempontjait. Az ajánlatot a legalacsonyabb összegû ellenszolgáltatás alapján kívánta elbírálni.<br>
Az ajánlatot az INFIGATE Hungary Kft. benyújtotta, a tárgyalás megtartására is sor került 2001. december 14-én.<br>
A Döntõbizottság elnöke 2001. december 22-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (3) bekezdés c) pontja és a Kbt. 71/B. § (5) bekezdése feltételeinek fennállása nem állapítható meg.<br>
Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát. <br>
A jogsértésrõl történõ tudomásszerzés idõpontjaként 2001. december 11-ét, az ajánlati felhívás részére történõ megküldésének napját jelölte meg.<br>
Az ajánlatkérõ észrevételében kérte a jogorvoslati eljárás megszüntetését. Elõadta, hogy egységes jegyértékesítõ és beléptetõ rendszert épít ki, amely teljesen központosított. Ehhez számítóközpontra és az azt felügyelõ személyzet elhelyezésére van szükség. A rendszer átadásának határideje 2002. március 31. A végleges mûszaki megoldást 2001. november végén ismerték meg, csak ezt követõen volt lehetõségük arra, hogy megvizsgálják az ingatlanpiacot, feltárják a lehetõségeket, és amint a fentiekben meghatározott feltételeknek megfelelõ ingatlan(oka)t találnak, igyekeznek valamelyikhez hozzájutni. Ilyen rövid idõ alatt csak bérleményben lehet megoldani az elhelyezést: Olyan bérleményt kellett találni, ahol azonnal megoldható kb. 15 fõ és a számítóközpont elhelyezése is egyazon helyen, a bérlemény megfelel az ajánlati felhívásban részletezett feltételeknek, a késõbbi bõvítés pedig kezelhetõ költözés nélkül, mivel ennek is megfelel mûszaki szempontból. Csak az ajánlati felhívásban megjelölt ingatlan elégíti minden tekintetben az igényeket. Elõadta, hogy a Kbt. csak lehetõségként említi a legalább három ajánlattevõ felhívását ajánlattételre. Ajánlatkérõ nyilatkozata szerint két ingatlanközvetítõ segítségét vették igénybe, azonban összesen még két ingatlan akadt, ami megfelelõ lett volna, de a tulajdonosok elzárkóztak attól a speciális igénytõl, hogy géptermet alakítson ki az épületben az ajánlatkérõ.<br>
Elõadta, hogy a jogorvoslati eljárásra tekintettel a szerzõdést nem kötötték meg.<br>
A Döntõbizottság megállapította, hogy az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontja szerint az ajánlatkérõ tárgyalásos eljárást alkalmazhat árubeszerzés esetén, ha ingatlan tulajdonjogának vagy használatára, hasznosítására vonatkozó jogának a megszerzésére irányul a beszerzés.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. a 71/B</a> § (5) bekezdésében elõírja továbbá, hogy a 70. § (3) bekezdésének c) pontja szerinti hirdetmény közzététele nélküli tárgyalásos eljárásban lehetõség szerint legalább három ajánlattevõ részére kell ajánlati felhívást küldeni.<br>
A Döntõbizottság megállapított, hogy az ajánlatkérõ közbeszerzési eljárása egy konkrét, meghatározott ingatlan bérleti jogának megszerzésére irányult. A Döntõbizottság elfogadta ajánlatkérõ álláspontját, amely szerint az igénye mûszaki szempontból – a gépterem kialakítására is tekintettel – igen speciális.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (5) bekezdésében foglaltakat nem lehet másként értelmezni a Döntõbizottság álláspontja szerint, mint hogy akkor kell (legalább három) ajánlattevõt az eljárásba bevonni, ha arra a lehetõség adott. Erre tekintettel pedig nem volt jogsértõ az az ajánlatkérõi eljárás, hogy kizárólag annak az egy ajánlattevõnek küldte meg az ajánlati felhívást, aki a megfelelõnek tartott ingatlan bérbeadására jogosult volt.<br>
A fentiek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapított ajánlatkérõi eljárás nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) – rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 21.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>