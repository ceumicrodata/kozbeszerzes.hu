<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0975)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.829/8/2001.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás Hajdúszoboszló Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Bizottság elnöke) Hajdúszoboszló Város Önkormányzata (4200 Hajdúszoboszló, Hõsök tere l., képviseli: dr. Úr Attila Bendegúz ügyvéd, 4200 Hajdúszoboszló, Kálvin tér 4., továbbiakban: ajánlatkérõ) "Szelektív hulladékgyûjtéshez szükséges szállítójármû beszerzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. december 19-én tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a közbeszerzésekrõl szóló 1995. évi XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján, a rendelkezõ részben megjelölt tárgyban.<br>
A megküldött tájékoztatójához csatolta az ajánlati felhívását és ajánlattételre hívta fel: az ETC Környezetvédelmi és Kereskedelmi Kft.-t, a MUT HUNGÁRIA Kommunális Jármûgyártó és Kereskedelmi Kft.-t, az UNITRADE-AUTO Kft.-t, a SERES Gépipari és Kereskedelmi Kft.-t, a KUHN Földmunka és Rakodógépeket Forgalmazó Kft.-t és az AVERMANN-HORVÁTH Kft.-t.<br>
Az eljárásfajta választását ajánlatkérõ azzal indokolta, hogy a Hajdúszoboszlói Városgazdálkodási Rt. hulladékgazdálkodási komplex telepet épített és 2002. I. negyedévben bevezeti a gyûjtõpontos szelektív gyûjtést Hajdúszoboszlón. A szelektív gyûjtés, ürítés megkezdésének, illetve a komplex hulladékgazdálkodási rendszer idõben történõ megvalósulásának alapvetõ feltétele a közbeszerezés tárgyát képezõ célgép azonnali megvásárlása. <br>
A gép megvásárlásához szükséges fedezet egy részét ajánlatkérõ pályázati úton nyerte el, és legkésõbb 2002. május 31-ig a pályázat útján elnyert pénzzel el kell számolni, ugyanakkor a jármû beszerzése 3-4 hónapot vesz igénybe, mivel – a gép mûszaki, technikai sajátosságai miatt – az elõállításhoz, legyártáshoz ennyi idõ szükséges.<br>
A Döntõbizottság elnöke 2001. december 29-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ írásbeli észrevételében kiegészítette a tájékoztatást.<br>
Elõadta, hogy a beszerzés pénzügyi fedezetét az önkormányzat részben saját forrásból biztosítja, részben elnyert pályázati támogatást.<br>
Csatolta a Belügyminisztérium Településüzemeltetési Irodájának 2001. december 6-án kelt és részére december 10. napján kézbesített levelét. Ebben arról tájékoztatták ajánlatkérõt, hogy a Tárcaközi Bizottság javaslata alapján a miniszter úr döntött és a beruházás 15 375 E Ft állami támogatásban részesül. Felhívták arra is ajánlatkérõ figyelmét, hogy az önkormányzatnak legkésõbb 2002. május 31-ig el kell számolnia a támogatás felhasználásáról.<br>
Külön kitértek arra, hogy a támogatás összegét 2002. évben csak abban az esetben használhatja fel ajánlatkérõ, ha 2001. december 31-ig visszaigazolt megrendeléssel, vagy érvényes szerzõdéssel, vagy közbeszerzési eljárás megindításával hitelesen tudja dokumentálni a támogatás lekötését.<br>
A támogatás összege 2001. december 10-én érkezett meg ajánlatkérõ számlájára.<br>
Ajánlatkérõ képviselõ-testülete 2001. december 13-án döntött a saját erõ biztosításáról.<br>
Ajánlatkérõ hivatkozott arra is, hogy a beszerzés tárgyát képezõ jármû kereskedelmi forgalomban nem kapható, azt le kell gyártani, a jármû alépítményére darut, multi liftet, emelõszerkezetet és konténert kell ráépíteni, ennek futamideje minimum négy hónap, és ezek beszerzése külön cégektõl lehetséges. Így ajánlatkérõ álláspontja szerint az eljárás jogalapja fennáll.<br>
Egyéb érdekeltként a KUHN Földmunka és Rakodógépeket Forgalmazó Kft. elõadta, hogy a beszerzés tárgyát képezõ gép összeszerelése, üzembeállítása minimum négy hónapot vesz igénybe.<br>
A Döntõbizottság a közbeszerzési eljárásban keletkezett iratok, a benyújtott észrevételek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fenn állnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha: "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából."<br>
A Döntõbizottság a támogatást nyújtó Belügyminisztérium által meghatározott 2002. május 31-ei elszámolási határidõre tekintettel megállapította, hogy a rendkívüli sürgõsség fennáll, mivel a beszerezés tárgyát képezõ célgép beszerzése, összeszerelése és üzembeállítása négy hónapos idõtartamot legalább igényel.<br>
A Döntõbizottság álláspontja szerint nem vonható le következtetés arra, hogy a rendkívüli sürgõsség ajánlatkérõ mulasztására vezethetõ vissza.<br>
A jogorvoslati eljárás során a Döntõbizottság részére becsatolt okiratokból megállapítható, hogy ajánlatkérõt 2001. december 6-án kelt levelében tájékoztatta arról a minisztérium, hogy a beszerzéshez szükséges összeg nagyobbik felét, 15 350 E Ft állami támogatást megkapta.<br>
A támogatás elnyerésére vonatkozó döntés, illetve arról való tájékoztatás idõpontjára tekintettel a Döntõbizottság álláspontja szerint nem állapítható meg, hogy ajánlatkérõ mulasztást követett volna el.<br>
A Döntõbizottság a fentiekbõl azt a következtetést vonta le, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott feltételek megléte megállapítható az ajánlatkérõ közbeszerzési eljárása vonatkozásában.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást – ha a megindításra vagy a folytatására okot adó körülmény már nem áll fenn – megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 10.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
László Gábor s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>