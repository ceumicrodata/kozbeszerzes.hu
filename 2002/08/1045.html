<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1045)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.811/10/2001.<br>
<br>
Tárgy: a Geosaurus Építõ, Szolgáltató és Környezetvédelmi Kft. jogorvoslati kérelme Mezõtúr Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a GEOSAURUS Építõ, Szolgáltató és Környezetvédelmi Kft. (2700 Cegléd, Sarló u. 10/A., képviseli: dr. Czifra Károly, 5000 Szolnok, Dózsa Gy. u. 2., a továbbiakban: kérelmezõ) által a Mezõtúr Város Önkormányzata (5400 Mezõtúr, Kossuth tér 1., nevében eljár: "KÖVITE" Kõrös-vidéki Vízgazdálkodási Társulati Egyesülés, 5701 Gyula, Bocskai u. 18., a továbbiakban: ajánlatkérõ) ellen "Mezõtúr Város belterületén 9 utca útburkolatának megépítése, jogerõs építési engedély szerinti útpályaszerkezettel, összesen 12 320 m2, útburkolat megerõsítés összesen 1 825 m2, 2 utca, ennek szerkezete, kátyúzás 25 m2, erõsítõréteg 4 cm AB-12 kopóréteg, 3,5 cm K-12 kiegyenlítõréteg" tárgyú közbeszerzési eljárása ellen indított jogorvoslati eljárást megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 2001. október 31-i számában 7303/2001. szám alatt tette közzé ajánlati felhívását nyílt eljárás megindítására a rendelkezõ részben meghatározott közbeszerzés tárgyában.<br>
Az ajánlati felhívás 4. pontja szerint a teljesítési határidõ 2003. január 30., az ajánlatkérõ elõteljesítést is elfogad. A felhívás 13. pontja tartalmazta az ajánlatok elbírálásának szempontjait, mely a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint az összességében legelõnyösebb ajánlat elbírálási módozat szerint tartalmazta a részszempontokat és azok súlyszámait. Az ajánlatkérõ dokumentációt is készített, amelyben meghatározta a részletes feltételeket, többek között a határidõkkel kapcsolatban.<br>
A 2001. december 11-i ajánlattételi határidõre hét ajánlat érkezett a következõ ajánlattevõktõl: kérelmezõ, DEBMUT Rt., Fehér és Fehér Útépítõ Kft., Vakond Kft., Strabag Kft., Betonút Rt., HÓDÚT Kft.<br>
Az ajánlatok értékelésére 2001. december 17-én került sor, valamennyi ajánlatot érdemben elbíráltak, a pontozást minden rész- és alszempontra 1–10 között elvégezték. Az összpontszám alapján a DEBMUT Rt. ajánlatát tekintették az összességében legelõnyösebbnek, míg a második legnagyobb pontszámot a kérelmezõ ajánlata érte el.<br>
Az ajánlatkérõ képviselõtestülete a fentiek szerint 2001. december 20-án hozta meg az eljárást lezáró döntést, melyben a DEBMUT Rt. ajánlatát hirdették ki nyertesnek.<br>
A kérelmezõ 2001. december 22-én terjesztette elõ jogorvoslati kérelmét, melyben kérte, hogy a Döntõbizottság semmisítse meg az ajánlatkérõ eljárást lezáró döntését, állapítson meg jogsértéseket, marasztalja az ajánlatkérõt a költségekben, valamint ideiglenes intézkedést is alkalmazzon, nevezetesen tiltsa meg a szerzõdés megkötését.<br>
A kérelmezõ a jogorvoslati kérelme indokaként elõadta, hogy az ajánlatkérõ nem adott elegendõ információt az elbírálásra vonatkozóan. Az általa adott rész- és alszempontok tartalma és értékelési módja nem volt ismert az ajánlattevõk elõtt. A nyertes ajánlatot érvénytelensége miatt nem lehetett volna érdemben elbírálni, ugyanis az a teljesítési határidõt illetõen nem felelt meg a felhívás feltételeinek.<br>
A kérelmezõ kifogásolta továbbá, hogy az ajánlatok elbírálásáról készített "összegzés" tartalmilag hiányos, nem ismerhetõek meg abból az összehasonlított ajánlati tartalmi elemek és a pontozás módja. Álláspontja szerint a kérelmezõi ajánlat az összességében a legelõnyösebb.<br>
Az ajánlatkérõ az érdemi észrevételében kérte a kérelem elutasítását megalapozatlanság miatt. A felhívásban meghatározott rész- és alszempontok rendszere egyértelmû volt, értékelésre alkalmas volt. A szerzõdés biztosítékai között a jótállás, a késedelem és többletjótállási bankgarancia került értékelésre. A vállalt munka mûszaki megoldása résszempont 2 alszempontra oszlott nevezetesen az építéstechnológiára és az építésszervezés értékelésére. A pontozás során a legkedvezõbb ajánlati elem a maximális, a legkedvezõtlenebb a minimális pontot kapta, közölte hogy matematikai arányosítással határozták meg a pontszámokat. A bontási jegyzõkönyvbe tévesen került a 2003. március 31-i határidõ, mint mûszaki teljesítési határidõ, ugyanis ez pénzügyi teljesítési határidõ volt, a nyertes 2002. május 31-i elõteljesítést vállalt.<br>
A DEBMUT Rt. mint egyéb érdekelt érdemi észrevételében kérte figyelembe venni az eljárás során az ajánlatkérõ 2001. december hó 12-i levelét, melyben felvilágosítást kért a nem egyértelmûen megadott teljesítési határidõre vonatkozóan, valamint az erre adott 2001. december hó 14-ei válaszát a 2002. május 31-i mûszaki befejezési határidõre vonatkozóan.<br>
A Döntõbizottság a rendelkezésére álló adatok alapján a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(2) bekezdés b) pontja alapján elrendelte ideiglenes intézkedésként a szerzõdéskötés megtiltását.<br>
A kérelmezõ 2002. január hó 15-én elõterjesztett írásbeli kérelmében bejelentette, hogy az írásban benyújtott jogorvoslati kérelmét visszavonja és kérte a jogorvoslati eljárás megszüntetését.<br>
A közbeszerzésekrõl szóló – többször módosított – 1995. évi XL. törvény ( a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése alapján a Bizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint: "A Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni."<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslati lehetõséget a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 15.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>