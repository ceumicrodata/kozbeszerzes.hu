<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0973)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.790/10/2001.<br>
<br>
Tárgy: a KÉSZ Kft. jogorvoslati kérelme Pápa Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KÉSZ Kft. (6721 Szeged, Szilágyi u. 2., képviseli: dr. Lovász Éva ügyvéd, 6721 Szeged, Szilágyi u. 2. III. em. 304., a továbbiakban: kérelmezõ) jogorvoslati kérelmét, melyet Pápa Város Polgármesteri Hivatal (8500 Pápa, Fõ u. 12., a továbbiakban ajánlatkérõ) "Erkel Ferenc Általános Iskola, Bartók Béla Zeneiskola komplex rekonstrukciója" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. augusztus 22-i számában részvételi felhívás közzétételével a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett.<br>
Ajánlatkérõ a részvételre jelentkezõk részére elõminõsítési dokumentációt készített.<br>
Részvételi jelentkezést nyújtott be a kérelmezõ, a Szany Épszer Kft., a Mávépcell Kft., a Mischek Építõipari Kft., a Mitring Építõipari Kft., a Mélyépítõ Bp. Kft., a ZÁÉV Rt., a Vemév-Szer. Kft., a Strabag Építõ Kft.–Mischek Hungária Építõ Kft. konzorcium és az Arév Holding Rt.<br>
Ajánlatkérõ 2001. szeptember 28-án tartotta az elõminõsítési szakasz eredményhirdetését, melyen a kérelmezõ, a Szany Épszer Kft., a Mávépcell Kft., a Mitring Építõipari Kft., a Mélyépítõ Bp. Kft., a ZÁÉV Rt., a Vemév-Szer. Kft., a Strabag Építõ Kft.–Mischek Hungária Építõ Kft. konzorcium és az Arév Holding Rt. részvételi jelentkezését alkalmasnak, míg a Mitring Építõipari Kft. jelentkezését alkalmatlannak minõsítette.<br>
Ajánlatkérõ a részvételi jelentkezésen alkalmasnak minõsített ajánlattevõket ajánlattételre felhívta.<br>
Ajánlatkérõ az ajánlattevõk részére ajánlati dokumentációt készített. Az ajánlatkérési dokumentáció kiviteli terveket és tételes, árazatlan, tervezõi költségvetéseket tartalmazott szakáganként.<br>
Ajánlatkérõ 2001. október 25-én helyszíni konzultációt tartott, amelyrõl jegyzõkönyv készült. A jegyzõkönyv tartalmazza a korábban írásban feltett kérdésekre adott válaszokat is, valamint tételesen szerepelteti a költségvetési fejezeteket, amelyekre ajánlatkérõ az ajánlatban nyilatkozatot várt. A jegyzõkönyvet az ajánlattevõk részére 2001. október 31-én postázták.<br>
Az ajánlattételi határidõ és a bontási eljárás 2001. november 8-án volt. Eddig az idõpontig ajánlatot tett a kérelmezõ, a MÉLYÉPÍTÕ Budapest Kft., a Zalai Általános Építési Vállalkozó Rt., a VEMÉV-SZER Kft., az Alba Regia Építõ Vállalkozó Holding Rt. és a STRABAG Kft.–Mischek Hungária Építõ Kft. konzorcium.<br>
Ajánlatkérõ 2001. december 3-án tartotta az eredményhirdetést, melyen ismertette, hogy az eljárás nyertese a VEMÉV-SZER Kft. ajánlata, míg a kérelmezõ ajánlata érvénytelen.<br>
Ajánlatkérõ a nyertessel a szerzõdést 2001. december 14-én megkötötte.<br>
Kérelmezõ 2001. december 12-én nyújtott be jogorvoslati kérelmet. Kérelmében és a tárgyaláson tett nyilatkozatában kérte a jogsértés megállapítását, az eljárást lezáró döntés megsemmisítését, ajánlatkérõ kötelezését az eljárási díj és a költségek viselésére és ideiglenes intézkedésként a szerzõdéskötés megtiltását.<br>
Kérelmének indokolásául elõadta, hogy ajánlatkérõ nem vette figyelembe, hogy ajánlata teljes körû, ugyanis más sorokba, illetve fejezetekbe a vitatott tételeket beépítette, így ajánlata érvényes volt.<br>
Ajánlatkérõ a jogorvoslati kérelemre tett észrevételében elõadta, hogy kérelmezõ ajánlata a helyszíni konzultáción elhangzottak ellenére nem tartalmazta külön fejezetben az olajtároló megszûntetésének és a tervezõi mûvezetésnek a költségeit, így jogszerûen minõsítette ajánlatát érvénytelennek. Kérte az alaptalan kérelem elutasítását.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésére álló iratok és a tárgyaláson tett nyilatkozatok alapján megállapította, hogy a jogorvoslati kérelem az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ a helyszíni konzultációról készített jegyzõkönyvben az olajtárolóval és a tervezõi mûvezetéssel kapcsolatban alábbiakat is meghatározta:<br>
– a 25. oldalon:<br>
"A rekonstrukció kapcsán meg kell szüntetni az udvaron lévõ 15 cm3-es olajtárolót, mely a tételes költségvetési kiírásban nem található, de ajánlatkérõ ezúton a tételek közé beemeli önálló fejezetként.<br>
Paraméterek, adatok a következõk:<br>
Gyártás éve: 1982.<br>
Elhelyezkedése: földalatti<br>
Névleges térfogat: 15 m3<br>
Tárolt anyag: tüzelõolaj<br>
Dómakna: szabványos, falazott<br>
Szerelvények: szabványos peremes kötéssel csatlakoznak<br>
Rendelkezésre álló vizsgálati jegyzõkönyv alapján állaga megfelelõ.<br>
Elvégzendõ feladat:<br>
– tartály tisztítása, kikerülõ üledék elszállítása<br>
– tartály kivésése<br>
– tartály elszállítása<br>
– környezetrendezés meglévõ állapot helyreállítása figyelembe véve a tervezett környezetet.<br>
Ajánlatkérõ nem tart igényt a tartályra annak végleges elhelyezésérõl ajánlattevõnek kell gondoskodnia."<br>
– a 41. oldalon:<br>
"Jelen jegyzõkönyv kiadása mellett önálló fejezetként határozzuk meg a következõket:<br>
– Meglévõ olajtároló megszüntetése;<br>
– Tervezõi mûvezetés költsége (helyszíni beépítések ellenõrzése);<br>
– Járulékos munkák.<br>
Ebben a fejezetben kell meghatározni az eredmény felelõsséghez kapcsolódó minden kiegészítõ költséget.<br>
Pld.: Felmondási költség, ideiglenes energiaellátás, vízellátás, védõkerítés, szociális költségek, rekonstrukció során elvégzendõ bontások költségét, melyek megvalósításához szükségesek és a kürt tervezõi költségekben nem szerepelnek.<br>
A fenti fejezeteket járulékos munkákat és költségeket összesítõ alá kell felsorolni."<br>
– a 42. oldalon:<br>
"Teljes körû ajánlatnak lehet tekinteni az eredményfelelõsség figyelembevételével adott ajánlatot.<br>
Ezen tényre a kiírásnak megfelelõen nyilatkozni kell.<br>
...<br>
– Meglévõ olajtároló megszüntetése<br>
– Tervezõi mûvezetés költsége<br>
– Járulékos munkák költsége<br>
A fenti fejezeteken kell alapulnia (összesítõkön) kell, hogy alapuljon az ajánlati adatlap."<br>
– a 47. oldalon:<br>
"A tervezõi mûvezetés fejezetben a következõ tételeket kell megjelölni:<br>
<br>
1. Tervezõi mûvezetés építészet 3 × 5 nap, melynek díja 630 000 Ft + 25% áfa<br>
<br>
2. Tervezõi mûvezetés statika 3 × 6 nap, melynek díja 756 000 Ft + 25% áfa<br>
<br>
3. Tervezõi mûvezetés gépészet 3 × 3 nap, melynek díja 378 000 Ft + 25% áfa<br>
<br>
4. Tervezõi mûvezetés villanyszerelés 3 × 3 nap, melynek díja 378 000 Ft + 25% áfa<br>
<br>
5. Tervezõi mûvezetés gázellátás 3 × 1 nap, melynek díja 126 000 Ft + 25% áfa<br>
<br>
6. Tervezõi mûvezetés külsõ közmûvek 3 × 1 nap, melynek díja 126 000 Ft + 25% áfa".<br>
Az összegzés szerint kérelmezõ ajánlata érvénytelen, mert "Az ajánlat nem tartalmazza a kötelezõen elõírt olajtároló megszüntetését és a tervezõi mûvezetést, ezért az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen."<br>
A kérelmezõ állítása szerint ajánlata 20. oldalán található "Általános költségvetések összesítése" "Épületbontások" sora magába foglalja az olajtároló megszüntetési költségeit. A tervezõi mûvezetést az ajánlat 19. oldalán található "Ideiglenes melléklétesítmények, idõarányos gépköltség, közterületfoglalás, szemétlerakási díj stb." sor tartalmazza. Ezen kívül ajánlata nyilatkozatot is tartalmaz, mely szerint a vállalkozói díj a szerzõdés 1–3. pontjában írt valamennyi mûszaki tartalom ellenértékét magában foglalja.<br>
A helyszíni konzultáció jegyzõkönyvének idézett szövegrészeiben ajánlatkérõ egyértelmûen kifejezte azon igényét, hogy az ajánlattevõk az ajánlataik elkészítése során az olajtároló megszüntetését és a tervezõi mûvezetés költségeit önálló fejezetekben szerepeltessék. Ajánlatkérõ egyidejûleg a jegyzõkönyv 25. oldalán konkrétan meghatározta azt, hogy az ajánlati dokumentációban meghatározottakhoz képest többletként kell új, önálló fejezetekben az olajtároló megszüntetését és a tervezõi mûvezetés költségeit feltüntetni.<br>
A Kbt. elõírásai szerint az ajánlatoknak meg kell felelniük a felhívásban és a dokumentációban – ideértve a helyszíni konzultáción elhangzottakat is – meghatározottaknak, ezért a Döntõbizottság nem fogadta el kérelmezõnek azon nyilatkozatát, hogy a kifogásolt tételeket az ajánlat más költségvetési fejezetei tartalmazzák, így a kérelmezõ ajánlata megfelel az ajánlatkérõ által meghatározott feltételeknek. A Döntõbizottság megállapította – a kérelmezõ által sem vitatottan –, hogy a kérelmezõ ajánlatában az olajtároló megszüntetése és a tervezõi mûvezetés önálló fejezetben nem szerepel.<br>
A Döntõbizottság álláspontja szerint az elõzõek alapján a kérelmezõ ajánlata a dokumentációban meghatározott feltételeknek nem felelt meg, ezért jogszerûen járt el az ajánlatkérõ, amikor ennek következtében érvénytelennek minõsítette a kérelmezõ ajánlatát.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 11.<br>
<br>
Dr. Nagy László Gábor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>