<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1256)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.716/11/2001.<br>
<br>
Tárgy: A Megastruktúra Kft. jogorvoslati kérelme a Kincstári Vagyoni Igazgatóság közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozza az alábbi<br>
<br>
HATÁROZAT-ot:<br>
<br>
A Döntõbizottsága Megastruktúra Kft. (5600 Békéscsaba, Irányi u. 4–6., képviseli: dr. Becsei Zoltán ügyvéd, 5600 Békéscsaba, Andrássy u. 10. I/3., a továbbiakban kérelmezõ) jogorvoslati kérelmét, melyet a Kincstári Vagyoni Igazgatóság (1054 Budapest, Zoltán u. 16., képviseli: Szatmáriné dr. Tanács Violetta jogtanácsos, 1054 Budapest, Zoltán u. 16., továbbiakban: ajánlatkérõ) "Wenckheim-kastély fõépület tetõszerkezetének mûemléki helyreállítása 1475 m2 felületen, palafedés cseréje, kémények javítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtása nincs halasztó hatállyal a határozat végrehajtására.<br>
<br>
INDOKOLÁS<br>
<br>
Ajánlatkérõ 2001. szeptember 26-án a Közbeszerzési Értesítõ 39. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ az ajánlati felhívás 5. b) pontjában az alábbiakat határozta meg:<br>
"A dokumentáció megkérésének határideje: a hirdetmény közzétételének napján és azt követõ elsõ naptól számított 20. nappal bezárólag, munkanapokon 9.00–12.00 óráig."<br>
Ajánlatkérõ az ajánlati felhívás 5. c) pontjában azt is meghatározta, hogy csak azon ajánlattevõ nyújthat be ajánlatot, aki a dokumentációt megvásárolta.<br>
Ajánlatkérõ az ajánlati felhívás 9. pontjában az alábbiakat írta elõ:<br>
"A pénzügyi ellenszolgáltatás teljesítésének feltételei, illetve hivatkozás a vonatkozó elõírásokra: elõleg biztosítására nincs mód. A munka elszámolása felmérés alapján, tételes elszámolással történik. A szerzõdés szerinti részteljesítés esetén részszámla benyújtható. A végszámla összege a bruttó vállalási ár 25%-ánál kevesebb nem lehet. Ajánlatkérõ a vállalkozási díjat a mûszaki ellenõr által igazolt számla kézhezvételétõl számított 30 napon belül átutalja az ajánlattevõ bankszámlájára."<br>
Az ajánlati felhívás 11. a) pontjában ajánlatkérõ az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, míg a 11. b) pontban az alkalmatlanná minõsítés szempontjait határozta meg ajánlatkérõ.<br>
Ajánlatkérõ ajánlati dokumentációt biztosított, melyben pontosította, illetve részletesen meghatározta az ajánlat összeállításának szempontjait, az ajánlatok kötelezõ tartalmát. Az ajánlati dokumentáció tartalmazta a részletes mûszaki leírást, a szerzõdéstervezetet.<br>
Az ajánlatkérõ a dokumentáció IV/2. számú mellékletében a megvalósítással kapcsolatos feltételek körében meghatározta az építési ütemezés, a részelszámolás körülményeit és azt; hogy ezeket az ajánlati dokumentáció V/2. számú mellékletében kell megfogalmazni.<br>
Az ajánlatkérõ a dokumentáció V/2. számú mellékletében helyezte el a pénzügyi ütemezést, melyet az ajánlattevõknek ki kellett tölteni.<br>
Ajánlatkérõ 2001. október 17-én helyszíni konzultációt tartott, melyen kérelmezõ nem jelent meg.<br>
Az ajánlattételi határidõ 2001. november 6. volt, eddig az idõpontig 4 ajánlatot nyújtottak be. Ajánlatot nyújtott be a kérelmezõ, az Integrál Rt., a SZEBSZI Kft. és az F & O Kft.<br>
Az ajánlatok bontási eljárását követõen ajánlatkérõ a kérelmezõ, a SZEBSZI Kft. és az F & O Kft. ajánlatát érvénytelennek, míg az Integrál Rt. ajánlatát érvényesnek minõsítette és ezt a bontási jegyzõkönyvvel egységes szerkezetben közjegyzõi okiratba foglalta. Ajánlatkérõ az ajánlattevõknek a közjegyzõi okiratot 2001. november 8-án kelt levelével megküldte, melyet kérelmezõ 2001. november 12-én átvett.<br>
2001. november 16-án tartotta ajánlatkérõ az eredményhirdetést, melyen nyertesnek az INTEGRÁL Kft. ajánlatát nyilvánította, míg a többi ajánlatot érvénytelennek minõsítette.<br>
Kérelmezõ 2001. november 13-án nyújtott be jogorvoslati kérelmet, melyet 2001. november 15-én hiánypótolt. Írásbeli kérelmében és a tárgyaláson tett nyilatkozatában sérelmezte ajánlatkérõ azon döntését, melyben az ajánlatkérõ az általa benyújtott ajánlatot érvénytelennek nyilvánította azért, mert a végszámla összege kevesebb a felhívás 9. pontjában elõírt 25%-nál. Álláspontja szerint ajánlata megfelel ajánlatkérõ elvárásainak, amiben a munka elszámolása tételes felmérés alapján történt. Egyébként az ajánlati dokumentáció V/2. sz. melléklete a pénzügyi ütemezésben a nettó vállalási árról rendelkezik, ami eleve megtévesztõ az ajánlatot készítõk számára. Álláspontja szerint a fenti követelmény csak fix áras szerzõdések esetében teljesíthetõ, mivel ilyen esetben egyezik meg a szerzõdés összege a számlázott összegekkel.<br>
Kérte az eljárást lezáró döntés megsemmisítését, ajánlatkérõ kötelezését az eljárási díj és a költségek viselésére, valamint ideiglenes intézkedésként a szerzõdéskötés megtiltását.<br>
Ajánlatkérõ írásbeli észrevételében és a tárgyaláson tett nyilatkozatában elõadta, hogy az ajánlati felhívás 9. pontja egyértelmû, mely szerint a végszámla összege a bruttó vállalási ár 25%-nál nem lehet kevesebb. Egyszerû matematikai számítással megállapítható, hogy kérelmezõ ajánlata ennek nem felel meg, ezért az érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében. Elkésettnek tartotta kérelmezõ kifogását, amelyeket a felhívás és dokumentáció számára nem egyértelmû részeivel kapcsolatban terjesztett elõ, mert azokat az ajánlattétel elõtt megismerte, de azokat nem kifogásolta, sõt nyilatkozott az azokban megfogalmazott feltételek elfogadásáról. Kérte az alaptalan kérelem elutasítását.<br>
Az egyéb érdekeltek közül az Integrál Rt. nyújtott be érdemi észrevételt, mely szerint ajánlatkérõ döntése helytálló, a felsorolt indokok alapján a kérelmezõ ajánlatát érvénytelennek kell tekinteni:<br>
A Döntõbizottság megállapította, hogy a jogorvoslati kérelem az alábbiak szerint megalapozatlan.<br>
A Döntõbizottság elõször a kérelmezõek az ajánlati felhívással és az ajánlati dokumentációval kapcsolatos kifogásait vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulata úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A dokumentáció megkérésének határideje a hirdetmény közzétételének napját és az azt követõ elsõ naptól számított 20 nappal számítva 2001. október 16-án lejárt. Az ajánlattétel feltétele a dokumentáció megvásárlása volt.<br>
Az ajánlati felhívás 9. pontja rendelkezett a pénzügyi teljesítés módjáról. A Döntõbizottság megállapította, hogy kérelmezõ az ajánlati felhíváshoz tartozó ajánlati dokumentációt megvásárolta, így az ajánlati felhívás és az ajánlati dokumentáció tartalmát legkésõbb 2001. október 16-án megismerte.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogsértésrõl való tudomásszerzéstõl számított 15 napos jogvesztõ határidõn belül lehet a jogorvoslati kérelmet benyújtani. Ennek alapján az ajánlati felhívás és az ajánlati dokumentáció elõírásai miatt a jogorvoslati kérelem benyújtásának határideje 2001. november 1-jén járt le. Kérelmezõ a jogorvoslati kérelmét 2001. november 13-án nyújtotta be. Ennek alapján a kérelmezõ jogorvoslati kérelmének az ajánlati felhívás és az ajánlati dokumentáció elõírásaival kapcsolatos része elkésett.<br>
A Döntõbizottság ezt követõen az ajánlati felhívásban; illetve a dokumentációban foglalt feltételek mellett a kérelmezõ ajánlatának érvénytelenségére vonatkozó kérelemrészt vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A dokumentáció V/2. számú melléklete a pénzügyi ütemezésre vonatkozik, mely azt írta elõ ütemezett fizetés esetére, hogy az ahhoz tartozó mûszaki tartalommal részletezve kell az egyes teljesítési ütemeket a hozzá tartozó ár, teljesítési határidõ és fizetési határidõ megjelölésével megajánlani.<br>
A kérelmezõ ajánlatában az V/2. számú mellékletében a pénzügyi ütemezéssel kapcsolatban az alábbiakat tüntette fel.<br>
"Ütemezés	Vállalási ár	Teljesítési	Fizetési<br>
	(nettó E Ft)	határidõ	határidõ<br>
I. ütem:	 8 932	2001. 12. 08.	2001. 12. 25.<br>
II. ütem	18 000	2002. 04. 01.	2002. 02. 20.<br>
III. ütem	10 000	2002. 05. 03.	2002. 05. 22.<br>
Befejezõ ütem	11 000	2002. 06. 15.	2002. 07. 06.<br>
Összesen (nettó vállalási ár E Ft-ben) 47 932 E Ft"<br>
Az ajánlati felhívás 9. pontja alapján a végszámla összege nem lehet a vállalási ár 25%-ánál kevesebb. A kérelmezõ által ajánlott 47 932 E Ft nettó vállalási ár 25%-a 11 983 E Ft, míg a kérelmezõ ajánlatában szereplõ befejezõ ütem számlaösszege csak nettó 11 000 E Ft.<br>
A Döntõbizottság megállapította, hogy a kérelmezõ ajánlata nem felel meg az ajánlati felhívás 9. pontjában meghatározott feltételnek, mert a végszámla összege kevesebb, mint a vállalási ár 25%-a, ennek alapján az ajánlatkérõ jogszerûen állapította meg, hogy kérelmezõ ajánlata érvénytelen.<br>
A Döntõbizottság nem osztotta kérelmezõ azon álláspontját, hogy a kötelezõen elõírt 10% tartalék keretre figyelemmel a pénzügyi ütemezésnél a részszámlákban, illetve a végszámlában elõre nem lehet meghatározni a tartalékkeret felhasználását, ezért az általa megadott pénzügyi ütemezésben megjelölt végszámla összege a 10% tartalék keret nélküli nettó ajánlati árra vetítve teljesíti azt a feltételt, hogy annak mértéke a vállalási ár 25%-ánál nagyobb. A Döntõbizottság álláspontja szerint kérelmezõ ajánlatában a pénzügyi ütemezést nem a tartalékkeret nélküli nettó ajánlati árra, hanem a tartalékkerettel megnövelt ajánlati árra nézve dolgozta ki, így a teljes nettó vállalási árat kell a végszámla mértékénél is figyelembe venni.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 14.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>