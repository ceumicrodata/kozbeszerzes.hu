<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1255)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.673./11/2001.<br>
<br>
Tárgy: az Alstrom GmbH jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alstom L.H.B. GmbH (D–38239 Salzgitter, Linke Hoffmann-Busch Straße 1., képviseli: dr. Szécsényi László ügyvéd, 1024 Budapest, Buday László u. 12., a továbbiakban: kérelmezõ) jogorvoslati kérelmét, melyet a Magyar Államvasutak Rt. Gépészeti Szakigazgatósága (1062, Budapest, Andrássy út 73–75., képviseli: dr. Sebõk Erzsébet jogtanácsos, a továbbiakban: ajánlatkérõ) "15 db &plusmn;3 iker dízel motorkocsi beszerzése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. július 11-én megjelent 28. számában tett közzé részvételi felhívást tárgyalásos gyorsított eljárás megindítására a rendelkezõ részben megjelölt beszerzés tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja alapján. A részvételi felhívás 3. a) pontja a beszerzés tárgyánál annak fõbb jellemzõit is tartalmazta az alábbiak szerint:<br>
– nyomtávolság	1435 mm<br>
– szerkesztési szelvény (kinematikus)	UIC 505–1<br>
– névleges üzemi sebesség	120 km/h<br>
– ülõhelyek száma minimum	120 fõ<br>
  (ebbõl 12-16 db I. osztályú)	<br>
– tengelyterhelés maximum	18 t<br>
A részvételi felhívás tartalmazta a résztvevõktõl a pénzügyi, gazdasági, mûszaki alkalmasságuk igazolására kért adatokat és tényeket. A részvételi felhívás szerint a részajánlattétel nem volt megengedett. Többváltozatú ajánlat benyújtására ajánlatkérõ lehetõséget biztosított oly módon, hogy a darabszám vonatkozásában tehetõ többváltozatú ajánlat. Elõírta, hogy önálló ajánlatot kell tenni a 12–18 darabszám között minden egyes darabszámra és szállítási határidõre. A mûszaki és pénzügyi alternatíva lehetõségét az ajánlati kiírási dokumentáció tartalmazza.<br>
A felhívásban ajánlatkérõ közölte azokat a cégeket, amelyeket már elõzetesen kiválasztott, a keretszám pedig 6 volt. A részvételi jelentkezés határidejéig, 2001. július 23-ig az alábbi cégek nyújtották be jelentkezésüket: Bombardier Transportation Daimler Chrysler Rail Systems, Bombardier Transportation Talbot GmbH & Co., Siemens AG, Stadler Pankow GmbH és kérelmezõ.<br>
Ajánlatkérõ a részvételi jelentkezéseket érdemben elbírálta és a 2001. július 30-i eredményhirdetésen mind az 5 részvételi jelentkezõt alkalmasnak minõsítette, és részükre az ajánlati felhívást átadta. Az ajánlati felhívás tartalmazta, hogy ajánlatkérõ a legalacsonyabb összegû ellenszolgáltatás szempontja alapján kívánja az ajánlatokat elbírálni. Követelmény azonban, hogy az ajánlatok feleljenek meg az ajánlati kiírási dokumentációban szereplõ feltételeknek. Ugyanígy egyeznie kell a tárgyalások folyamán átadott kiegészítésekkel és észrevételekkel. Az ajánlati dokumentációban szereplõ szerzõdés tervezet elfogadása az ajánlattevõk számára kötelezõ. A feltételektõl eltérni csak a MÁV Rt. javára lehetséges, ellenkezõ esetben az ajánlat érvénytelennek minõsülhet.<br>
Ajánlatkérõ az eljárás lefolytatására vonatkozóan azt az elõírást tette, hogy az elsõ tárgyalás idõpontja a részvételi jelentkezési eredményhirdetést követõ elsõ szerda, de ez a tárgyalás konzultációnak minõsül, ahol az ajánlási kiírási dokumentációval kapcsolatos kérdéseiket tehetik fel az ajánlattevõk. A második az ajánlatok értékeléséhez kapcsolódó elsõ tárgyalás idõpontja az ajánlattételi határidõtõl számított egy hét.<br>
Ajánlatkérõ azt is közölte az ajánlattevõkkel, hogy a tárgyaláson az ajánlatok mûszaki tartalmának egyeztetése történik meg. Az ajánlatkérõ külön-külön tárgyal minden pályázóval. Ugyanilyen feltételek mellett az ajánlatkérõ szükség esetén a fizetési feltételekrõl; illetõleg az ütemezés feltételeirõl is tart tárgyalást. A pályázók kézhez kapják az értékelési szempont szerint elkészített formanyomtatványt, amelyet az ajánlatkérõ által meghatározott késõbbi idõpontban az ajánlattevõk kitöltve, lezárt borítékban egyidejûleg eljuttatnak az ajánlatkérõnek ún. "borítékkörben". A "borítékkörök" a tárgyalások folyamán ismétlõdhetnek addig, amíg az ajánlatkérõ nem kap számára megfelelõ ajánlatot. A "borítékkörök" feltételei minden pályázó részére azonosak. A lefolytatott tárgyalásokról naponta jegyzõkönyv készül, amely jegyzõkönyvek alapján állítható össze a pályázók végleges ajánlata.<br>
Az ajánlati felhívás mellékletét képezte a szállítási szerzõdés és az ún. mûszaki feltételek. A mûszaki feltételek 2.21. pontja tartalmazta a fûtést és légkondicionálást.<br>
A 2.21.1. pontban ajánlatkérõ az alábbi elõírást tette: "a fûtésnek az UIC 553 döntvény szerinti legalacsonyabb külsõ hõmérséklet mellett + 20 °C-t kell biztosítani az utastérben az engedélyezett sebességtartományban. A motorkocsi energiamérlegét figyelembe vevõ, esetleg a dízelmotor hûtõvizét is hasznosító fûtési rendszer is kialakítható. A motorkocsi fûtõberendezésének biztosítani kell a motorkocsi utastér-elõfûtését 0 °C-ról 18 °C-ra 60 percen belül".<br>
A 2.21.2. pontban ajánlatkérõ elõírta, hogy "a klímaberendezésnek az üzemeltetési külsõ hõmérsékleteknél az UIC 553 döntvény szerinti jó érzet görbét kell megvalósítani. A fûtés-hûtés önszabályozó, önellenõrzõ típusú legyen. Az áramló levegõ sebessége ne lépje túl az UIC 553 döntvényben elõírt maximális mértékeket".<br>
Az ajánlattételi határidõre 2001. augusztus 27-én az alábbi ajánlattevõk nyújtották be ajánlataikat: Stadler Pankow GmbH, Bombardier Transportation Talbot GmbH, Siemens Transportation Systems és kérelmezõ.<br>
Ajánlatkérõ ezt követõen megkezdte az ajánlatok értékelését, és az ajánlatok mûszaki tartalmával kapcsolatos kérdéseit megfogalmazta, amelyeket a tárgyaláson ajánlattevõkkel ismertetett és az azokra adott válaszokat is jegyzõkönyvben rögzítette.<br>
Ajánlatkérõ több tárgyalási fordulót is tartott, amelynek célja a mûszaki paraméterekben történõ megegyezés volt. A lefolytatott tárgyalások eredményeként ajánlatkérõ értékelõ bizottsága 2001. október 2-án kelt jegyzõkönyvében rögzítette, hogy a tárgyalások eredményeként sem kapott olyan ajánlatot, amely 100%-osan eleget tesz a kiadott kiírási dokumentációnak. Ajánlatkérõ számára három – az ülésméret, a hûtés-fûtési teljesítmény, illetõleg a hõszigetelés minõsége – kérdéskör maradt nyitott. Ennek alapján ajánlatkérõ úgy döntött, hogy e témakörökben újabb kérdést intéz az ajánlattevõkhöz.<br>
Ajánlatkérõ ennek alapján elkészítette a 2001. október 11-én kelt GY. 506–1924/2001. MD.2. számú levelét, amelyben az ülésmérettel, a hûtés-fûtés teljesítménnyel és a hõszigetelés minõségével kapcsolatos minimális elvárásait megfogalmazta. A hûtés-fûtés teljesítményével kapcsolatosan az elõírása az alábbi volt:<br>
Hûtési-fûtési teljesítmény	Utastér hõmérséklet	<br>
–20 °C 120 km/h	minimum +18 °C	<br>
+30 °C	maximum +26 °C	<br>
+35 °C	maximum +28 °C	<br>
A levél tartalmazta azt a megfogalmazást is, hogy "csak a fenti feltételeket teljesítõ ajánlattevõktõl várunk kereskedelmi ajánlatot." Az erre vonatkozó ajánlatokat 2001. október 17-én kellett benyújtani és az ajánlatkérõ október 18-án döntött e tárgyban.<br>
Kérelmezõ 2001. október 17-i válaszlevelében az ülésekkel kapcsolatos és a hõszigetelés minõségével kapcsolatos ajánlatkérõi kívánalmakat elfogadta, azonban a hûtés-fûtés teljesítménnyel kapcsolatosan az alábbiakat rögzítette: "Vállaljuk, hogy motorkocsikon biztosítjuk adott peremfeltételek esetén a 2001. október 10-én kelt GY. 506–1924/2001. MD.2. számú ügyiratuk szerint a megkövetelt fûtési és hûtési teljesítményeket". A Bombardier Transportation e tárgyban azt a választ adta a hûtés-fûtés teljesítményre vonatkozóan, hogy a megkövetelt hõtani értékeket nem lehet garantálni.<br>
Ajánlatkérõ ennek alapján 2001. október 17-én kelt jegyzõkönyvben rögzítette, hogy a kérelmezõ és a Bombardier Transportation Talbot GmbH ajánlata nem felel meg az ajánlati felhívásban és a tárgyalások folyamán még elfogadható szintû követelményeknek. Ennek alapján ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján a két ajánlatot érvénytelennek minõsítette. Ajánlatkérõ ezen döntését 2001. október 18-án kihirdette.<br>
Az errõl szóló jegyzõkönyvben a kérelmezõ képviselõje az ajánlatkérõi döntést kifogásolta, melyre ajánlatkérõ azt a választ adta, hogy adott peremfeltételek esetére vállalták a megkövetelt hûtési és fûtési teljesítményeket és egyértelmû választ a feltett kérdésükre nem adtak. Kérelmezõ képviselõje arra hivatkozott, hogy nem volt körülírva az összes érték, ugyanígy a hûtési teljesítmény is nagymértékben függ a levegõ nedvességtartalmától és más paraméterektõl, tehát tudják ezt teljesíteni, de a szerzõdésnél majd pontosítani kell, hogy ez milyen peremfeltételeknél érvényes. Kérelmezõ képviselõje már itt jelezte, hogy jogorvoslati kérelemmel kíván élni az ajánlatkérõi döntés ellen.<br>
Ajánlatkérõ ezt követõen a mûszaki paraméterek körében a klímaberendezésre, a zajszintre, valamint az utasterek közötti átláthatóságra és a kocsi tengelyterhelésére vonatkozó minimális követelményeit fogalmazta meg 2001. október 20-án kelt levelében, melyekre vonatkozó elfogadó nyilatkozatot várt a Siemens Rt.-tõl és a Stadler GmbH-tól.<br>
Ajánlattevõk erre vonatkozó nyilatkozataikat megtették, amelyet ajánlatkérõ elfogadott.<br>
Ezt követõen ajánlatkérõ kérte a szerzõdéstervezet felülvizsgálatát, amely alapvetõen a szerzõdéstervezet biztosíték rendszerét nem érinti. Ajánlattevõk erre "vonatkozóan is benyújtották az ajánlatokat. Ajánlatkérõ ezt követõen megállapította, hogy a Stadler Pankow GmbH a korábbi szerzõdés kommentárjainak tartalmától nem mozdult el. Nem fogadta el a visszavásárlási garanciát, az ajánlati bankgarancia helyett konszern garanciát ígért, illetõleg a teljes szerzõdéses felelõsségét a szerzõdéses ár 10%-ban fogadta el. Ennek alapján ajánlatkérõ 2001. november 12-én jegyzõkönyvben rögzítette, hogy a Stadler Pankow GmbH ajánlatát érvénytelennek nyilvánítja, és ennek alapján az eljárás nyertese a Siemens AG lett.<br>
Kérelmezõ 2001. október 26-án nyújtott be jogorvoslati kérelmet ajánlatkérõ döntése ellen. Jogorvoslati kérelmében egyrészt sérelmezte ajánlatának érvénytelenné nyilvánító döntését, másrészt sérelmezte, hogy ajánlatkérõ azt követõen, hogy ajánlatát érvénytelenné nyilvánította, az érvényes ajánlattevõkkel további tárgyalásokat folytatott. A további tárgyaláson mûszaki kérdéseket tisztáztak és kereskedelmi tárgyalásokat is folytattak. Ajánlatkérõ azzal a magatartásával, hogy a mûszaki feltételekrõl további tárgyalásokat folytatott, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõség elvét. Kérelmezõ azzal, hogy a fûtési-hûtési teljesítményekre vonatkozóan azt a választ adta, hogy azt adott peremfeltételek esetén vállalja, ez éppen arra vonatkozott, hogy az ajánlatkérõ által elõírt feltételeket vállalja, minek alapján ajánlata mindenben megfelelt az ajánlatkérõ elvárásának, így azt érvénytelenné nyilvánítani nem lehetett.<br>
Ennek alapján kérte az ajánlatkérõ ajánlatának érvénytelenné nyilvánító döntésének megsemmisítését, illetõleg ajánlatkérõ kötelezését, hogy kérelmezõt az eljárás további szakaszába vonja be.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte.<br>
Ajánlatkérõ álláspontja szerint jogszerûen minõsítette kérelmezõ ajánlatát érvénytelennek tekintettel arra, hogy nem mindenben teljesítette az ajánlatkérõ által támasztott követelményeket, nem ismert feltételekhez kötötte a fûtési-hûtési teljesítményt. Ajánlatkérõ hivatkozott az e tárgyban készült jegyzõkönyvre, amikor a kérelmezõ képviselõje hivatkozott arra, hogy nem volt körülírva az összes érték. Ugyanígy a hûtési teljesítmény is nagymértékben függ a levegõ nedvességtartalmától és más paraméterektõl, de a szerzõdésnél pontosítani kell, milyen peremfeltételeknél érvényes az. Ajánlatkérõ hivatkozott arra, hogy a hûtési-fûtési teljesítmények vonatkozásában nem peremfeltételt adott az ajánlattevõk részére, hanem pontosan egzakt módon meghatározta az elvárásait, amelyre egyértelmû nyilatkozat megadását várta. Ajánlatkérõ álláspontja szerint az esélyegyenlõség elvét sem sértette meg, hiszen ajánlatkérõ pontosan megfogalmazta az elvárásait, és kérelmezõ a válaszát abban a tudatban tette meg, hogy az árváltozások elõtt ez az utolsó lehetõsége elfogadni a kiírás feltételeit. Ajánlatkérõ pontosan rögzítette, hogy kereskedelmi ajánlatot csak a feltételeket teljesítõ ajánlattevõktõl várnak el. Ajánlatkérõ hivatkozott továbbá arra is, hogy tény, hogy ezt követõen három témakörben valóban tettek fel további kérdéseket az ajánlattevõk részére. Lényegében ezek pontosító kérdések voltak, az ezekre adott válaszok már az ajánlatokban is szerepeltek.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott:<br>
Ajánlatkérõ jelen közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapította, mely szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ellenszolgáltatás, vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése szerint a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése pedig ezzel összhangban elõírja, hogy a tárgyalásos eljárás során nem áll fenn az ajánlatkérõnek, illetve az ajánlattevõnek a 48–50. § szerinti ajánlati kötöttsége.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdés pedig kimondja, hogy a meghívásos és a tárgyalásos eljárásra egyébként – ha e törvény másként nem rendelkezik – a nyílt eljárás szabályait kell megfelelõen alkalmazni.<br>
Fenti rendelkezések jogértelmezésébõl az a következtetés vonható le, hogy a tárgyalásos eljárás során a nyílt eljárás minden olyan rendelkezését megfelelõen alkalmazni kell, amely nem a szerzõdés tartalmára vonatkozó ajánlati kötöttséggel van összefüggésben, és a tárgyalásos eljárásra vonatkozó egyéb rendelkezések egyéb ilyen kivételt nem tesznek, vagy eltérõen nem rendelkeznek.<br>
Mindezek alapján a tárgyalásos eljárás során kizárásra, az ajánlatok érvénytelenítésére vonatkozó szabályok ugyanúgy megfelelõen alkalmazandók a tárgyalásos eljárás esetében is, mint a nyílt eljárás során. Nevezetesen a folyamatban lévõ közbeszerzési eljárás további szakaszában csak azok az ajánlattevõk nem vehetnek eleve részt a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése értelmében, akik a Kbt. 52–53. § alapján érvénytelen ajánlatot tettek, vagy velük szemben kizárási ok áll fenn.<br>
Fentiekbõl következik, hogy a tárgyalásos eljárásban is alkalmazandó az érvénytelenség és a kizárás jogintézménye.<br>
A tárgyalásos eljárás lefolytatásának menetére vonatkozóan a Kbt. külön elõírást nem tartalmaz. Ebbõl következik, hogy ajánlatkérõ kompetenciája annak eldöntése, hogy az általa kiválasztottakkal együtt vagy külön-külön milyen sorrendben és meddig tárgyaljon. Nyilvánvalóan az ajánlatkérõ tárgyalási alapja az, hogy a beszerzés tárgyát a legkedvezõbb módon beszerezze, az ajánlattevõé pedig az, hogy a maga számára a legkedvezõbb feltételeket elérje. A szabad tárgyalás lehetõsége egyértelmûen azt jelenti, hogy a tárgyalás ura az ajánlatkérõ, õ szabja meg annak kereteit és terjedelmét, és az õ döntése irányadó abban, hogy az egyes résztvevõkkel mikor tekinti a tárgyalást befejezettnek. Nem kötelessége az ajánlatkérõnek újabb és újabb módosítási lehetõséget biztosítani az ajánlattevõk számára.<br>
A fentiekbõl következõen és figyelemmel arra is, hogy ajánlatkérõ az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapította, azaz hogy a szerzõdéses feltételeket nem lehetett olyan pontossággal meghatározni, amely lehetõvé tette volna a más eljárásfajta alkalmazását a legkedvezõbb ajánlat kiválasztására, és a bírálati szempont kizárólag az ár volt, ajánlatkérõ jogszerûen törekedett arra, hogy csak az olyan ajánlattevõk ajánlata kerüljön elbírálásra, amely ajánlatok a mûszaki elvárásait egyértelmûen kielégítik.<br>
Ajánlatkérõ az eljárása során több tárgyalási fordulót is biztosított és felhívta az ajánlattevõk figyelmét, hogy további tárgyalásokat csak azokkal az ajánlattevõkkel folytat, akik az elvárásait teljesítik. Nem vitathatóan kérelmezõ a fûtés-hûtés teljesítménnyel kapcsolatos ajánlatkérõi elvárásokra nem adott egyértelmû elfogadható nyilatkozatot, így a hûtés/fûtés teljesítménnyel kapcsolatos ajánlatkérõi elvárást nem teljesítette.<br>
Ajánlatkérõ ennek alapján jogszerûen döntött a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlat érvénytelenné nyilvánításáról, hiszen az nem felelt meg a meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint pedig az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Ajánlatkérõ kérelmezõ kizárását követõen valóban mûszaki kérdésekben folytatott tárgyalást, de ezzel a magatartásával nem sértette meg az esélyegyenlõség elvét, hiszen a további tárgyalások a hûtés-fûtés teljesítménnyel kapcsolatos kérdéskört már nem érintették.<br>
A kérelmezõ által a Döntõbizottságnak a D.32/21/1997. számú határozatára való hivatkozás jelen ügyre éppen azért nem alkalmazható, hiszen abban az eljárásban az ajánlat érvénytelenné nyilvánítására, kizárásra nem került sor, ennek ellenére ajánlatkérõ egyes ajánlattevõkkel a tárgyalásokat minden ok nélkül megszakította, amely esetben valóban sérült az esélyegyenlõség elve.<br>
A Döntõbizottság az eljárása során ideiglenes intézkedést nem alkalmazott, mert annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 5.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>