<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1040)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.731/5/2001.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárása Szikszó Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Szikszó Város Önkormányzata (3800 Szikszó, Kálvin tér 1., továbbiakban: ajánlatkérõ) "abaúji vásári hagyományok felelevenítése Szikszón, áprilistól novemberig havonta megrendezésre kerülõ hagyományõrzõ vásárok megszervezése, lebonyolítása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (2) bekezdését, ezért ajánlatkérõnek fenti jogszabályhelyre alapított és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
Ajánlatkérõ 2000 évben a Kárpátok Alapítványtól nyert támogatással Szikszó mezõvárosi hagyományaira a kistérség történelmi abaúji kapcsolatain alapuló alternatív jövedelemszerzési lehetõsége megalapozása címmel, sikeres pályázatot nyújtott be az Integrált Vidékfejlesztési Program a Kárpátok Euro-régióban címû pályázatra. E gazdasági fejlesztési program egyik projektje Szikszó Város vásártartásának reorganizációja. Az ajánlatkérõ vállalta 2000. áprilistól 2002. novemberig szikszói vásárok megrendezését, lebonyolítását.<br>
Ajánlatkérõ a program megvalósítására 2000. szeptember 2-án szerzõdést kötött a Szikszó és Térsége Fejlesztési Társulással.<br>
Ezt követôen ajánlatkérõ 2001. május 9-én pályázatot nyújtott be a BAZ Megyei Területfejlesztési Tanácshoz a decentralizált turisztikai célelõirányzat keretének terhére támogatás elnyerésére. A támogatást az abaúji vásári hagyományok felelevenítése tárgyú projekt megvalósításához kérték. A BAZ Megyei Területfejlesztési Tanács 2001. július 24-én tájékoztatta ajánlatkérõt, hogy a benyújtott pályázatát támogatásra érdemesnek minõsíti, és a 22 600 E Ft fejlesztési költséghez 11 330 E Ft vissza nem térítendõ támogatást biztosít. A támogatási szerzõdés finanszírozhatósági feltételei között szerepelt, hogy amennyiben a projekt értéke a Kbt. hatálya alá tartozik, úgy a közbeszerzési törvény elõírásai szerint kell eljárni.<br>
Ezen elõzmények alapján ajánlatkérõ 2001. november 7-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít. Az eljárás indításáról szóló tájékoztatóban a tárgyalásos eljárás választását ajánlatkérõ azzal indokolta, hogy a beszerzés már egy elkezdett projekthez kapcsolódik, amelytõl azt mûszakilag és gazdaságilag sem lehet elválasztani. Ajánlattételre az alábbi cégeket hívta fel: Szikszó és Térsége Fejlesztési Társulás, Abaúj Informatika Kereskedelmi és Szolgáltató Bt. és Esély Közösségi Ház.<br>
Ajánlatkérõ ajánlati felhívást is készített, mely szerint az ajánlattételi határidõ, az ajánlati felhívás kézhezvételét követõ 10. nap, a tárgyalás idõpontja 2001. november 22. Az eljárás eredményhirdetésének idõpontja 2001. november 23. A teljesítési határidõ pedig 2002. november 30-ában került megjelölésre.<br>
Az ajánlati felhívás tartalmazta a résztvevõktõl a pénzügyi, gazdasági és mûszaki alkalmasságuk igazolására kért adatokat és tényeket.<br>
A Döntõbizottság elnöke 2001. november 20-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint az ajánlatkérõ a tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>szerinti jogcímét nem jelölte meg, ennek alapján az eljárásfajta jogszerûsége nem állapítható meg. Indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indokolásként elõadta, hogy a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapítja, melynek indoka, hogy ajánlatkérõ és Szikszó és Térsége Fejlesztési Társulás között 2000. szeptember 2-án létrejött szerzõdésben foglaltak megvalósítása, a programok folyamatossága, a gazdasági célszerûség indokolja az eljárásfajta alkalmazását.<br>
Ajánlatkérõ nyilatkozott, hogy az ajánlattevõ az ajánlatát megtette, az ajánlati ár 22 600 E Ft.<br>
A tárgyalásokat az ajánlattevõvel azonban felfüggesztették a Döntõbizottság érdemi határozatának meghozataláig.<br>
Ajánlatkérõ hivatkozott továbbá arra, hogy három ajánlattevõ azért került ajánlattételre felhívásra, mert a korábban benyújtott pályázatban a másik két ajánlattevõ is érintve volt.<br>
Ajánlatkérõ tárgyaláson nyilatkozott, hogy a korábban kötött szerzõdés értéke 43 960 E Ft volt.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján megállapította, hogy ajánlatkérõ közbeszerezési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította, mely szerint: "Az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez."<br>
Döntõbizottság vizsgálta, hogy jelen közbeszerzési eljárás ezen törvényi feltételeknek megfelel-e.<br>
A Döntõbizottság a rendelkezésre álló iratok alapján megállapította, hogy ajánlatkérõ a Kárpátok Alapítványtól elnyert támogatás alapján 2000. szeptember 2-án szerzõdést kötött a város vásári hagyományainak felelevenítésére, melynek keretében a városban különbözõ vásárok megtartására kerül sor. A vásárok megrendezése 2000-ben megkezdõdött, de a vásárok tartása 2001-re, illetve 2002-re is áthúzódik. A vásárok megtartását terhelõ költségek további csökkentése érdekében nyújtott be támogatás elnyerésére, pályázatot a Területfejlesztési Tanácshoz, amely a pályázatát sikeresnek minõsítette és támogatásra alkalmasnak találta.<br>
Az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése akkor alkalmazható, ha a szerzõdésben szereplõ kiegészítõ szolgáltatásnak a korábbi nyertes ajánlattevõvel való elvégzése elõre nem látható ok miatt válik szükségessé. Jelen esetben elõre nem látható körülményrõl nincs szó, hisz ajánlatkérõ már a 2000. szeptemberben kötött szerzõdés idõpontjában is tudomással bírt arról, hogy 2001, illetõleg 2002-ben is vásárok megtartását kívánja megvalósítani.<br>
Jelen szakasz alkalmazásának további feltétele, hogy a kiegészítõ szolgáltatás értéke nem haladhatja meg a korábbi közbeszerezés értékének 50%-át.<br>
Ajánlatkérõ tárgyaláson tett nyilatkozata szerint a korábban kötött szerzõdés értéke 43 960 E Ft volt, a jelen beszerzés értéke pedig az ajánlat alapján 22 670 E Ft, azaz a kiegészítõ szolgáltatás meghaladja a korábban kötött szerzõdés értékének 50%-át.<br>
Ennek alapján a Döntõbizottság továbbiakban nem vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b), illetve c) pontjában foglalt feltételek megvalósulnak-e, hiszen az ügy megítélése szempontjából ez már relevanciával nem bír.<br>
Döntõbizottság a fentiek alapján megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésre alapított közbeszerzési eljárása nem jogszerû.<br>
A Döntõbizottság eljárása során észlelte, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésben foglalt elõírások sem kerültek betartásra.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint: "Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezet vezetõ tisztségviselõje;<br>
c) az érdekelt gazdálkodó szervezetben tulajdoni részesedéssel rendelkezik;<br>
d) az a)–c) pont szerinti személy hozzátartozója."<br>
A Döntõbizottság eljárása során észlelte, hogy az ajánlattételre felkért Szikszó és Térsége Fejlesztési Társulás elnöke és az önkormányzat polgármestere azonos személy.<br>
Tekintettel arra, hogy a Döntõbizottság megállapította, hogy a választott eljárásfajta jogsértõ, így az eljárás során észlelt jogsértés miatt külön szankciót nem állapított meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a c) pont alapján döntött az ajánlatkérõnek a Kbt. 70. § (2) bekezdésére alapított eljárás indításáról szóló és azt követõ döntéseinek megsemmisítésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 7.<br>
<br>
Dr. Engler Magdolna s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>