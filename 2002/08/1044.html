<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1044)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.806/5/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Örvényes Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., továbbiakban: Bizottság elnöke) által az Örvényes Község Önkormányzata (8242 Örvényes, Fenyves u. 1., megbízásából eljár: a Víz Környezet Kft. 8200 Veszprém, Sarló u. 10., a továbbiakban: ajánlatkérõ) "szennyvízcsatorna építési munkáihoz kapcsolódó kiegészítõ munkák elvégzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel, a 70. § (2) bekezdését, ezért ajánlatkérõ fenti jogszabályhelyre alapított közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele, és a tárgyaláson tett nyilatkozata alapján az alábbi tényállást állapította meg.<br>
A Balaton védelme érdekében megfogalmazott 2003/1983. (III. 3.) sz. MT határozat elõirányozta, hogy Közép-Európa legnagyobb édesvízi tavának a vízminõsége az ezredfordulóra el kell, hogy érje az 1960-as évek szintjét. A mezõgazdaság mellett a legtöbb szennyezés a kommunális hulladékból keletkezõ és tisztítatlanul a talajba, vagy közvetlenül a tóba szivárgó szennyvízbõl származik. Ennek alapján készült el a balatoni régió szennyvízcsatornázására vonatkozó elképzelés, amelyhez kapcsolódik ajánlatkérõ községének szennyvízcsatornázása is. A Vízkörnyezet Bt. 1997-ben készítette el a település szennyvízcsatornázásának tervét, mely két részbõl állt: az állandó lakónépességet érintõ és céltámogatásban részesülõ, valamint az üdülõterületet érintõ nem céltámogatásból, hanem önkormányzati forrásból finanszírozott rész.<br>
Az önkormányzat 2001., 2002. évekre céltámogatást igényelt és kapott az állandó lakosokat érintõ részre, és ezen feladat megvalósítására 2001. február 28-án a Közbeszerzési Értesítõ 9. számában nyílt eljárás megindítására tett közzé ajánlati felhívást.<br>
Ajánlatkérõnek a lefolytatott közbeszerzési eljárása eredményes volt, melynek alapján a nyertes ajánlattevõvel, a KÖZ-VÍZ Kft.-vel 2001. június 7-én a munkák elvégzésére nettó 148 888 E Ft + áfa értékben szerzõdést kötött. A teljesítési határidõ 2002. május 31.<br>
Ezen elõzmények után ajánlatkérõ 2001. december 7-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján.<br>
Az eljárásfajta választását ajánlatkérõ azzal indokolta, hogy az eredeti szerzõdésben nem szereplõ kiegészítõ építési beruházás munkáinak a korábbi nyertes ajánlattevõvel való elvégzése vált szükségessé azáltal, hogy a nem céltámogatásból megvalósítandó, de ahhoz szorosan kapcsolódó mûszaki tartalom kivitelezése történik, amelynek értéke nem haladja meg a korábbi közbeszerzési értékének az 50%-át.<br>
Jelen beszerzés tárgyát képezõ mûszaki tartalom azon csatornaszakaszokat érinti, amelyre vonatkozóan ajánlatkérõ céltámogatást nem kapott, tehát saját forrásból valósítja meg azokon a területeken, ahol nincs állandó lakos.<br>
Ajánlatkérõ az ajánlati felhívásában a beszerzés tárgyát és mennyiségét az alábbiak szerint határozta meg.<br>
Gravitációs csatorna:<br>
– NA 200 mûanyag 1036 fm,<br>
– NA 150 mûanyag 392 fm (88 db házi bekötés, víztelenítés 983 fm)<br>
Az eljárásfajta választását az is indokolja, hogy a céltámogatásban megvalósuló 1017 fm-rel támogatott NY-1 nyomóvezetékkel közös munkaárokban halad a terv szerint a céltámogatásban nem részesülõ részhez tartozó 2-1-1 jelû gravitációs csatorna 324 m-es szakasza. Két kivitelezõ egy munkaárokban nem dolgozhat fennakadás nélkül, ezért vált szükségessé a korábbi nyertes ajánlattevõ ajánlattételre történõ felhívása. A beszerzés várható értéke 44 M Ft.<br>
Az ajánlattételi határidõ, a tárgyalás idõpontja, és az eredményhirdetés idõpontja 2002. január 7.<br>
Az ajánlati felhívás tartalmazta az ajánlattevõtõl a pénzügyi, gazdasági, mûszaki alkalmassága igazolására kért adatokat és tényeket, a szerzõdés teljesítésére alkalmatlanná minõsítés szempontját.<br>
A teljesítési határidõ: 2002. október 30.<br>
Az ajánlati felhívás a KÖZ-VÍZ Kft. részére került megküldésre.<br>
A Döntõbizottság elnöke 2001. december 21-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása egyértelmûen nem állapítható meg, ennek alapján indítványozta a kérdéses közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte az eljárás megszüntetését. Álláspontja szerint jogszerûen folytatja közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján.<br>
Észrevételében hivatkozott arra, hogy a kérdéses beruházás az eredeti közbeszerzéssel épülõ beruházásnak csak a 30,9%-a, a közös munkaárokban tervezett támogatott és nem támogatott mûszaki tartalom nem kivitelezhetõ külön-külön. A jelenlegi beruházásban épülõ nyomóvezeték alá a nem támogatott gravitációs vezetéket beépíteni késõbb nem lehetséges, ezért célszerû azonos kivitelezõ megbízása. Hivatkozott még arra is, hogy elõre nem volt látható, hogy a saját forrásból való finanszírozás lehetõsége milyen idõpontra teljesül.<br>
A közbeszerzési eljárását ajánlatkérõ a Döntõbizottság érdemi határozatának meghozataláig felfüggesztette.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. A meghívásos, vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította: "Az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez".<br>
A Döntõbizottság vizsgálta, hogy ajánlatkérõ közbeszerzési eljárása ezen feltételeknek megfelel-e.<br>
Döntõbizottságnak jelen eljárásban azt kellett vizsgálnia, hogy elõre nem látható körülmények folytán merült-e fel jelen közbeszerzési eljárás tárgyát képezõ munka.<br>
A Döntõbizottság megállapította, hogy elõre nem látható körülmény jelen esetben nem áll fenn, hiszen a település szennyvízcsatornázási munkáinak megvalósítását ajánlatkérõ saját maga bontotta kétfelé azáltal, hogy külön kezelte a céltámogatásból megvalósulandó részt, és külön kezelte az önkormányzati forrásokból megvalósulandó részt.<br>
Ennek alapján ajánlatkérõ számára elõre látható volt jelen közbeszerzés tárgyát képezõ munkák elvégzésének szükségszerûsége is. Ezt tartalmazza lényegében az engedélyezési terv is, mely az egész község szennyvízcsatornázásának munkáira vonatkozik. A tervdokumentáció már tartalmazta azt a mûszaki megoldást, amely a két csatornaszakasz egyidejû kivitelezését indokolja.<br>
A Döntõbizottság ezt követõen vizsgálta, hogy a kiegészítõ munkák elvégzése feltétlenül szükséges-e az eredeti szerzõdés teljesítéséhez.<br>
A Döntõbizottság megállapította, hogy az eredeti szerzõdésben szereplõ munkák teljesítéséhez a jelen közbeszerzés tárgyát képezõ munkák elvégzése nem feltétlenül szükséges, ezen munkák nélkül is megvalósíthatók. Lényegében ajánlatkérõnek a korábbi beszerzésétõl elkülöníthetõ (és saját maga által elkülönített) beszerzési igénye keletkezett, amelyre vonatkozóan most közbeszerzési eljárást folytat le.<br>
Ennek alapján megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében megfogalmazott alapfeltételek nem valósulnak meg, ebbõl következõen érdektelen, hogy a Kbt. 70. § (2) bekezdés a), b), c) pontjában foglalt feltételek teljesüljenek. Ezen eljárásfajta alkalmazásának egyébként feltétele, hogy a Kbt. 70. § (2) bekezdés a) és b), vagy a) és c) pontjában meglévõ feltételek teljesüljenek.<br>
Döntõbizottság vizsgálta azonban, hogy ezen feltételek fenn állnak-e.<br>
Az a) pontban foglalt feltétel fenn áll, hiszen a kiegészítõ építési beruházási munka értéke nem haladja meg a korábbi közbeszerzés értékének 50%-át. A b) pontban foglalt feltétel csak részben valósul meg, hiszen a munkák üdülõterületi része nehézség elválasztható a korábbiaktól. Egyszerû csatlakozásokról van szó, illetve új vezetékszakaszok kiépítésérõl, ennek alapján a b) pont összességében nem teljesül, és nem teljesül a c) pont sem, ugyanis tény, hogy ezen elválasztható munkák az eredeti szerzõdés teljesítéséhez nem feltétlenül szükségesek.<br>
A Döntõbizottság a fentiek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított eljárása jogsértõ.<br>
Ajánlatkérõ hivatkozott az eljárás során arra is, hogy egy 324 m-es nyomvonalon egy munkaárokban kell a tervek alapján elhelyezni a nyomóvezetéket és a gravitációs vezetéket, a munkaárok víztelenítését is mindkét esetben biztosítani kell.<br>
Ezen rövid szakasz megvalósítása vonatkozásában gazdaságilag és mûszakilag valóban fennáll annak szükségessége, hogy a munkát a korábbi nyertes kivitelezõ végezze el. Miután a felhívás szerint részajánlattétel nem volt lehetséges, továbbá a választott eljárásfajta jogalapja ezen részre sem igazolható, a beszerzés egyes részére eltérõ döntés nem születhetett, ezért a felhívást a Döntõbizottság megsemmisítette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a c) pont alapján döntött a közbeszerzési eljárást indító és azt követõ döntések megsemmisítésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 14.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>