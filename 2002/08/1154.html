<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1154)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.774/10/2001.<br>
<br>
Tárgy: a Junior Vendéglátó Rt. jogorvoslati kérelme a Bp. XVI. Ker. Önkormányzat közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29–31., továbbiakban: kérelmezõ) jogorvoslati kérelmének – melyet dr. Benke László jogtanácsos által képviselt Budapest XVI. Kerületi Önkormányzat (1163 Budapest, Havashalom u. 43., továbbiakban: ajánlatkérõ) az ajánlatkérõ fenntartásában lévõ 10 db óvoda közétkeztetésének biztosítása tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését. A jogsértés miatt ajánlatkérõ eljárást lezáró döntését megsemmisítette.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. október 17-én megjelent számában a rendelkezõ részben megjelölt beszerzés tárgyában.<br>
Az ajánlatok elbírálásra az összességében legelõnyösebb ajánlat elbírálási szempontot választotta, melyet 0–20-ig terjedõ pontszámozással, a következõ elbírálási részszempontok és hozzájuk rendelt súlyszámok alapján kívánt kiválasztani:<br>
– szolgáltatás bruttó ára	10<br>
– vállalt kötbér mértéke	3<br>
– vállalt jólteljesítési garancia mértéke	3<br>
– az ajánlati felhívásban foglaltaknál kedvezõbb fizetési feltételek	3<br>
– a heti ajánlatsor változatos volta	1<br>
Az ajánlattételi határidõre, november 27-re a kérelmezõ, a Plásztán Kft., a Herdlicska egyéni cég, a Pensio 17 Kft., a Sodexho Mo. Kft. és az Elamen Rt. nyújtott be ajánlatot. Ajánlatkérõ a december 5-én tartott eredményhirdetésen a Pensio 17 Kft.-t hirdette ki nyertesnek, második legkedvezõbb ajánlatot tevõnek pedig a kérelmezõt.<br>
Kérelmezõ december 5-én jogorvoslati kérelmet terjesztett elõ a Döntõbizottsághoz. Sérelmezte, hogy nem õ lett a közbeszerzési eljárás nyertese annak ellenére, hogy – álláspontja szerint – ajánlata mindegyik bírálati részszempontból jobb a nyertesénél.<br>
A jogorvoslati eljárásban 2002. január 9-én tartott tárgyaláson kérelmét kiegészítve kérte annak megállapítását is, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését, mert az eredményhirdetésen nem ismertette azokat az adatokat, melyeket ezen rendelkezés elõír.<br>
Kérte a jogsértés megállapítását, az eljárást lezáró döntés megsemmisítését, ideiglenes intézkedésként a szerzõdéskötés megtiltását, valamint a jogorvoslati eljárásban felmerült költségeiben ajánlatkérõ marasztalását.<br>
A Döntõbizottság a D.774/3/2001. számú határozatával ideiglenes intézkedésként a szerzõdéskötést megtiltotta.<br>
Ajánlatkérõ a tárgyaláson kérte a jogorvoslati kérelem elutasítását. Álláspontja szerint a legkedvezõbb ajánlatot hirdette ki nyertesnek. Az értékelést az ajánlati ár részszempontból arányosítással, a többi részszempontból pedig úgy végezte, hogy megállapította az ajánlatok sorrendjét, a legkedvezõbbre a maximumpontszámot adta, az azt követõekre pedig mindig kettõvel csökkentett pontszámot.<br>
A jogorvoslati kérelem kiegészítésére elõadta, hogy az összegzést és az eredményhirdetés jegyzõkönyvét december 14-én faxon megküldte az ajánlattevõknek, majd december 18-án postai küldeményként is. Korábban azért nem küldte meg a jegyzõkönyvet az ajánlattevõknek, mert az hangfelvételen készült, és arról az írásos jegyzõkönyv elkészítése több napot vett igénybe.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem egy részében megalapozott, másik részében elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. (6</a>) bekezdése így rendelkezik: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb". Az 59. § (1) bekezdése szerint az eljárás nyertese az, aki az ajánlatkérõ részére a legelõnyösebb ajánlatot tette.<br>
A Döntõbizottság az elbírálási részszempontok alapján felülvizsgálta ajánlatkérõ értékelését annak jogszerûsége megállapítása végett. Ajánlatkérõ a nyertes ajánlatra összesen 367 pontot, a kérelmezõére 363 pontot adott.<br>
Az elsõ bírálati részszempont az ajánlati ár. E részszempontból legkedvezõbb ajánlatot a Plásztán Kft. tette, napi háromszori étkezésre 217 Ft/adag, napi egyszeri étkezésre 159 Ft/adag árral. A nyertes ára 227 Ft/adag, illetve 165 Ft/adag, a kérelmezõé 218 Ft/adag, illetve 159 Ft/adag. A Plásztán Kft. 20, a kérelmezõ 19,9, a nyertes 19,1 pontot kapott.<br>
A Döntõbizottság megállapította, hogy a kapott pontok arányosan tükrözik az ajánlati árak közötti különbséget, az értékelés helytálló volt.<br>
A második részszempont a kötbér mértéke.<br>
Ebbõl a részszempontból legkedvezõbb – 300%-os – kötbérre tett ajánlat 20 pontot kapott, a kérelmezõ 151%-os kötbérre tett ajánlata 18 pontot, a nyertes 20%-os kötbérre vonatkozó ajánlata 14 pontot.<br>
A Döntõbizottság megállapította, hogy: az ajánlatkérõ által alkalmazott pontozási móddal számított pontszámok nem megfelelõen tükrözik az ajánlatokban szereplõ kötbérmértékek közötti különbségeket. A sorrendben egymást követõ ajánlatok szerinti kötbérmértékek között nem azonos a különbség, így a pontszámeltérések sem lehetnek azonosak.<br>
Ajánlatkérõ arra hivatkozott, hogy a legkedvezõbb és az azt követõ ajánlat között azért nem a tényleges eltérést vette figyelembe, mert a 300%-os kötbért túlzottnak ítélte, vélhetõen a bíróság mérsékelné azt.<br>
A Döntõbizottság nem fogadta el ajánlatkérõ védekezését, mert az ajánlatok összehasonlításánál az ajánlatok tényleges tartalmi elemeibõl és nem ezeknek ajánlatkérõ vagy éppen a bíróság általi megítélésébõl kell kiindulni.<br>
A Döntõbizottság megállapította, hogy ajánlatkérõ értékelése a kötbér bírálati részszempontból nem helytálló.<br>
A jólteljesítési garanciaként a Sodexho Kft., az Elamen Rt., a nyertes és a kérelmezõ egyaránt 5 000 000 Ft-ot ajánlottak. Kérelmezõ feltételt szabott a garancia nyújtásához, miszerint annak feltétele, hogy saját hibájából nem lesz megfelelõ a teljesítés.<br>
A három ajánlat 20 pontot, a kérelmezõ 10 pontot kapott erre a részszempontra. Ajánlatkérõ a kérelmezõ felére csökkentett pontszámát a feltételhez kötöttséggel indokolta.<br>
A Döntõbizottságnak a jogvita szempontjából azt kellett eldöntenie, hogy ezen részszempontot illetõen az adott feltételhez kötöttség indokolta-e a csökkentett pontszám adását.<br>
A jóteljesítési garancia fogalmát a Ptk. nem nevesíti. Jellegére nézve szerzõdést biztosító mellékkötelezettségnek tekinthetõ. A kiírásban ajánlatkérõ sem határozta meg, hogy mit ért jólteljesítési garancián; azt a bankgarancia szerzõdést biztosító mellékkötelezettséghez hasonlóan már a szerzõdés megkötésekor ajánlatkérõ rendelkezésére kell-e bocsátani, vagy csak a szerzõdésszegés bekövetkezésekor, a szerzõdésszegés (késedelem, vagy hibás teljesítés) tényének bírósági megállapítása nélkül vagy csak azt követõen kell a jólteljesítési garancia összegét ajánlatkérõ rendelkezésére bocsátani, azaz a késedelem vagy hibás teljesítés bekövetkezésekor automatikusan jár-e ajánlatkérõ részére a garanciaösszeg vagy nem.<br>
A részszempont meghatározatlan tartalma miatt az értékelésnél ajánlatkérõ nem tehetett volna különbséget (legalábbis a tárgyi értékelés szerinti lényeges különbséget) a "saját hiba" feltételéhez kötött vagy feltételhez nem kötött jólteljesítési garancia között. A szóban forgó részszempont ugyanis nem azonos a minden feltétel nélkül elõre biztosítandó bankgaranciával, így azt akkor is csak a szerzõdésszegés bírósági megállapítása esetén kell az ajánlatkérõ rendelkezésére bocsátani, ha azt az ajánlattevõ elõre nem kötötte ki. Ily módon tehát ebbõl a részszempontból tartalmilag nincs lényeges különbség a kétféle ajánlat között.<br>
A Döntõbizottság megállapította, hogy ajánlatkérõ pontozása a jólteljesítési garancia részszempontból nem volt jogszerû.<br>
A kedvezõbb fizetési feltételek részszempontra a kérelmezõ 95 banki napra tett legkedvezõbb ajánlata kapta a maximális 20 pontot. A nyertes a 63 napos fizetési határidõre tett ajánlata 18 pontot. A többi ajánlat max. 17 nappal haladta meg a felhívásban szereplõ 15 napos fizetési határidõt, ezek 10–16-ig terjedõ pontszámot kaptak.<br>
A Döntõbizottság álláspontja szerint a 20–18 pont nem arányosan tükrözi a 95 napos és a 63 napos fizetési határidõ közötti különbséget.<br>
Ajánlatkérõ ezt a tárgyaláson nem vitatta, de arra hivatkozott, miszerint aggályai merültek fel a tekintetben, hogy joga van-e a szülõk által befizetett összegeket 95 napig magánál tartani, ezért nem tartotta sokkal elõnyösebbnek a kérelmezõ ajánlatát a nyertesénél.<br>
A Döntõbizottság nem fogadta el ajánlatkérõ érvelését. Amennyiben ajánlatkérõnek ténylegesen fennálltak a hivatkozott aggályai, úgy azokra már a felhívás megfogalmazásakor figyelemmel kellett volna lennie, azaz korlátoznia kellett volna a felajánlható fizetési határidõt. <br>
E korlátozás hiányában ezen részszempontból az ajánlatokban szereplõ idõtartamokat kellett alapul vennie, és azok különbségeit ténylegesen tükrözõ pontszámokat adni az egyes ajánlatokra.<br>
A Döntõbizottság megállapította, hogy ajánlatkérõ a kedvezõbb fizetési feltételek részszempontból nem az ajánlatok közötti tényleges különbséget tükrözõen végezte az ajánlatok pontozását.<br>
A heti ajánlatsor változatos volta részszempontból az ajánlatok azonos pontszámot kaptak. A Döntõbizottság e tekintetben elfogadta ajánlatkérõ pontozását, mert az ajánlatok között ezen részszempont tekintetében lényegi különbséget nem látott.<br>
A Döntõbizottság megállapította, hogy ajánlatkérõ pontozása a kötbér mértéke, a jólteljesítési garancia és a kedvezõbb fizetési feltételek részszempontokból nem volt helytálló. Ajánlatkérõ azáltal, hogy az ajánlatoknak ezen részszempontokból való értékelésénél nem az ajánlatok tényleges tartalmi elemeit vette figyelembe, megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. A jogsértés miatt a Döntõbizottság megsemmisítette ajánlatkérõ eljárást lezáró döntését.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt rendelkezésre, miszerint: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc napon belül új döntést hozni."<br>
Kérelmezõ a 2002. január 9-én tartott tárgyaláson sérelmezte, hogy ajánlatkérõ az eredményhirdetésen nem ismertette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében elõírtakat.<br>
A kérelem e vonatkozásban elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében a kérelmet a jogsértõnek tartott esemény bekövetkezésétõl számított 15 napon belül lehet elõterjeszteni. E határidõ elmulasztása jogvesztéssel jár.<br>
Kérelmezõ az eredményhirdetésen jelen volt, észlelte, hogy ajánlatkérõ csak a nyertes és a második legkedvezõbb ajánlatot tevõ személyét ismertette, az összegzés az eljárásról dokumentum adatainak közlését elmulasztotta. Az eredményhirdetés idõpontjától, 2001. december 5-tõl a kérelem 2002. január 9-én történõ elõterjesztéséig a 15 napos jogvesztõ határidõ letelt, ezért a Döntõbizottság a jogorvoslati kérelmet ebben a részében elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés c), d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2002. január 16.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>