<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1247)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.833/13/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás az Adó- és Pénzügyi Ellenõrzési Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Adó- és Pénzügyi Ellenõrzési Hivatal (1054 Budapest, Széchenyi u. 2., a továbbiakban: ajánlatkérõ) "Az Általános Közlekedési Hitelszövetkezet tulajdonát képezõ, 34071/0/A/4 helyrajzi számú, Budapest VII., kerület Kertész u. 35. szám alatti ingatlan tulajdonjogának megszerzése az APEH Kelet-budapesti Igazgatóság ügyfélszolgálati tevékenysége ellátására" tárgyú közbeszerzési eljárása ellen hivatalból indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele alapján a következõ tényállást állapította meg:<br>
Ajánlatkérõnek bõvülõ feladatai ellátása érdekében a korábbi szervezeti és elhelyezési struktúráját át kellett alakítania, ami nagymértékû ingatlanfejlesztéssel (vásárlás, felújítás, építés, bérlet) járt, és ez a folyamat jelenleg is tart. Ennek során az ingatlanpiacot folyamatosan figyelemmel kíséri. A Budapest VI. kerület, Szófia utca 17. szám alatti ügyfélszolgálat ellátására alkalmatlan kirendeltsége helyett a belsõ kerületek adózóinak kiszolgálására alkalmas irodahelyiséget keresett 2001. év folyamán. Ennek során 2001. szeptemberében három, majd 2001. októberében még egy negyedik ingatlant is megtekintettek az ajánlatkérõ munkatársai. Ezek mindegyike Budapest VI., illetve VII. kerületében találhatók. Az ingatlanok jellemzõinek, mûszaki állapotának vizsgálatát követõen egy olyan helyiség maradt, amely a leggazdaságosabban alakítható ki ajánlatkérõ céljaira. Ez a Budapest VII. kerület Kertész utca 35. szám alatti ingatlan volt.<br>
Az ingatlan megszerzése érdekében az ajánlatkérõ hirdetmény közzététele nélküli tárgyalásos eljárást indított a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdés c) pontja alapján, amelyrõl a Döntõbizottság elnökét 2001. december 19-én tájékoztatta.<br>
A 2001. november 12-én kelt tájékoztatás szerint a tárgyalásra meghívni kívánt szervezet az Általános Közlekedési Hitelszövetkezet.<br>
Az eljárásfajta választása indokaként az ajánlatkérõ elõadta, hogy az APEH Kelet-budapesti Igazgatóság ügyfélszolgálati tevékenysége fejlesztése érdekében olyan irodaterület vásárlása vált szükségessé, amely alkalmas az ügyfelek kulturált fogadására és a munkatársak elhelyezésére. Az Általános Közlekedési Hitelszövetkezet Kertész utca 35. szám alatti ingatlana megfelel erre a célra.<br>
Az ajánlatkérõ a legalacsonyabb összegû ellenszolgáltatás szempontja alapján kívánta elbírálni az ajánlatot.<br>
Az ajánlattételre felkért Általános Közlekedési Hitelszövetkezet az ajánlatát benyújtotta, az ajánlatkérõ a tárgyalást lefolytatta, az eljárást azonban eredménytelennek nyilvánította.<br>
A Döntõbizottság elnöke 2001. december 29-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 71/B. § (2) bekezdése és a Kbt. 71/B. § (5) bekezdése feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának és az ajánlati felhívás jogszerûségének vizsgálatát. A jogsértõ cselekmény tudomásra jutása idõpontjaként 2001. december 19-ét, az ajánlati felhívás részére történõ megküldésének napját jelölte meg.<br>
Az ajánlatkérõ észrevételében kérte a jogorvoslati eljárás megszüntetését. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontján alapuló hirdetmény közzététele nélküli tárgyalásos eljárását jogszerûnek tartja. Elõadta, hogy a Kbt. 71/B. § (5) bekezdése nem véletlenül fogalmaz úgy, hogy lehetõség szerint legalább három ajánlattevõ részére kell ajánlati elhívást küldeni, hiszen nem életszerû, hogy egyszerre legalább három megfelelõ megoldás legyen. A Kertész utcai ingatlan kiválasztása is úgy történt; hogy keresték a lehetõséget, amely elfogadható kondíciókat kínál, jelenleg nincs más olyan ingatlan, amely megfelelõ lenne, így nincs más lehetséges ajánlattevõ. Becsatolta azokat az iratokat, amelyek igazolják, hogy a közbeszerzési eljárás megindítása elõtt több ingatlant is megtekintettek, mûszaki és egyéb igényeik szempontjából megvizsgálták azokat, számításokat végeztek a megszerzésükkel és felújításukkal, átalakításukkal felmerülõ költségekre.<br>
A Döntõbizottság megállapította, hogy az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontja szerint az ajánlatkérõ tárgyalásos eljárást alkalmazhat árubeszerzés esetén, ha ingatlan tulajdonjogának vagy használatára, hasznosítására vonatkozó jogának a megszerzésére irányul a beszerzés.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. a 71/B</a>. § (5) bekezdésében elõírja továbbá, hogy a 70. § (3) bekezdésének c) pontja szerinti hirdetmény közzététele nélküli tárgyalásos eljárásban lehetõség szerint legalább három ajánlattevõ részére kell ajánlati felhívást küldeni.<br>
Az ajánlatkérõ közbeszerzési eljárása ingatlan tulajdonjogának megszerzésére irányult. A Döntõbizottság az ajánlatkérõ nyilatkozata és a becsatolt iratok alapján megállapította, hogy a közbeszerzési eljárást megelõzõen az ajánlatkérõ több ingatlant is megtekintett, megvizsgált, azonban a közbeszerzési eljárás megindításakor az ajánlatkérõnek nem volt lehetõsége arra, hogy legalább három ajánlattevõt felhívjon ajánlattételre, mivel csak a Kertész utca 35. szám alatti ingatlan felelt meg a céljainak és az elvárásainak.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (5) bekezdésében foglaltakat nem lehet másként értelmezni a Döntõbizottság álláspontja szerint, mint hogy akkor kell több (legalább három) ajánlattevõt az eljárásba bevonni, ha arra a lehetõség adott. Erre tekintettel pedig nem volt jogsértõ az az ajánlatkérõi eljárás, hogy kizárólag annak az egy ajánlattevõnek küldte meg az ajánlati felhívást, aki a kiválasztott és egyedül megfelelõnek tartott ingatlan tulajdonosa.<br>
A fentiek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapított ajánlatkérõi eljárás nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése szerint a hirdetmény közzététele nélkül induló tárgyalásos eljárás megkezdésekor meg kell küldeni a Döntõbizottság elnöke részére – telefaxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás az ajánlati felhívás kiküldésével kezdõdik, így az ajánlatkérõnek ebben az idõpontban kell a Döntõbizottság elnöke részére megküldenie a Kbt. 71/B. § (2) bekezdésében meghatározott iratokat.<br>
Az ajánlatkérõ által a Döntõbizottság elnöke részére megküldött tájékoztatás kelte 2001. november 12. volt, a mellékelt ajánlati felhíváson dátum nem szerepelt. A tájékoztatás és az ajánlati felhívás a Döntõbizottság elnökéhez 2001. december 19-én érkezett meg.<br>
A jogorvoslati eljárás megindítását követõen megküldött iratok alapján a Döntõbizottság megállapította, hogy az ajánlati felhívást az ajánlatkérõ 2001. december 19-én küldte meg a felhívott ajánlattevõ részére, így nem sértette meg az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 21.<br>
<br>
Dr. Bankó Ágnes s. k.,	Kalmárné Diósy Ildikó  s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter  s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>