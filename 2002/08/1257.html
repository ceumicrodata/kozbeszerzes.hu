<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1257)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.776/7/2001.<br>
<br>
Tárgy: a CFR Gazdasági Tanácsadó Kft. jogorvoslati kérelme a Budapesti Rendõr-fõkapitányság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a CFR Gazdasági Tanácsadó Kft. (1118 Budapest, Háromszék u. 35., képviseli: dr. Somogyi Zoltán ügyvéd (1244 Budapest, Postafiók 749., továbbiakban: kérelmezõ) által a Budapesti Rendõr-fõkapitányság (1139 Budapest, Teve u. 4–6., megbízásából eljár: a BM Beszerzési és Kereskedelmi Rt. 1124 Budapest, Németvölgyi út 41., a továbbiakban: ajánlatkérõ) "a BRFK személyállománya részére 600 budapesti szálláshely bérlése" tárgyú közbeszerzési eljárása ellen indított jogorvoslati eljárást – a jogorvoslati kérelem visszavonása miatt – megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. október 3-i számában tett közzé felhívást nyílt eljárás megindítására a rendelkezõ részben megjelölt beszerzés tárgyában.<br>
Az ajánlattételi határidõig, 2001. november 13-ig a Rossimo Kft. és Kérelmezõ nyújtották be az ajánlataikat:<br>
Ajánlatkérõ az ajánlatokat érdemben elbírálta, és 2001. november 29-én megtartott nyilvános eredményhirdetésen a Rossimo Kft. ajánlatát hirdették ki nyertesnek.<br>
Kérelmezõ 2001. december 5-én nyújtott be jogorvoslati kérelmet ajánlatkérõ eljárást lezáró döntése ellen.<br>
Jogorvoslati kérelmében kérte, hogy a Döntõbizottság semmisítse meg ajánlatkérõnek az eljárást lezáró döntését, kötelezze ajánlatkérõt a költségek viselésére és kérte ideiglenes intézkedés alkalmazását. Indoklásként elõadta, hogy a felhívásban meghatározott elbírálási szempontrendszer nem biztosítja a törvény fõ céljainak érvényesülését. Nem teszi lehetõvé az optimális minõség elérését az optimális ár mellett. Az eljárást lezáró döntés is jogsértõ álláspontja szerint ajánlata a nyertesnél jobb.<br>
Ajánlatkérõ érdemi észrevételében a jogorvoslati kérelem elutasítását kérte, részben elkésettség, részben alaptalanság okán.<br>
Kérelmezõ 2001. december 20-án írásban bejelentette a Döntõbizottságnak; hogy a benyújtott jogorvoslati kérelmét visszavonja, és kérte a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény rendelkezéseit kell alkalmazni. Az Áe. 14. § (1) bekezdése így rendelkezik: az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárás folytatja.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 22.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>