<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1246)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D738./5/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Mátrametál Kft. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottsága elnöke (1024 Budapest, Margit krt. 85. a továbbiakban: Bizottság elnöke) által a Mátrametál Kft. (3332 Sirok, Pf. 10. a továbbiakban: ajánlatkérõ) "komplex alumínium aeroszolpalack-gyártó gépsor beszerzése" tárgyú közbeszerzési eljárása ellen hivatalból indított eljárásban megállapítja, hogy ajánlatkérõ megsértette a közbeszerzésekrõl szóló többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#2">Kbt.) a 2. </a>§ (1) bekezdés elsõ fordulatát, valamint a Kbt. 26. § (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõvel szemben 5 000 000 Ft, azaz ötmillió forint bírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2000. évi tervei között szerepelt komplex alumínium aeroszolpalack-gyártó gépsor beszerzése. Ennek érdekében ajánlatkérõ ajánlatot kért a Hinterkopf GmbH-tól és a Technopack S.R.L cégektõl 2000. június 23-án. A felkért cégek az ajánlataikat megtették, a Technopack S.R.L 2000. június 29-én, a Hinterkopf GmbH ajánlata 2000. július 18-án érkezett meg ajánlatkérõhöz.<br>
Ajánlatkérõ a beérkezett ajánlatokat értékelte és a 2000. november 20-án tartott taggyûlési határozat alapján döntött, a német Hinterkopf GmbH cégtõl az új aeroszolgyártó sort beszerezte. A taggyûlési határozat megállapította továbbá, hogy a beruházás várható végösszege 1600 M Ft, és a beruházás megvalósításához szükséges hitel felvétele a Kereskedelmi és Hitelbank Rt.-tõl.<br>
Ajánlatkérõ 2001. február 13-án 2 db szerzõdést írt alá a gépgyártósor beszerzése tárgyában a Hinterkopf GmbH-val.<br>
Az elsõ szerzõdés a gyártósor elsõ részét tartalmazta, azaz 8 gépegység beszerzését.<br>
A második szerzõdés a gyártósor második részére vonatkozott 9 gépegység beszerzésérõl szólt.<br>
Ajánlatkérõ a Kereskedelmi és Hitelbank Rt.-vel 2001. március 26-án beruházási hitelszerzõdést kötött 1 730 000 euró összegrõl, valamint kölcsönszerzõdést 3 076 000 euró összegrõl. A kölcsönszerzõdés szerint a fejlesztés megkezdésének idõpontja 2001. január l., a végsõ üzembe helyezés idõpontja 2001. december 31.<br>
Ajánlatkérõ ezt követõen 2001. április 3-án kelt levelében a Gazdasági Minisztériumhoz fordult, mely levelében ismertette, hogy aeroszolgyártó gépeket kíván beszerezni. Ennek érdekében a beruházás finanszírozásához a Széchenyi terv támogatását kívánja igénybe venni. A beruházás várható értékét 658,8 M Ft-ban jelölte meg, melyhez 100 M Ft támogatást igényelt. A támogatás odaítélésérõl szóló döntést megelõzõen helyszíni bejárásra is sor került. Az errõl készült 2001. június 21-i jegyzõkönyv többek között rögzítette, hogy az új palackgyártó gépsor szállítására ajánlatkérõ két szerzõdést kötött a német Hinterkopf céggel. Az elsõ szerzõdés értéke 2 645 000 euró, ezt a szerzõdést nem kívánja ajánlatkérõ a pályázat részeként tekinteni. Az új palackgyártó gépsorra kötött második szerzõdést, melynek összege 2 470 000 euró, kívánja a pályázat részeként tekinteni. A jegyzõkönyv rögzítette azt is, hogy a helyszíni vizsgálat során megállapítást nyert, hogy a beszerezni kívánt gépek közül egyik sem érkezett még be, az elsõ szerzõdés alapján a teljesítési határidõ 2001. szeptember 12., a második rész teljesítési határideje pedig 2001. október 16. A beruházás teljes befejezésének várható idõpontja 2002. március 31. A jegyzõkönyv vége tartalmazta a közbeszerzési törvény elõírásainak betartására vonatkozó felhívást. A Gazdasági Minisztérium 2001. szeptember 7-én kelt levelében tájékoztatta ajánlatkérõt, hogy a benyújtott pályázatát támogatásra érdemesnek ítélte. Ennek alapján a fejlesztés megvalósításához 75,2 M Ft-ot biztosít. A Magyar Vállalkozásfejlesztési Kht. 2001. szeptember 7-én az ajánlatkérõ részére megküldte a támogatási szerzõdés tervezetét is, illetõleg levélben tájékoztatta ajánlatkérõt a támogatási szerzõdés megkötésének a feltételeirõl, mely feltételek teljesítésére 30 nap áll rendelkezésre. A támogatási szerzõdéstervezet XI. "Általános feltételek" címû fejezetének h) pontja utalt arra, hogy vissza nem térítendõ támogatás felhasználásakor a támogatásból finanszírozott beruházási tételek esetében a Kbt. rendelkezése<br>
i szerint kell eljárni. Ajánlatkérõ ezt követõen 2001. október 15-én a támogatási szerzõdést megkötötte a Gazdasági Minisztériummal.<br>
Ajánlatkérõ ezen elõzményeket követõen 2001. november 12-én tájékoztatta a Döntõbizottság elnökét, hogy az elmúlt napokban hirdetményt szeretett volna közzétenni a Közbeszerzési Értesítõben hirdetmény közzététele nélküli tárgyalásos eljárás lefolytatásának eredményérõl. A közzététel intézése során derült ki számára, hogy az ajánlati felhívás adminisztrációs hiba folytán a Döntõbizottság elnöke részére nem került megküldésre 2001. október 10-én. Ennek alapján az ajánlatkérõ a Döntõbizottság elnökét tájékoztatta arról, hogy hirdetmény közzététele nélküli tárgyalásos közbeszerzési eljárást folytatott le a rendelkezõ részben megjelölt beszerzés tárgyában. A közbeszerzési eljárás lefolytatásának oka, hogy a Széchenyi terv keretébõl 75,2 M Ft vissza nem térítendõ támogatásban részesült ajánlatkérõ 2001. szeptember 7-én. A beruházásnak legkésõbb 2002. március 31-ig be kell fejezõdnie, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján folytat le hirdetmény közzététele nélküli tárgyalásos közbeszerzési eljárást.<br>
Ajánlatkérõ hivatkozott arra, hogy a beszerezni kívánt gyártósornak Magyarországon nincs gyártója, Európában is mindössze két társaság foglalkozik komplex palackgyártó gépsor elõállításával, a Hinterkopf GmbH és a Technopack S.R.L. Ennek alapján az ajánlati felhívás részükre került megküldésre.<br>
A Döntõbizottság elnöke 2001. november 23-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg. Ennek alapján indítványozta a kérdéses közbeszerzési eljárás jogalapjának vizsgálatát. A kezdeményezõ irat hivatkozik továbbá arra, hogy a hirdetmény közzététele nélkül induló tárgyalásos eljárás megkezdésekor kell a Bizottság elnökét tájékoztatni, ezzel szemben ajánlatkérõ ebben az esetben a szerzõdés megkötését követõen tájékoztatta a Döntõbizottság elnökét a hirdetmény közzététele nélküli tárgyalásos eljárás alkalmazásáról.<br>
Az ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû volt.<br>
Ajánlatkérõ indokolásában elõadta, hogy Európában két olyan cég van, amely komplett gépgyártó sorok szállítására képes, mindkét céget ajánlattételre felhívta, az ajánlattevõkkel személyes tárgyalásra került sor és a taggyûlésen történt meg a döntés, amely alapján az Hinterkopf céggel kötöttek szerzõdést. Ezt követõen folytattak le tárgyalásokat a Kereskedelmi és Hitelbank Rt.-vel hitelkérelem elbírálása tárgyában. A Kereskedelmi és Hitelbank Rt.-vel kötött szerzõdés egyik alapfeltétele volt a szállítóval való megállapodás létrejötte. A beruházás következtében elõálló pénzügyi leterhelés mérséklése érdekében pályáztak a Széchenyi terv keretébõl biztosítandó támogatásra. A pályázatot 2001. április 3-án nyújtották be. A támogatás elnyerésérõl szóló értesítés 2001. szeptember 7-én született meg, a támogatási szerzõdés megkötésének pedig végsõ idõpontja 2001. október 15-e volt. A beruházás befejezésének legutolsó idõpontja pedig 2002. március 31.<br>
Ajánlatkérõ a Széchenyi terv támogatási döntés meghozatalával került a közbeszerzési törvény hatálya alá. A támogatás jóváhagyását követõ 30 nap csak arra adott lehetõséget, hogy ajánlatkérõ a beruházási eljárásban végzettek alapján tájékoztatót jelentessen meg a Közbeszerzési Értesítõben.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
Ajánlatkérõ gazdálkodószervezet, így fõ szabály szerint beszerzései a Kbt. hatálya alá nem tartoznak.<br>
Ajánlatkérõ a támogatás elnyerésével vált a Kbt. hatálya alá tartozó szervezetté, tekintettel arra, hogy a Kbt. 10. § d) pontja a támogatás körében az alábbi rendelkezést tartalmazza: támogatás, adókedvezmény (ár-, díj-, vám-, illetékkedvezmény), továbbá egy vagy több – az 1. § a) pontjában meghatározott – szervezet, illetõleg nemzetközi szervezet által pénzforrás juttatása útján biztosított anyagi elõny, melyet a 2. § (1) bekezdésében meghatározott közbeszerzésre kell fordítani, feltéve hogy annak (azoknak) az összege eléri vagy meghaladja a közbeszerzés értékének ötven százalékát vagy a 2. § (3) bekezdése szerinti értékhatárt, és a támogatók között legalább egy – az 1. § a) pontjában meghatározott – szervezet van.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja alapján pedig a támogatásban részesített szervezet a Kbt. szabályai szerint köteles eljárni a támogatásban részesített – az a)–c) pont hatálya alá nem tartozó – szervezet a támogatásból megvalósított beszerzés tekintetében, illetõleg a kezességvállalás értékétõl függetlenül az a szervezet, melynek fizetési kötelezettségéért a kormány az államháztartásról szóló 1992. évi XXXVIII. törvény (a továbbiakban: Áht.) alapján kezességet vállalt, és az errõl szóló határozatban az így szerzett pénzforrásból történõ beszerzésekre e törvény szabályait rendelte alkalmazni. Ajánlatkérõ tehát a fenti rendelkezések alapján a támogatás mértékére tekintettel a Kbt. hatálya alá került, és így köteles volt közbeszerzési eljárást indítani. Ezt a kötelezettséget a támogatást nyújtó Gazdasági Minisztérium számára elõ is írta.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése szerint: Az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles e törvény szabályai szerint eljárni. Az 1. § e) pontja szerinti szervezet szolgáltatás megrendelése esetén nem köteles a törvény szabályai szerint eljárni, ha a szolgáltatást olyan vállalkozástól szerzi be, amely felett a Tpt. 23. §-a szerint irányítást gyakorol, feltéve hogy a tárgyévet megelõzõ három év során az irányított vállalkozás nettó árbevételének nyolcvan százaléka az irányító vállalkozással folytatott gazdasági tevékenységbõl keletkezett.<br>
A Döntõbizottság tényként állapította meg, hogy ajánlatkérõ jelen közbeszerzési eljárás tárgyát képezõ beszerzésre vonatkozóan érvényes szerzõdéssel rendelkezik, amelyet 2001. február 13-án kötött. A szerzõdött érték <br>
2 470 000 euró volt. A Közbeszerzési Értesítõben közzétett tájékoztató az eljárás eredményérõl is ezt az összeget tartalmazta.<br>
A szerzõdéskötést követõen igényelt ajánlatkérõ támogatást a Széchenyi terv keret terhére. Errõl a tényrõl a támogatást nyújtó is tudott, hiszen a támogatás odaítélését megelõzõen történt helyszíni vizsgálat során felvett jegyzõkönyv is rögzítette, hogy ajánlatkérõ a palackgyártó gépsor beszerzésére érvényes szerzõdéssel rendelkezik, és erre vonatkozóan kér támogatást.<br>
Ezt követõen a támogatást nyújtó Gazdasági Minisztérium a támogatás odaítélését követõen a támogatás igénybevételének feltételéül a közbeszerzési törvény elõírásainak betartását ugyan elõírta ajánlatkérõ számára, de ekkor ajánlatkérõ már beszerzési igénnyel nem rendelkezett, hiszen a beszerzésére vonatkozóan érvényes szerzõdése volt.<br>
Ajánlatkérõ erre tekintettel közbeszerzési eljárást ténylegesen nem is folytatott annak ellenére, hogy saját maga által sem vitatottan a törvény hatálya alá tartozott a beszerzése, hiszen beszerzési igénye nem is volt. Szándéka csak arra irányult, hogy a Döntõbizottság elnökét tájékoztassa és a Közbeszerzési Értesítõben hirdetményt tegyen közzé, és a korábban kötött szerzõdést úgy tüntesse fel, mintha az közbeszerzési eljárás lefolytatásának eredményeként kötötte volna.<br>
Ajánlatkérõ erre tekintettel megsértette a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdés elsõ fordulatát., hiszen közbeszerzési eljárást nem folytatott le.<br>
A Döntõbizottság ezt követõen vizsgálta, hogy ajánlatkérõ által hivatkozott jogszabályi feltételek, azaz a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésben foglalt feltételek jelen esetben fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság álláspontja szerint ajánlatkérõnek a 70. § (1) bekezdés c) pontjára történõ hivatkozása sem volt jogszerû. Ajánlatkérõnek beszerzési igénye nincs, hiszen érvényes szerzõdéssel rendelkezik, amelynek teljesítése folyamatban van, tehát újabb szerzõdés megkötése a beszerzés tárgyának mielõbbi teljesítéséhez már nem szükséges a hatályban lévõ érvényes szerzõdésére tekintettel. A rendkívüli sürgõsség nem a beszerzés tárgyával szemben áll fenn, hanem abban jelentkezik, hogy a támogatás igénybevételéhez a közbeszerzési eljárás lefolytatását az ajánlatkérõ mielõbb dokumentálja.<br>
A fentiek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított ajánlatkérõi eljárás nem volt jogszerû.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és az f) pont alapján határozott a bírság kiszabásáról. A bírság kiszabásának megállapításánál a Döntõbizottság figyelembe vette a beszerzés értékét (2 470 000 euró) és a jogsértés súlyát.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 7.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>