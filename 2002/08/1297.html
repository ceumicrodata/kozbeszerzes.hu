<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1297)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.747/14/2001.<br>
<br>
Tárgy: A GUEST Rt. jogorvoslati kérelme Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A GUEST Rt. (1077 Budapest, Rottenbiller u. 17., képviseli dr. Somogyi Zoltán ügyvéd, Budapest V. ker., Hercegprímás u. 2. II/15., a továbbiakban: kérelmezõ) jogorvoslati kérelmét; amelyet Budapest Fõváros Önkormányzata (1052 Budapest, Városház u. 9–11., képviseli dr. Falcsik Tünde ügyvéd, 1134 Budapest, Huba u. 10. I/104., a továbbiakban: ajánlatkérõ) "36 db (&plusmn;40%) megüresedett nyugdíjasházi lakás helyreállítása szükség szerinti felújítási munkák elvégzésével, a bérlakás, illetve lakrész rendeltetésszerû használatra alkalmassá tétele" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. augusztus 8-án a Közbeszerzési Értesítõ 32. számában ajánlati felhívást tett közzé nyílt eljárás lefolytatására, amelynek tárgya 36 db (&plusmn;40%) megüresedett nyugdíjasházi lakás helyreállítása szükség szerinti felújítási munkák elvégzésével, a bérlakás, illetve lakrész rendeltetésszerû használatra alkalmassá tétele volt.<br>
Az ajánlati felhívás 11. a) pontjában ajánlatkérõ meghatározta az ajánlattevõk, illetve a közbeszerzés értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmassága igazolására kért adatokat és tényeket. Ennek alapján a pénzügyi-gazdasági alkalmasság igazolására csatolni kellett a folyószámlát vezetõ pénzintézetnek a felhívásban meghatározott tartalmú nyilatkozatát [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pont], az 1998., 1999. és 2000. évre vonatkozó beszámolót (Kbt. 44. § (1) bekezdés b) pont), az elõzõ három naptári év forgalmáról, illetve a közbeszerzés tárgyának forgalmáról szóló nyilatkozatot [Kbt. 44. § (1) bekezdés c) pont], a Kbt. 46. § (1)–(2), valamint a (4)–(6) bekezdéseiben meghatározott hatósági igazolásokat, nyilatkozatokat, valamint a Kbt. 46. § (3) bekezdése alapján Budapest Fõváros Önkormányzata Fõpolgármesteri Hivatal Adó Ügyosztálya által nyilvántartott helyi iparûzési adó befizetésérõl szóló igazolást. A mûszaki alkalmasság igazolására csatolni kellett az elõzõ három naptári évben a jelen beszerzés tárgyával hasonló nagyságrendû és összetételû referenciák ismertetését, a szerzõdést kötõ másik fél megnevezésével, címének, telefonszámának, a szerzõdés összegének meghatározásával (Kbt. 44. § (2) bekezdés a) pont), a teljesítéshez rendelkezésre álló mûszaki-technikai felszereltség ismertetését, amelyet a megvalósítás során igénybe kíván venni [Kbt. 44. § (2) bekezdés b) pont] azon szakemberek bemutatását, akiket be kíván vonni a teljesítésbe, különös tekintettel a minõségellenõrzésért felelõs személyekre, szakmai képzettségükre [Kbt. 44. § (2) bekezdés c) pont], a saját és a teljesítésbe bevonandó mûszaki vagy gazdasági egységek minõségbiztosítási rendszerének bármely nemzeti rendszerben akkreditált tanúsító általi tanúsítását [Kbt. 44. § (2) bekezdés g) pont].<br>
Az ajánlattevõnek a szerzõdés teljesítésére alkalmatlanná minõsítésének szempontjait az ajánlati felhívás 11. b) pontjában határozta meg az ajánlatkérõ a következõk szerint:<br>
– Nem rendelkezik 1998–2000. években legalább három, a referenciahely felelõs megbízott vezetõjétõl származó, pozitív visszaigazolású, a beszerzés tárgyával hasonló nagyságrendû és összetettségû referenciával.<br>
– Minõségbiztosítási rendszer hiánya.<br>
Az ajánlati felhívás 16.6. pontjában az ajánlatkérõ rögzítette, hogy az alábbi feltételek, követelmények nem teljesítésekor hiánypótlást nem biztosít, a dokumentumok hiánya automatikusan az ajánlat érvénytelenségét eredményezi. Itt írta elõ többek között, hogy a felelõs mûszaki vezetõ jogosultságát és névjegyzékbe vételt igazoló hatósági igazolásokat az ajánlatnak tartalmaznia kell [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pont].<br>
A 16.7. pontban elõírta továbbá azt is, hogy a nyertes ajánlattevõnek teljesítési és jóteljesítési (jótállási) bankgaranciát kell nyújtania az ajánlatkérési dokumentációban rögzítetteknek megfelelõen. A banki szándéknyilatkozatokat az ajánlatnak tartalmaznia kell.<br>
A 16.8. pont a következõket tartalmazta: A nyertes ajánlattevõnek felelõsségbiztosítást kell kötni a munkára a dokumentációban elõírtaknak megfelelõen. A felelõsségbiztosítás megkötésére vonatkozó szándéknyilatkozatot az ajánlatnak tartalmaznia kell.<br>
Az ajánlati felhívás 13. pontja szerint az ajánlatkérõ a legalacsonyabb összegû ellenszolgáltatás szempontja alapján kívánta elbírálni az ajánlatokat.<br>
Ajánlatkérõ dokumentációt is készített, amelyben rögzítette, hogy az ajánlatokat az ajánlati felhívás, a részletes ajánlattételi elõírások, az ajánlati dokumentáció és a konzultáción, illetve az írásban feltett kérdésekre adott ajánlatkérõi válaszok alapján kell elkészíteni.<br>
Az ajánlatok benyújtási határidejében, 2001. szeptember 18-ig három ajánlat érkezett: kérelmezõ, az M + M Kft. és az ÉP-ÜGY Kft. nyújtott be ajánlatot.<br>
Az ajánlatkérõ hiánypótlási lehetõséget biztosított 2001. október 11-én. Az ÉP-ÜGY Kft.-nek címzett, a többi ajánlattevõnek tájékoztatásul megküldött hiánypótlási felhívás a következõket tartalmazta: A megüresedett nyugdíjasházi lakás helyreállítása tárgyú 5490/2001 közbeszerzési eljárás értékelése során a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján ajánlatkérõ – valamennyi ajánlattevõ egyidejû értesítése mellett – a következõ hiánypótlásra kéri fel az érintett ajánlattevõt:<br>
Az ÉP-ÜGY Kft. ajánlatában:<br>
– kérjük a cégkivonatban nem szereplõ kötelezettség vállalóra vonatkozó meghatalmazáson a meghatalmazott aláírása is szerepeljen,<br>
– 11. a) 2.1. pont szerint ismertetett referenciamunkákról kérjük a teljesítés idõpontját közölni,<br>
– 11. b) pont szerinti három referenciahely igazolását kérjük pótolni.<br>
A hiánypótlást 2001. október 26-ig lehetett teljesíteni.<br>
A másik két ajánlattevõt az ÉP-ÜGY Kft.-nek biztosított hiánypótlási lehetõségrõl értesítette, de õket nem hívta fel hiánypótlásra.<br>
Az eljárás lezáró döntést 2001. október 31-én hozta meg az ajánlatkérõ, a nyertes ajánlattevõ az ÉP-ÜGY Kft. lett, az M + M Kft. és kérelmezõ ajánlatát érvénytelennek nyilvánította. Az eredmény kihirdetésére 2001. november 13-án került sor.<br>
Az összegezés szerint a kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, mivel nem csatolta a következõket:<br>
– a felelõs mûszaki vezetõk jogosultságát és névjegyzékbe vételt igazoló hatósági igazolásokat,<br>
– banki szándéknyilatkozatot a teljesítési és jólteljesítési bankgaranciáról – a felelõsségbiztosítás megkötésére vonatkozó szándéknyilatkozatot,<br>
az elõzõ három év forgalmáról és ugyanezen idõszakban a közbeszerzés tárgyának forgalmáról szóló nyilatkozatot,<br>
– a teljesítéshez rendelkezésre álló mûszaki-technikai felszereltség ismertetését,<br>
– a saját és a teljesítésbe bevonandó mûszaki vagy gazdasági egységek minõségbiztosítási rendszerének tanúsítását,<br>
– három referenciahely visszaigazolását.<br>
Kérelmezõ 2001. november 27-én nyújtott be jogorvoslati kérelmet, amelyet a jogorvoslati eljárás során tartott tárgyaláson kiegészített. Kérte a jogsértés megállapítását, az ajánlatkérõ döntésének megsemmisítését, az ajánlatának bevonását az eljárásba, ajánlatkérõnek a költségek viselésére való kötelezését. Ideiglenes intézkedésként kérte a szerzõdés megkötésének megtiltását.<br>
Kérelme indokául elõadta, hogy ajánlatkérõ az ajánlatát érvénytelennek nyilvánította; holott a döntés indokolása nem felel meg a valóságnak, a jogszabályoknak, az ajánlatkérõ rendeletének.<br>
Sérelmezte, hogy az ajánlatkérõ hiánypótlási lehetõséget biztosított az ÉP-ÜGY Kft.-nek, de nem biztosította azt a kérelmezõnek, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését.<br>
Sérelmezte az ajánlati felhívásnak a 16.6. pontjában foglalt elõírást.<br>
Ajánlatkérõ észrevételében kérte az alaptalan kérelem elutasítását. Elõadta, hogy nem követtek el jogsértést az eljárás során. Nem pótolható hiány volt a felelõs mûszaki vezetõkre elõírt dokumentumok csatolása, a banki szándéknyilatkozat és a felelõsségbiztosítási szándéknyilatkozat. Ezek automatikusan érvénytelenséget eredményeztek. Ezek közül a két utóbbi pótlására a Kbt. alapján nincs is lehetõség, mert nem tartoznak a 43. § (4) bekezdése szerinti iratok közé. A kérelmezõ alkalmatlan is szerzõdés teljesítésére, mivel nincs minõségbiztosítási rendszere.<br>
Pótolható hiány volt az ajánlatban a forgalmi nyilatkozat, a mûszaki-technikai felszereltség ismertetése.<br>
Azonban megállapítható volt, hogy a kérelmezõ ajánlata – tekintettel a nem pótolható hiányokra – érvénytelen volt, így nem szólították fel hiánypótlásra, mivel az az ajánlattevõ megtévesztését jelentette volna.<br>
A Döntõbizottság megállapította, hogy a kérelem alaptalan.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A kérelmezõ nyilatkozata szerint a Közbeszerzési Értesítõt járatják, az ajánlati felhívást a megjelentést követõ néhány napon belül olvasták, majd kiváltották a dokumentációt is még 2001. augusztus 15. elõtt. Ehhez az idõponthoz képest a jogorvoslati kérelem benyújtására nyitva álló határidõ 2001. augusztus 30-án letelt, így a kérelemnek az ajánlati felhívásra vonatkozó része elkésett.<br>
A hiánypótlásról az ajánlatkérõ 2001. október 11-én döntött. Az ajánlatkérõ szerint 2001. október 12-én, a kérelmezõ nyilatkozata szerint 2001. október 18-án vagy 19-én kapta kézhez a hiánypótlási felhívást. Még ehhez a legkésõbbi idõponthoz képest is a jogorvoslati kérelem benyújtására nyitva álló tizenöt napos határidõ 2001. november 5-én letelt. Kérelmezõ a jogorvoslati kérelmét 2001. november 27-én nyújtotta be. A kérelmének az a része tehát, amely arra vonatkozik, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését, mivel nem biztosított hiánypótlást a részére, elkésett.<br>
A fentiek alapján az ajánlati felhívással és a hiánypótlásra vonatkozó ajánlatkérõi döntéssel kapcsolatos kérelmek elkésettsége miatt ezek vizsgálatának eljárásjogi akadálya van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt, aki a érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy a kérelmezõ ajánlata, kérelmezõ által is elismerten nem tartalmazta a következõ, az ajánlati felhívásban elõírt igazolásokat, nyilatkozatokat:<br>
– a felelõs mûszaki vezetõk jogosultságát és névjegyzékbe vételt igazoló hatósági igazolásokat,<br>
– banki szándéknyilatkozatot a teljesítési és jólteljesítési bankgaranciáról – a felelõsségbiztosítás megkötésére vonatkozó szándéknyilatkozatot,<br>
– az elõzõ három évben a közbeszerzés tárgyának forgalmáról szóló nyilatkozatot,<br>
– a saját és a teljesítésbe bevonandó mûszaki vagy gazdasági egységek minõségbiztosítási rendszerének tanúsítását,<br>
– három referenciahely visszaigazolását.<br>
A fentiek alapján az ajánlati felhívás elõírásainak nem felelt meg a kérelmezõ ajánlata, a hiányosságok egy része – a felelõs mûszaki vezetõre, a bankgaranciára és a felelõsségbiztosításra vonatkozó dokumentum – az ajánlati felhívás, illetve a Kbt. alapján nem volt pótolható még hiánypótlás keretében sem. A fentiek alapján kérelmezõ ajánlata érvénytelen volt, így nem jogsértõ ajánlatkérõnek a kérelmezõ ajánlatára vonatkozó döntése.<br>
A Döntõbizottság álláspontja szerint nincs relevanciája annak sem jelen esetben, hogy az ajánlatkérõ a hiánypótlás során megfelelõen járt-e el, hiszen a nem pótolható hiányosságok már önmagukban a kérelmezõ ajánlata érvénytelenségét eredményezték. Nem bír jelentõséggel az a körülmény sem amelyre a kérelmezõ hivatkozott – hogy az ajánlatkérõvel jelenleg is polgári jogi jogviszonyban áll, így az ajánlatkérõ ismeri a felelõs mûszaki vezetõt, tudja, hogy van jogosultsága, kérelmezõ szerint így ezt a dokumentumot nem kellett csatolnia, az ajánlatát enélkül is el kellett volna fogadnia. A Döntõbizottság szerint ugyanis jelen közbeszerzési eljárásban az ajánlattevõ csak úgy tehetett érvényes ajánlatot, ha teljes mértékben megfelelt az ajánlati felhívásban foglalt elõírásoknak, függetlenül attól, hogy az ajánlatkérõ által ismert tényeket kellett igazolnia.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontjában meghatározott jogkövetkezményt alkalmazta, az elkésett kérelemrészek tekintetében a Kbt. 80. § (4) bekezdésére hivatkozással, az eljárás során felmerült költségekrõl a Kbt. 88. § (1) bekezdés h) pontjára figyelemmel a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja:<br>
<br>
Budapest, 2001. december 21.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>