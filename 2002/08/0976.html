<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0976)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.792/11/2001.<br>
<br>
Tárgy: a BALO Fémszerkezet Gyártó, Szerelõ és Kereskedelmi Kft. jogorvoslati kérelme Budapest Fõváros Terézváros Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BALO Fémszerkezet Gyártó, Szerelõ és Kereskedelmi Kft. (1105 Budapest, Bánya u. 35., képviseli: dr. Paukovits Vilmos ügyvéd, 9400 Sopron, Frankenburg u. 2/E., a továbbiakban: kérelmezõ) Budapest Fõváros Terézváros Önkormányzata (1067 Budapest, Eötvös u. 3., képviseli: dr. Bálint Tibor ügyvéd, 1052 Budapest, Régiposta u. 12. I/3., a továbbiakban: ajánlatkérõ) "Bp. VI. ker., Székely Bertalan u. 12/A. sz. alatt építendõ 22 lakásos társasház kivitelezése" tárgyú közbeszerzési eljárása ellen elõterjesztett jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését és a (2) bekezdés d) pontját, ezért megsemmisíti ajánlatkérõnek a kérelmezõ ajánlatát érvénytelenítõ és azt követõ döntéseit.<br>
A Döntõbizottság kötelezi ajánlatkérõt, hogy a kérelmezõ részére a határozat kézbesítésétõl számított 15 napon belül 30 000 Ft (azaz harmincezer forint) igazgatási szolgáltatási díjat fizessen meg.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. szeptember 12-i 37. számában (6446) tette közzé részvételi felhívását tárgyalásos eljárás megindítására a rendelkezõ részben írt tárgyban.<br>
Ajánlatkérõ megbízottjaként, lebonyolítóként az Investment Consulting Services Építõipari Vállalkozási, Tanácsadó és Közvetítõ Kft. jár el.<br>
A részvételi felhívás 4. pontja szerint a teljesítés határideje 2002. szeptember 30-a azzal, hogy az ajánlatkérõ elõteljesítést elfogad. Ajánlatkérõ megállapította, hogy az ajánlatok elbírálásának szempontja az összességében legelõnyösebb ajánlat, az egyik elbírálási részszempont a teljesítési határidõ volt 6-os súlyszámmal.<br>
A részvételi jelentkezés határidejéig – 2001. október 8-ig – öten nyújtották be jelentkezésüket: az Arcadom Rt., a Royal-Bau Rt., a Pestépítõ Kft., a Construm Kft. és a kérelmezõ.<br>
Ajánlatkérõ 2001. október 15-én hirdette ki a részvételi szakaszt lezáró döntését. A kérelmezõ jelentkezését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja alapján érvénytelenné nyilvánította arra hivatkozással, hogy a kérelmezõ nem teljesítette a gazdasági társaságokról szóló új 1997. évi CXLIV. törvényben meghatározott törzstõke emelési kötelezettségét, a Pestépítõ Kft. jelentkezését pedig a Kbt. 53. § (1) bekezdés a) pontjára hivatkozással nem fogadták el.<br>
A kérelmezõ jogorvoslati kérelme alapján a Döntõbizottság a D.653/7/2001. sz. 2001. november 12-én kelt és 2001. december 27-én jogerõre emelkedett határozatával megsemmisítette ajánlatkérõnek a kérelmezõ részvételi jelentkezését érvénytelenítõ döntését és felhívta ajánlatkérõt, hogy a kérelmezõt a közbeszerzési eljárásba vonja be.<br>
Ajánlatkérõ a kérelmezõt alkalmasnak minõsítette és 2001. november 21-én ajánlattételre hívta fel.<br>
Ajánlatkérõ ajánlati dokumentációt is összeállított, ebben határozta meg az ajánlatok benyújtásának tartalmi és formai követelményeit. A részvételi felhívásban meghatározott 2002. szeptember 30-i teljesítési határidõ nem került módosításra.<br>
A 2001. december 7-i ajánlattételi határidõre ajánlatot nyújtott be: az Arcadom Rt., a Royal-Bau Rt., a Construm Kft. és a kérelmezõ.<br>
A kérelmezõ ajánlata felolvasó lapjának 3. pontjában teljesítési határidõként az alábbiakat tüntette fel: "2002. január 15-i kezdést feltételezve a kivitelezés befejezés idõpontja 2002. október 15."<br>
A kérelmezõ ajánlatában, a vállalkozási szerzõdés tervezete 4. pontjában rendelkezett a teljesítési határidõkrõl. A 4.2. pontban a kivitelezés befejezésének idõpontját szintén 2002. október 15-ben jelölte meg, míg a 4.3. pontban a munkakezdéstõl számított 9 hónapban határozta meg a teljesítés idõtartamát.<br>
Ajánlatkérõ az elsõ tárgyalás idõpontját 2001. december 10-re tûzte ki. Ugyanezen a napon – a tárgyalásokat megelõzõen – ajánlatkérõ "Beruházási Munkacsoportja" – mely az ajánlati dokumentáció B.1. pontja szerint ajánlatkérõ Bíráló Bizottsága – rendkívüli ülést tartott. Az ülés napirendje az alábbi volt: "A Székely Bertalan út 12/A. alatti lakóépület kivitelezõjének kiválasztására indított tárgyalásos eljárás során a beadott pályázatok érvényességének megállapítása." Az ülésrõl készített jegyzõkönyvben rögzítették, hogy a polgármester 13 óra 30 perckor érkezett meg.<br>
Az ülés végén az ülést levezetõ elnök szavazásra tette fel a kérdést, hogy az ajánlatkérõ megbízása alapján eljáró lebonyolító ICS Kft. szakvéleményét elfogadva érvénytelenítse-e a munkacsoport az Arcadom Rt., a Construm Kft. és a BALO Kft. ajánlatát. Ezt követõen az ülést levezetõ elnök az alábbiakat rögzítette a jegyzõkönyvben: "Megállapítja, hogy 6 igen és 1 nem szavazattal a munkacsoport a javaslatot elfogadta. Bejelenti, hogy a 14.00 órakor a munkacsoport ülését bezárja és megkezdõdhet a tárgyalás, mely során a pályázókkal ismertetni fogják az érvénytelenség okát, illetve az érvényes pályázatot készítõvel a Beruházási Munkacsoport által meghatározott tárgyaló bizottság a tárgyalást lefolytatja."<br>
Az ezt követõen megkezdett tárgyaláson a kérelmezõvel a tárgyaló bizottság ismertette, hogy a benyújtott ajánlatot érvénytelenné nyilvánították, mert abban nem vállalta a feltételként meghatározott 2002. szeptember 30-i teljesítési határidõt, érdemi tárgyalás lefolytatására nem került sor.<br>
Ajánlatkérõ a 2001. december 12-én kelt levelében tájékoztatta a kérelmezõt írásban is ajánlata érvénytelenségérõl. Ebben rögzítette, hogy az ajánlatkérõ ajánlatokat elbíráló munkacsoportja érvénytelennek nyilvánította azt a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mert az ajánlatkérõ által meghatározott véghatáridõn, 2002. szeptember 30-án túli idõpontot 2002. október 15-ét vállalta. Egyben tájékoztatta arról is, hogy az eljárást lezáró döntés kihirdetésének idõpontját 2002. január 9-re halasztotta.<br>
Ajánlatkérõ a többi – más okokból is – érvénytelenített ajánlatot tevõvel sem folytatta le az érdemi tárgyalásokat és õket is tájékoztatta írásban is ajánlatuk érvénytelenné nyilvánításáról és annak okairól.<br>
Ajánlatkérõ a Royal-Bau Rt.-vel az érdemi tárgyalást lefolytatta, melynek során a benyújtott ajánlat is módosításra került.<br>
Ajánlatkérõ a 2001. december 12-én kelt levelében tájékoztatta a Royal-Bau Rt.-t, hogy a többi ajánlattevõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek nyilvánította, továbbá arról is, hogy az eljárást lezáró döntés kihirdetését 2002. január 9-ére halasztották.<br>
Kérelmezõ 2001. december 13-án nyújtotta be a jogorvoslati kérelmét. Kérte ajánlatkérõnek, az ajánlatát érvénytelennek minõsítõ döntése megsemmisítését és ideiglenes intézkedésként a közbeszerzési eljárás felfüggesztését, a szerzõdéskötés megtiltását.<br>
Elõadta, hogy ajánlatában a teljesítés idõtartamát határozta meg 9 hónapban, megítélése szerint ez a munka nagyságához viszonyítottan szükséges. Ajánlatkérõ közbeszerzési eljárása elhúzódott, így 2002. január 15-i munkakezdést feltételezve a befejezés idõpontja 2002. október 15-e. Álláspontja szerint azonban önmagában ezen idõtartam, illetve befejezési határidõ nem nyújt alapot arra, hogy ajánlatát emiatt érvénytelenítsék. Ajánlatkérõ nem írta ki sem alkalmassági, sem érvényességi feltételként az általa megjelölt 2002. szeptember 30-i határidõt. Hivatkozott arra is, hogy ajánlatkérõ a tárgyalásos eljárás legalapvetõbb célját nem engedte érvényesülni, nem biztosította a kérelmezõnek, hogy a teljesítési határidõ vonatkozásában eltérõ álláspontjukat tisztázzák és közösen alakítsák ki a vállalt, a létrejövõ szerzõdés részét képezõ határidõt. Utalt arra is, hogy a teljesítés határidejét az általa megjelölt értékelési részszempont körében kellett volna ajánlatkérõnek értékelnie.<br>
Ajánlatkérõ írásbeli észrevételében rámutatott arra, hogy a közbeszerzés rendjét a 2/1997. (I. 29.) Önkorm. Rendelet szabályozza és e rendelet értelmében a döntés joga a közbeszerzésekben a polgármestert illeti meg. A Beruházási Munkacsoport pedig a polgármester döntésének beszerzése nélkül adott tájékoztatást az ajánlattevõk részére ajánlatuk érvénytelenítésérõl, továbbá az alábbiakat is rögzítette: "A közbeszerzési eljárás lefolytatásával megbízott Kft. a tárgyaláson kérelmezõ képviselõit is tájékoztatta arról, hogy ajánlatuk nem felel meg a felhívásban foglaltaknak, mivel az elõírt – 2002. szeptember 30-i – teljesítési határidõt nem vállalták." Ajánlatkérõ erre hivatkozással az alábbi nyilatkozatot tette: "Az Önkormányzat a korábbi, az ajánlatok érvényességére vonatkozó tájékoztató döntést annulálni kívánja és mind a négy ajánlatadóval a feltehetõen kedvezõ feltételeket eredményezõ tárgyalásokat kívánja lefolytatni, annál is inkább, mivel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a értelmében ajánlatadók az alapkövetelményeknek megfelelõ ajánlatot nyújtottak be." Ugyanakkor tárgyaláson tett nyilatkozatában arra is utalt, hogy megítélése szerint az érdemi döntése az érvénytelenítésrõl helytálló volt.<br>
Szintén kérte a közbeszerzési eljárás felfüggesztését.<br>
Egyéb érdekeltként a Royal-Bau Rt. írásbeli észrevételében kronológiailag ismertette és minõsítette ajánlatkérõ közbeszerzési eljárásának második, tárgyalásos szakaszát. Álláspontja szerint ajánlatkérõ a többi ajánlattevõ ajánlatát érvénytelennek nyilvánította és az eljárás nyertese cégük lett, csak az eredményhirdetés halasztódott el 30 nappal.<br>
A Döntõbizottság 2002. január 7-én hozta meg és hirdette ki a tárgyaláson, majd kézbesítette írásban is a felek részére a D.792/6/2001. számú határozatát, amelyben ajánlatkérõ közbeszerzési eljárását felfüggesztette.<br>
A kérelmezõ amiatt nyújtotta be jogorvoslati kérelmét, mert vele ajánlatkérõ a 2001. december 10-i tárgyaláson azt közölte, hogy ajánlata érvénytelen és az érdemi tárgyalást vele nem folytatta le. Ugyanezt közölte vele az ajánlatkérõ a 2001. december 12-én kelt írásbeli levelében is. A kérelmezõ kizárása tehát a közbeszerzési eljárásból kétségkívül megtörtént, függetlenül attól, hogy az erre vonatkozó döntés ajánlatkérõ érdekkörén belüli mely szervezettõl vagy személytõl származott.<br>
A Döntõbizottság – a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdésére figyelemmel – a kérelmezõ jogorvoslati kérelmét bírálta el és az alábbi indokokra tekintettel megállapította, hogy a jogorvoslati kérelem megalapozott.<br>
Ajánlatkérõ jelen eljárása a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjára alapított tárgyalásos eljárás volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése alapján a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése kiemeli, hogy a tárgyalásos eljárás során nem áll fenn az ajánlatkérõnek, illetve az ajánlattevõnek a 48–50. § szerinti ajánlati kötöttsége. Így a Kbt. 49. § (1) bekezdése sem érvényesül, amely szerint az ajánlattevõ az ajánlattételi határidõ lejártáig módosíthatja csak az ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése szerint pedig a meghívásos és a tárgyalásos eljárásra egyébként – ha e törvény másként nem rendelkezik – a nyílt eljárás szabályait megfelelõen alkalmazni kell.<br>
A tárgyalásos eljárásban is így, értelemszerûen alkalmazandóak a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. §-</a>ában foglaltak, azaz ajánlatkérõ ez esetben is jogosult, sõt köteles meggyõzõdni arról, hogy a beérkezett ajánlatok érvényesek-e. Érvénytelen ajánlat esetén természetszerûleg alkalmazni kell a kizárás következményét. Nyilvánvaló tehát pl. egy ajánlat az ajánlatkérõ által megjelölt ajánlattételi határidõn túl érkezik az érvénytelen és azt az eljárás további szakaszából ki kell zárni.<br>
Ajánlatkérõ a kérelmezõ ajánlatának érvénytelenségét a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára alapozta, azaz hogy az ajánlat nem felel meg az ajánlati felhívás, illetve a dokumentáció elõírásainak. Figyelemmel arra, hogy a tárgyalásos eljárásban a nyílt eljárás szabályait megfelelõen kell alkalmazni, illetve arra a tényre, hogy a tárgyalásos eljárásban az ajánlati kötöttség elve nem érvényesül, így a szerzõdéses feltételekrõl ajánlatkérõ szabadon tárgyalhat, a Döntõbizottság vizsgálta, hogy a kérelmezõ ajánlata a Kbt. 52. § (2) bekezdés d) pontja alapján érvénytelen-e.<br>
Ajánlatkérõ a kérelmezõ ajánlatának érvénytelenségét kizárólag arra a tényre alapította, hogy általa a részvételi felhívásban, majd késõbb az ajánlati dokumentációban megismételt 2002. szeptember 30-i teljesítési határidõt nem vállalta, az általa megjelölt teljesítési határidõ késõbbi, 2002. október 15-i.<br>
A Döntõbizottság álláspontja szerint a teljesítési határidõ egyértelmûen szerzõdési feltétel, amely figyelemmel a Kbt. fenti rendelkezéseire a tárgyalásos eljárásban pontosítható, tisztázható, illetve a tárgyaló felek részérõl módosítható, így az ajánlat érvénytelensége e körben fel sem merülhet. Ennek alapján a Kbt. 52. § (2) bekezdés d) pontja nem alkalmazható a konkrét esetben.<br>
A tárgyalásos eljárás lefolytatásának menetére vonatkozóan a Kbt. kógensen alkalmazandó szabályokat nem állapít meg, így ennek alapján a tárgyalásos eljárás menetét az ajánlatkérõ saját maga határozhatja meg.<br>
Ajánlatkérõ a tárgyalásos eljárás során is köteles biztosítani a Kbt. alapelvi rendelkezéseinek az érvényesülését.<br>
Ajánlatkérõ közbeszerzési eljárásában a tárgyalásokra ténylegesen lehetõséget biztosított a szerzõdéses feltételek körében, így az esélyegyenlõség alapelvi rendelkezéseinek érvényesülése érdekében ezt a kérelmezõ számára is biztosítania kell.<br>
A Döntõbizottság a fenti indokokra tekintettel megállapította, hogy ajánlatkérõ jogsértõ módon nyilvánította a kérelmezõ ajánlatát érvénytelennek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján állapította meg a jogsértést és a c) pont alapján döntött ajánlatkérõnek a kérelmezõ ajánlatát érvénytelenné nyilvánító döntésének megsemmisítésérõl.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. január 11.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>