<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1250)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.773/9/2001.<br>
<br>
Tárgy: a Junior Rt. és a Sodexho Mo. Kft. jogorvoslati kérelme a Bp. XVI. Ker. Önkormányzat közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29–31., továbbiakban: kérelmezõ I.) jogorvoslati kérelmének, melyet dr. Benke László jogtanácsos által képviselt Budapest XVI. Kerületi Önkormányzat (1163 Budapest, Havashalom u. 43., továbbiakban: ajánlatkérõ) az ajánlatkérõ fenntartásában lévõ Fejlesztõ Nevelési-Oktatási Központ intézményei számára közétkeztetés biztosítása tárgyú közbeszerzési eljárása ellen indított – a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését. A jogsértés miatt ajánlatkérõ eljárást lezáró döntését megsemmisítette.<br>
Dr. Ferenczi Gábor ügyvéd (1026 Budapest, Kelemen L. u. 2/3.) által képviselt Sodexho Mo. Kft. (1115 Budapest, Etele út 68., továbbiakban: kérelmezõ II.) jogorvoslati kérelmének – melyet ajánlatkérõ nevezett tárgyú közbeszerzési eljárása ellen indított – a Döntõbizottság helyt ad. Megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A 61. § (1) bekezdése miatt a Döntõbizottság 1 000 000 Ft, azaz egymillió forint bírság megfizetésére kötelezi ajánlatkérõt.<br>
Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõk részére a 30 000-30 000 Ft, azaz harmincezer-harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. <br>
A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. október 17-én megjelent számában a rendelkezõ részben megjelölt beszerzés tárgyában.<br>
Az ajánlatok elbírálásra az összességében legelõnyösebb ajánlat elbírálási szempontot választotta, melyet 0–20-ig terjedõ pontszámozással, a következõ elbírálási részszempontok és hozzájuk rendelt súlyszámok alapján kívánt kiválasztani:<br>
– szolgáltatás bruttó ára	10<br>
– vállalt kötbér mértéke	3<br>
– vállalt jólteljesítési garancia mértéke	3<br>
– az ajánlati felhívásban foglaltaknál kedvezõbb fizetési feltételek	3<br>
– a heti ajánlatsor változatos volta	1<br>
Az ajánlattételi határidõre, november 27-re a kérelmezõ I, a kérelmezõ II., a Plásztán Kft., a Herdlicska egyéni cég, a Pensio 17 Kft. és az Elamen Rt. nyújtott be ajánlatot. Ajánlatkérõ a december 5-én tartott eredményhirdetésen a Plásztán Kft.-t hirdette ki nyertesnek, második legkedvezõbb ajánlatot tevõnek pedig a kérelmezõ I-et.<br>
Kérelmezõ I. december 5-én jogorvoslati kérelmet terjesztett elõ a Döntõbizottsághoz. Sérelmezte, hogy nem õ lett a közbeszerzési eljárás nyertese, annak ellenére, hogy – álláspontja szerint – ajánlata mindegyik bírálati részszempontból jobb a nyertesénél.<br>
A jogorvoslati eljárásban 2002. január 9-én tartott tárgyaláson kérelmét kiegészítve kérte annak megállapítását is, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését, mert az eredményhirdetésen nem ismertette azokat az adatokat, melyeket ezen rendelkezés elõír. Kifogásolta, hogy ajánlatkérõ a döntésénél nem vette figyelembe, hogy õ rendelkezik minõségbiztosítási tanúsítvánnyal, a nyertes viszont nem.<br>
Kérte a jogsértés megállapítását, az eljárást lezáró döntés megsemmisítését, ideiglenes intézkedésként a szerzõdéskötés megtiltását, a jogorvoslati eljárásban felmerült költségeiben ajánlatkérõ marasztalását.<br>
A Döntõbizottság a D.773/3/2001. számú határozatával ideiglenes intézkedésként a szerzõdéskötést megtiltotta.<br>
Kérelmezõ II. december 11-én nyújtotta be jogorvoslati kérelmét. Sérelmezte, hogy ajánlatkérõ az eredményhirdetésen csak az eljárás nyertesét és a második legkedvezõbb ajánlattevõ személyét ismertette, az elért pontszámokat és ezek indoklását nem.<br>
Kérte a jogsértés megállapítását, az eljárást lezáró döntés megsemmisítését és a jogorvoslati eljárásban felmerült költségeiben ajánlatkérõ marasztalását.<br>
Ajánlatkérõ a tárgyaláson kérte a jogorvoslati kérelmek elutasítását.<br>
A kérelmezõ I. kérelmére elõadta, hogy az ajánlatok értékelését jogszerûen végezte. Az ajánlati ár részszempontból arányosítással számította a pontszámokat, a többi részszempontból az ajánlatok között sorrendet állapított meg és a kedvezõtlenségében egymást követõ ajánlatokra adott pontszámot mindig 2-vel csökkentette.<br>
Az ajánlati ár részszempontból azonos pontszámot adott a kérelmezõ I-nek és a nyertesnek, mert a köztük lévõ eltérés 10% alatti volt.<br>
A késedelmi kötbért értékelte, miután az ajánlattevõk tisztázást kérõ levelére adott válasza szerint ezen kötbérre várt ajánlatot. A kérelmezõ I-nél nem vette figyelembe a kötbérvállalás feltételhez kötését. A kötbér mértéke részszempontra azért kapott 2 ponttal kevesebbet a kérelmezõ II-nél, mert 151%-os kötbért ajánlott a kérelmezõ II. által ajánlott 300%-kal szemben.<br>
A jólteljesítési garancia részszempontra kérelmezõ I. az 5 000 000 Ft-os ajánlata ellenére azért csak 12 pontot kapott a kérelmezõ II. 800 000 Ft-os legmagasabb pontszámot elért ajánlatával szemben, mert kérelmezõ I. feltételhez kötötte a jólteljesítési garancia nyújtását.<br>
A fizetési feltételekre a kérelmezõ I. kapta a maximumpontszámot 95 banki nap fizetési határidõre tett ajánlatával, az ezt követõ legmagasabb pontszámot – 18-at – a Plásztán Kft. a 30 banki napra tett ajánlatával. Az eltérés azért csak 2 pont, mert a bírálóbizottságban aggály merült fel arra nézve, hogy joga van-e ajánlatkérõnek a szülõk által befizetett összegeket ilyen hosszú ideig magánál tartani.<br>
A kérelmezõ I. jogorvoslati kérelem kiegészítésére, illetve a kérelmezõ II. jogorvoslati kérelmére elõadta, hogy az összegzést és az eredményhirdetés jegyzõkönyvét december 14-én faxon megküldte az ajánlattevõknek, majd december 18-án postai küldeményként is. Korábban azért nem küldte meg a jegyzõkönyvet az ajánlattevõknek, mert az hangfelvételen készült, és arról az írásos jegyzõkönyv elkészítése több napot vett igénybe. Elõadta továbbá, hogy a nyertes is rendelkezik ISO minõségbiztosítási tanúsítvánnyal.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a kérelmezõ I. jogorvoslati kérelmének az ajánlatok értékelését illetõ része megalapozott, a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megsértésére megállapítására vonatkozó kérelme viszont elkésett. <br>
A kérelmezõ II-nek a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése megsértését sérelmezõ kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. (6</a>) bekezdése így rendelkezik: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit - a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni."<br>
Az 59. § (7) bekezdése elõírja: "Ha több ajánlatnak azonos a (6) bekezdés szerint kiszámított összpontszáma és azok közül a 35. § (1) bekezdésére vagy az 59. § (4)–(5) bekezdéseire tekintettel az ajánlatkérõ nem köteles valamelyiket elõnyben részesíteni, az eljárás nyertese az alacsonyabb ellenértéket tartalmazó ajánlat, azonos ellenérték esetén pedig az az ajánlat, mely a nem egyenlõ értékelési pontszámot kapott részszempontok közül a legmagasabb súlyszámú részszempontra nagyobb értékelési pontszámot kapott."<br>
Az 59. § (1) bekezdése szerint az eljárás nyertese az, aki az ajánlatkérõ részére a legelõnyösebb ajánlatot tette.<br>
A Döntõbizottság az elbírálási részszempontok alapján felülvizsgálta ajánlatkérõ értékelését annak jogszerûsége megállapítása végett. Ajánlatkérõ úgy a nyertes, mint a kérelmezõ ajánlatára összesen 370 pontot adott, és alkalmazva az 59. § (7) bekezdése szerinti szabályt, a Plásztán Kft. ajánlatát hirdette ki nyertesnek, mert a Plásztán Kft.-nek a napi egyszeri étkezésre adott ajánlata 1 Ft-tal kisebb összegû volt, mint a kérelmezõé. Ezen szabály alapján hozott ajánlatkérõi döntés azonban csak akkor helytálló, ha a két ajánlatra valóban azonos pontszám járt.<br>
Kérelmezõ I. pont ezt a tényt vitatja, álláspontja szerint ajánlata mindegyik részszempontból elõnyösebb a nyertesénél.<br>
Az elsõ bírálati részszempont az ajánlati ár. E részszempontból a Plásztán Kft. ajánlata minimálisan kedvezõbb, napi háromszori étkezésre 272 Ft/adag, napi egyszeri étkezésre 180 Ft/adag ajánlatot tett, kérelmezõ I. viszont a napi háromszori érkezésre azonos összegû, az egyszerire 181 Ft/adag árra tett ajánlatot. Ajánlatkérõ a minimális eltérés miatt azonos pontszámmal értékelte a két ajánlatot.<br>
A Döntõbizottság az ár részszempontból helytállónak tartotta ajánlatkérõ értékelését.<br>
A második részszempont a kötbér mértéke.<br>
Ebbõl a részszempontból legkedvezõbb – 300%-os – kötbérre tett ajánlat (kérelmezõ II. ajánlata) 20 pontot kapott, a kérelmezõ 151%-os kötbérre tett ajánlata 18 pontot, a nyertes 8000 Ft/30 perc/intézmény ajánlata 14 pontot.<br>
A Döntõbizottság megállapította, hogy az ajánlatkérõ által alkalmazott pontozási móddal számított pontszámok nem megfelelõen tükrözik az ajánlatokban szereplõ kötbérmértékek közötti különbségeket. A sorrendben egymást követõ ajánlatok szerinti kötbérmértékek között nem azonos a különbség, így a pontszámeltérések sem lehetnek azonosak.<br>
Ajánlatkérõ arra hivatkozott, hogy a legkedvezõbb és az azt követõ ajánlat között azért nem a tényleges eltérést vette figyelembe, mert a 300%-os kötbért túlzottnak ítélte, vélhetõen a bíróság mérsékelné azt.<br>
A Döntõbizottság nem fogadta el ajánlatkérõ védekezését, mert az ajánlatok összehasonlításánál az ajánlatok tényleges tartalmi elemeibõl és nem ezeknek ajánlatkérõ, vagy éppen a bíróság általi megítélésébõl kell kiindulni.<br>
A Döntõbizottság megállapította, hogy ajánlatkérõ értékelése a kötbérbírálati részszempontból nem helytálló.<br>
Jólteljesítési garanciaként a kérelmezõ I. 5 000 000 Ft-ot ajánlott, a garancia nyújtásához feltételt szabott, miszerint az csak akkor jár ajánlatkérõ részére, ha saját hibájából nem lesz megfelelõ a teljesítés. Ajánlatára ezen részszempontból 12 pontot kapott – ajánlatkérõ indoklása szerint a feltételhez kötöttség miatt. A kérelmezõ II. 800 000 Ft-ot, a nyertes 500 000 Ft-ot ajánlott, pontszámuk 20, illetve 18 lett.<br>
A Döntõbizottságnak a jogvita szempontjából azt kellett eldöntenie, hogy ezen részszempontot illetõen az adott feltételhez kötöttség indokolta-e a csökkentett pontszám adását.<br>
A jólteljesítési garancia fogalmát a Ptk. nem nevesíti. Jellegére nézve szerzõdést biztosító mellékkötelezettségnek tekinthetõ. A kiírásban ajánlatkérõ sem határozta meg, hogy mit ért jólteljesítési garancián; azt a bankgarancia szerzõdést biztosító mellékkötelezettséghez hasonlóan már a szerzõdés megkötésekor ajánlatkérõ rendelkezésére kell-e bocsátani, vagy csak a szerzõdésszegés bekövetkezésekor, a szerzõdésszegés (késedelem vagy hibás teljesítés) tényének bírósági megállapítása nélkül, vagy csak azt követõen kell a jólteljesítési garancia összegét ajánlatkérõ rendelkezésére bocsátani, azaz a késedelem vagy hibás teljesítés bekövetkezésekor automatikusan jár-e ajánlatkérõ részére a garanciaösszeg, vagy nem.<br>
A részszempont meghatározatlan tartalma miatt az értékelésnél ajánlatkérõ nem tehetett volna különbséget (legalábbis a tárgyi értékelés szerinti lényeges különbséget) a "saját hiba" feltételéhez kötött vagy feltételhez nem kötött jólteljesítési garancia között. A szóban forgó részszempont ugyanis nem azonos a minden feltétel nélkül, elõre biztosítandó bankgaranciával, így azt akkor is csak a szerzõdésszegés bírósági megállapítása esetén kell az ajánlatkérõ rendelkezésére bocsátani, ha azt az ajánlattevõ elõre nem kötötte ki. Ily módon tehát ebbõl a részszempontból tartalmilag nincs lényeges különbség a kétféle ajánlat között.<br>
A Döntõbizottság megállapította, hogy ajánlatkérõ pontozása a jólteljesítési garancia részszempontból nem volt jogszerû.<br>
A kedvezõbb fizetési feltételek részszempontra a kérelmezõ 95 banki napra tett legkedvezõbb ajánlata kapta a maximális 20 pontot. A nyertes a 30 napos fizetési határidõre tett ajánlata 18 pontot kapott. A többi ajánlat max. 17 nappal haladta meg a felhívásban szereplõ 15 napos fizetési határidõt, ezek 12–16-ig terjedõ pontszámot kaptak.<br>
A Döntõbizottság álláspontja szerint a 20-18 pont nem arányosan tükrözi a 95 napos és a 30 napos fizetési határidõ közötti különbséget.<br>
Ajánlatkérõ a nem arányos mértékû különbséget azzal indokolta, hogy vélhetõen nem helytálló a szülõk által befizetett összegeket 95 napig magánál tartani, ezért nem tartotta sokkal elõnyösebbnek a kérelmezõ ajánlatát a nyertesénél.<br>
A Döntõbizottság nem fogadta el ajánlatkérõ érvelését. Miután a fizetési határidõ mértékét elbírálási részszempontként határozta meg, az értékelést az ajánlott határidõk egymáshoz viszonyított aránya alapján kellett volna végeznie, és azok különbségeit ténylegesen tükrözõ pontszámokat adni az egyes ajánlatokra.<br>
A Döntõbizottság megállapította, hogy ajánlatkérõ a kedvezõbb fizetési feltételek részszempontból nem az ajánlatok közötti tényleges különbséget tükrözõen végezte az ajánlatok pontozását.<br>
A heti ajánlatsor változatos volta részszempontból az ajánlatok azonos pontszámot kaptak. A Döntõbizottság e tekintetben elfogadta ajánlatkérõ pontozását, mert az ajánlatok között ezen részszempont tekintetében lényegi különbséget nem látott.<br>
A Döntõbizottság megállapította, hogy ajánlatkérõ pontozása a kötbér mértéke, a jólteljesítési garancia és a kedvezõbb fizetési feltételek részszempontokból nem volt helytálló. Ajánlatkérõ azáltal, hogy az ajánlatoknak ezen részszempontokból való értékelésénél nem az ajánlatok tényleges tartalmi elemeit vette figyelembe, megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. A jogsértés miatt a Döntõbizottság megsemmisítette ajánlatkérõ eljárást lezáró döntését.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt rendelkezésre, miszerint: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc napon belül új döntést hozni."<br>
Kérelmezõ a 2002. január 9-én tartott tárgyaláson sérelmezte, hogy ajánlatkérõ az eredményhirdetésen nem ismertette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében elõírtakat.<br>
A kérelem e vonatkozásban elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében a kérelmet a jogsértõnek tartott esemény bekövetkezésétõl számított 15 napon belül lehet elõterjeszteni. E határidõ elmulasztása jogvesztéssel jár.<br>
Kérelmezõ I. az eredményhirdetésen jelen volt, észlelte, hogy ajánlatkérõ csak a nyertes és a második legkedvezõbb ajánlatot tevõ személyét ismertette, az összegzés az eljárásról dokumentum adatainak közlését elmulasztotta. Az eredményhirdetés idõpontjától, 2001. december 5-tõl a kérelem 2002. január 9-én történõ elõterjesztéséig a 15 napos jogvesztõ határidõ letelt, ezért a Döntõbizottság a jogorvoslati kérelmet ebben a részében elutasította.<br>
Kérelmezõ II. a december 11-én elõterjesztett kérelmében sérelmezte, hogy ajánlatkérõ az eredményhirdetésen nem ismertette teljeskörûen a közbeszerzés azon adatait, melyek ismertetése a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján kötelezõ.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Az 5. sz. mellékletnek tartalmaznia kell:<br>
– az érvényes ajánlatot tevõ, ki nem zárt és alkalmasnak talált ajánlattevõk ajánlatának az elbírálás részszempontjai szerinti tartalmi elemeit,<br>
– az ajánlatokra az egyes részszempontok szerint adott pontszámokat,<br>
– a pontozás indokait,<br>
– a nyertes ajánlattevõ nevét és ajánlata kiválasztásának indokait,<br>
– a nyertest követõ legkedvezõbb ajánlatot tevõ nevét és ajánlata kiválasztásának indokait.<br>
A Döntõbizottság megállapította, hogy ajánlatkérõ csak a nyertes és a második legkedvezõbb ajánlatot tevõ személyét ismertette, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A 61. § (1) bekezdésének megsértése miatt a Döntõbizottság 1 000 000 Ft bírságot szabott ki ajánlatkérõvel szemben.<br>
Az 55. § (6) bekezdésének megsértése orvoslást nyerhet a döntés megsemmisítése által.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés e), d), f) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 16.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>