<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0972)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.791/7/2001.<br>
<br>
Tárgy: a Miniszterelnökség Közbeszerzési és Gazdasági Igazgatósága által hivatalból kezdeményezett jogorvoslati eljárás a Mezõgazdasági Középfokú Szakoktatási Továbbképzõ és Szaktanácsadó Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Miniszterelnökség Közbeszerzési és Gazdasági Igazgatósága által (1133 Budapest, Pozsonyi út 56., képviseli: dr. Cziffra Csaba jogtanácsos, a továbbiakban: eljárást kezdeményezõ) a Mezõgazdasági Középfokú Szakoktatási Továbbképzõ és Szaktanácsadó Intézet (5741 Kétegyháza, Gyulai út 6., a továbbiakban: kérelmezett) "üzemanyag beszerzése" tárgyú közbeszerzési eljárása ellen hivatalból elõterjesztett jogorvoslati kezdeményezésének helyt ad és megállapítja, hogy a kérelmezett megsértette a központi költségvetési szervek központosított közbeszerzéseinek részletes szabályairól szóló 125/1996. (VII. 24.) Korm. rendelet 3/A. § (1) bekezdés b) pontját és a (2) bekezdés elsõ fordulatát.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A kérelmezett árajánlatot kért a Gallon-Transz Kereskedelmi és Szolgáltató Kft.-tõl üzemanyag-beszerzésre. <br>
A Gallon-Transz Kft. 2001. október 11-én kelt levelében tette meg az árajánlatát, ebben az alábbiakat vállalta: "Gázolajban a mindenkori MOL kiskereskedelmi ár –7 Ft, benzinben a mindenkori MOL kiskereskedelmi ár –7, 9 Ft."<br>
A kérelmezett a 2001. október 15-én kelt levelével kereste meg a Miniszterelnökség Közbeszerzési és Gazdasági Igazgatóságát, amelyben engedélyeztetési kérelmet terjesztett elõ. Ismertette, hogy üzemanyag-beszerzéseit a központosított közbeszerzési eljárás alapján a MOL Rt.-tõl köteles beszerezni, azonban a székhelyéhez közel, 4 km-re van a Gallon-Transz Kft. benzinkútja és a Gallon-Transz Kft. vállalta, hogy 7 Ft-tal kedvezõbb áron értékesíti részére a benzint és a gázolajat, mint a MOL Rt. kereskedelmi ára. Így költségkímélés szempontjából számukra kedvezõbb lenne, ha üzemanyag-szükségletüket a Gallon-Transz Kft.-tõl szereznék be. Kérte a Miniszterelnökség Közbeszerzési és Gazdasági Igazgatóságát, hogy engedélyezze részükre ezt a beszerzést.<br>
A Miniszterelnökség Közbeszerzési és Gazdasági Igazgatósága a 2001. október 19-én kelt és a kérelmezetthez 2001. október 29-én érkezett válaszlevelében tájékoztatta a kérelmezettet a központi költségvetési szervek központosított közbeszerzéseinek részletes szabályairól szóló 125/1996. (VII. 24.) Korm. rendelet (továbbiakban: Korm. rendelet) 3/A. § (1) bekezdésében foglaltakról, ezen rendelkezések meghatározzák, mely esetekben van lehetõsége az intézményeknek saját hatáskörben való beszerzésre. A tájékoztatás az alábbiakat is tartalmazta: "Megítélésünk szerint az Önök átiratában foglaltak a fenti három feltétel közül egyiknek sem felelnek meg, így nem látjuk megalapozottnak az üzemanyag saját hatáskörû beszerzését." Utalt arra is, hogy a kérelmezett jogköre és felelõssége, hogy a hivatkozott Korm. rendelet szabályait alkalmazza, mert a Miniszterelnökség Közbeszerzési és Gazdasági Igazgatósága nem rendelkezik döntési vagy engedélyezési jogkörrel a kérdésben. Felhívta arra is a figyelmét a kérelmezõnek, hogy amennyiben a beszerzést megvalósítják, úgy a Korm. rendelet megjelölt szakaszai alapján kötelesek tájékoztatást adni.<br>
A kérelmezett 2001. október 30-án döntött arról, hogy 2001. november 1-tõl kezdõdõen elfogadja a Gallon-Transz Kft. ajánlatát és gépjármûvei szállítójegy alapján a békéscsabai, illetve eleki kútnál kötelesek tankolni. Döntését az alábbiakkal indokolta: "A Gallon Kft. mindenkori üzemanyagárai (benzin 4–5 Ft, gázolaj 7 Ft) olcsóbbak, mint a MOL által forgalmazott üzemanyagárak. Ugyanakkor az eleki kút csak 4 km-re van az intézettõl." A kérelmezett rögzítette azt is, hogy ezen indokok alapul szolgálnak arra, hogy a Korm. rendelet 3/A. § (1) bekezdés b) pontjára hivatkozással a Gallon-Transz Kft.-vel szerzõdést kössön az üzemanyag beszerzésére.<br>
A kérelmezett 2001. október 31. napján kötötte meg a Gallon-Transz Kft.-vel az "üzemanyag-ellátási szerzõdés"-t. A szerzõdésben a Gallon-Transz Kft. vállalta, hogy megrendelés esetén 3 napon belül a vevõ kútjához, a helyszínre szállítja a gázolajat, a mindenkori MOL kiskereskedelmi árnál literenként 7 Ft-tal alacsonyabb áron és ez magában foglalja a szállítási költséget is. A benzin árát pedig akként határozza meg, hogy az a mindenkori MOL kiskereskedelmi ár alatt legyen. A felek rendelkeztek a szerzõdésben a fizetési határidõkrõl, feltételekrõl. <br>
A szerzõdés 2001. november 1. napján lépett hatályba.<br>
A kérelmezett a 2001. november 27-én kelt levelében tájékoztatta a Miniszterelnökség Közbeszerzési és Gazdasági Igazgatóságát, hogy 2001. november hónaptól kezdõdõen a Korm. rendelet 3/A. § (1) bekezdés b) pontja alapján az üzemanyag beszerzését a Gallon-Transz Kft.-tõl oldja meg. A kérelmezett tájékoztatása mellékleteként megküldte a 2001. október 30-i vezetõi döntés jegyzõkönyvét.<br>
A Miniszterelnökség Közbeszerzési és Gazdasági Igazgatósága 2001. december 12-én kezdeményezett hivatalból jogorvoslati eljárást a kérelmezett üzemanyagbeszerzési eljárása ellen. Ebben elõadta, hogy a jogsértõ eseményrõl 2001. november 28-án szerzett tudomást, amikor megkapta a kérelmezett tájékoztatását.<br>
Álláspontja szerint a jogalapként megjelölt Korm. rendelet 3/A. § (1) bekezdés b) pontja alapján a kérelmezett nem jogosult közbeszerzési eljárás saját hatáskörben történõ lefolytatására. Utalt arra, hogy kérelmezett megkeresésére – amelyben kérte a beszerzések engedélyezését – adott válaszlevelükben felhívta a kérelmezett figyelmét arra, hogy beszerzése a Korm. rendelet 3/A. § (1) bekezdésében meghatározott három eset egyike alá sem esik, így nem minõsülne megalapozottnak saját hatáskörû üzemanyag beszerzése.<br>
Álláspontja szerint a kérelmezett megsértette a Korm. rendelet 3/A. § (2) bekezdését is azzal, hogy a beszerzés tényérõl a szerzõdéskötést követõ 5 munkanapon belül nem adott részére tájékoztatást. A kérelmezett november 1-jétõl végzi a beszerzést a Gallon-Transz Kft.-tõl és ehhez képest csak november 27-én tájékoztatta a Miniszterelnökség Közbeszerzési és Gazdasági Igazgatóságát. Kifogásolta továbbá, hogy kérelmezett csak a vezetõi döntés jegyzõkönyvét küldte meg részére, azonban a döntést megalapozó dokumentumokat a Gallon-Transz Kft. árajánlatát nem, így nem állapítható meg a beszerzés ellenértéke sem, ami szintén kötelezõ tájékoztatási elem.<br>
Erre tekintettel kérte a jogsértés megállapítását és kérelmezett költségekben való marasztalását.<br>
A kérelmezett írásbeli észrevételében részletesen nyilatkozott az ügy körülményeirõl. Elõadta, hogy döntését az motiválta, hogy minél takarékosabban biztosítsa erõ- és gépjármûvei mûködtetéséhez az üzemanyagot. Egyrészt a Gallon-Transz Kft. árajánlatában és a szerzõdésben vállalta, hogy alacsonyabb áron értékesíti részére mind a gázolajat, mind a benzint. Másrészt a Gallon-Transz Kft. üzemanyagkútja 4 km-es távolságra van, így ez egy tankolásnál 8 km-t jelent, ugyanakkor a MOL Rt. által üzemeltetett üzemanyagkút 20 km-re van, így 40 km-es felesleges üresjáratban kell közlekedniük, ami további kiadást is jelent. Hivatkozott továbbá arra, hogy kérelmezett saját tárolókapacitása szûk, 2000 liter gázolaj fér el benne, ez pedig a MOL Rt. számára nem jelent olyan nagyságú volument, amely indokolná a kiszállítást, a kérelmezett pedig saját szállítóeszközzel nem rendelkezik. Elõadta, hogy számításai szerint az újonnan megkötött beszerzési szerzõdés alapján történõ beszerzés éves szinten közel 500 E Ft megtakarítást jelent számára és további 100 E Ft-os költségkímélést, mivel nem a távolabbi benzinkútnál kell tankolnia.<br>
Álláspontja szerint az elõírt iratokat megküldte, külföldi hivatalos kiküldetés miatt történt késedelmesen.<br>
A Döntõbizottság az alábbi indokokra tekintettel a jogorvoslati kezdeményezést alaposnak találta.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#3">Kbt.) 3. § </a>(4) bekezdése szerint a központosított közbeszerzési eljárásra irányadó részletes szabályokat külön jogszabály állapítja meg, ez a jogszabály a 125/1996. (VII. 24.) Korm. rendelet. A Korm. rendelet 1. § (1) bekezdése értelmében a központosított közbeszerzési eljárás hatálya alá tartozó költségvetési szervek árubeszerzéseiket és szolgáltatásaikat e rendelet elõírásai szerint kötelesek megvalósítani.<br>
A kérelmezett a központosított közbeszerzési eljárás személyi hatálya alá tartozik, továbbá üzemanyag beszerzése a Korm. rendelet 1. számú melléklete értelmében kiemelt terméknek minõsül, így a beszerzést – a Korm. rendelet 5. § (1) bekezdésének felhatalmazása alapján meghozott – a 1143/1999. (XII. 30.) Korm. határozat 2. pontja értelmében a Miniszterelnökség Közbeszerzési és Gazdasági Igazgatósága végzi.<br>
A Korm. rendelet 3/A. § (1) bekezdése az alábbiak szerint határozza meg, mely esetekben jogosultak az egyes intézmények saját hatáskörükben beszerzésre:<br>
"3/A. § (1) Az intézmény az állami normatívának megfelelõ kiemelt terméket – a (2)–(3) bekezdésében foglaltakra figyelemmel – saját hatáskörben is beszerezhet, amennyiben<br>
a) a mûködéshez, fenntartáshoz szükséges termék beszerzése elõre nem látható okból rendkívül sürgõssé válik és az az érvényben lévõ keretszerzõdések alapján határidõre nem teljesíthetõ, vagy az adott termékre nincs érvényes keretszerzõdés,<br>
b) a korábban beszerzett dolog részben kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban,<br>
c) lehetõsége van más intézmény készletének átvételére."<br>
A kérelmezett a fentiekben idézettek közül a b) pontot jelölte meg eljárása jogalapjául.<br>
A Döntõbizottság megállapította, hogy a kérelmezett beszerzése nem esik sem az általa megjelölt 3/A. § (1) bekezdés b) pontja alá, sem más pont alapján nem jogosult saját hatáskörben kiemelt termék beszerzésére. A kérelmezett által hivatkozott körülmények: távolság, esetleges árelõnyök figyelembevételét a Korm. rendelet 3/A. § (1) bekezdése nem teszi lehetõvé saját hatáskörben való beszerzés megalapozásához, így kérelmezett jogsértõen bonyolította le saját hatáskörében a beszerzését.<br>
A Korm. rendelet 3/A. § (2) bekezdés elsõ fordulata értelmében az intézmény köteles a már megvalósított beszerzés tényét a szerzõdéskötést követõ 5 munkanapon belül, a beszerzést indokoló körülmények, illetve az azt megalapozó dokumentumok csatolása mellett, a beszerzés tárgya és ellenértéke, valamint a nyertes ajánlattevõ adatai megjelölésével a beszerzõnek bejelenteni.<br>
A Döntõbizottság megállapította, hogy a kérelmezõ ezen jogszabályi rendelkezéseket is megsértette. A kérelmezett 2001. október 30-án döntött és 2001. október 31-én megkötötte a szerzõdést a Gallon-Transz Kft.-vel, így az ezt követõ 5 munkanapon belül lett volna köteles a Miniszterelnökség Közbeszerzési és Gazdasági Igazgatósága részére a tájékoztatást megküldeni. Ezt elmulasztotta, tájékoztatási kötelezettségének csak 2001. november 27-én tett eleget.<br>
A Döntõbizottság megállapította, hogy kérelmezett a tájékoztatási kötelezettségét hiányosan teljesítette. A fentiekben hivatkozott 3/A. § (2) bekezdésének kötelezõ elõírása ellenére nem csatolta a beszerzést megalapozó dokumentumokat, a Gallon-Transz Kft. árajánlatát, továbbá nem állapítható meg egyértelmûen az ellenérték összege sem és elmaradt a megkötött szerzõdés megküldése is.<br>
A fenti indokokra tekintettel a Döntõbizottság a Korm. rendelet 3/A. § (2) bekezdés második fordulata alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a Kbt. 88. § (1) bekezdés d) pontja alapján állapította, meg, hogy kérelmezett megsértette a Korm. rendelet 3/A. § (1) bekezdés b) pontját és a (2) bekezdés elsõ fordulatát.<br>
A Döntõbizottság a kérelmezett észrevételében foglaltakra és a beszerzés becsült értékére tekintettel mellõzte a bírság kiszabását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. január 7.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>