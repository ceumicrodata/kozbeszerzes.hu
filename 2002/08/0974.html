<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0974)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.784/9/2001.<br>
<br>
Tárgy: az Energia Control Kft. jogorvoslati kérelme a Magyar Gázszolgáltató Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Energia Control Kft. (5008 Szolnok, Kiss J. út 94., a továbbiakban: kérelmezõ) kérelmét, melyet a Magyar Gázszolgáltató Kft. (8800 Nagykanizsa, Csengery u. 9., a továbbiakban: ajánlatkérõ) "Bakonynána középnyomású gázelosztó vezeték alépítményi és felépítményi munkái" tárgyú közbeszerzési eljárása ellen nyújtott be, a Döntõbizottság elutasítja.<br>
A eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. október 17-én ajánlati felhívást tett közzé a Közbeszerzési Értesítõ 42. számában nyílt eljárás megindítására (7315/2001) a rendelkezõ részben írt tárgyban. A felhívás 11. pontja tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. Ezen belül a pénzügyi alkalmasság igazolásánál ajánlatkérõ elõírta az elõzõ 3 év éves beszámolójának becsatolását, míg a mûszaki alkalmasságnál többek között megkövetelte a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja alapján minõségbiztosítási rendszer bemutatását. A felhívás 11. b) pontja szerint az ajánlattevõnek a szerzõdés teljesítésére alkalmatlanná minõsítésének szempontjai között az is szerepelt, hogy alkalmatlan az az ajánlattevõ, akinek árbevétele évente nem éri el az ajánlati érték kétszeresét.<br>
A 16. pont tartalmazta az egyéb információkat, melyek között ajánlatkérõ elõírta, hogy felhívja az ajánlattevõk figyelmét arra, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján lehetõséget ad a részvételre jelentkezõknek, hogy a Kbt. 46. §-ában elõírt igazolásokat és nyilatkozatokat az ajánlatok felbontását követõ 5 napig pótolják. Azoknak a résztvevõknek, akiknek a hiánypótlási határidõ végéig nem érkeznek be az elõírt igazolásai és nyilatkozatai, az ajánlatát érvénytelennek minõsíti.<br>
Ajánlatkérõ dokumentációt is készített, amely a beruházás leírását, ajánlati formanyomtatványokat és a kiviteli tervdokumentációt tartalmazta. A formanyomtatványok között a "J" mellékleten kellett a minõségbiztosításra vonatkozó adatokat közölni.<br>
Az ajánlattételi és egyben bontási határidõig – azaz 2001. november 27-ig – kérelmezõn kívül a V Kristály '95 Kft., a KÖGÁZ-ÉPSZER Kft., az OILTECH Kft., a FER 3331 Kft. és a KEMÉLYÉP Kft. nyújtotta be ajánlatát. Az ajánlatok bontását követõen ajánlatkérõ a felhívásában írtaknak megfelelõen hiánypótlási lehetõséget biztosított, melynek teljesítését követõen az ajánlatokat elbírálta. Az értékelés alapján az ajánlatkérõ kérelmezõt és a FER 3331 Kft.-t a szerzõdés teljesítésére alkalmatlannak minõsítette, melyrõl az érintetteket írásban is értesítette. A 2001. december 4-én kelt levelében kérelmezõt arról tájékoztatta írásban, hogy a mûszaki alkalmasságot a felhívás 11. a) pontja alapján, többek között a minõségbiztosítási rendszer bemutatásával kellett igazolni, mellyel kérelmezõ nem rendelkezik. Itt közölte azt is ajánlatkérõ, hogy a felhívás 11. b) pontja szerint alkalmatlansági szempont volt az éves árbevétel olyan mértéke, mely a kérelmezõnél nem teljesült. Nyilvános eredményhirdetés alkalmával ajánlatkérõ az eljárás nyertesének a KEMÉLYÉP Kft.-t hirdette ki, míg az azt követõ legkedvezõbb ajánlattevõnek az OILTECH Kft.-t jelölte meg.<br>
Ajánlatkérõ a nyertes ajánlattevõvel a szerzõdést 2001. december 14-én megkötötte.<br>
Kérelmezõ 2001. december 11-én benyújtott kérelmét a Döntõbizottság felhívására december 17-én hiánypótlás keretében kiegészítette. Ebben kérte az ajánlatkérõnek az alkalmatlanságra, valamint a nyertesre vonatkozó döntésének felülvizsgálatát és ideiglenes intézkedéssel a szerzõdéskötés megtiltását. E kérelmét a tárgyaláson oly módon pontosította, hogy abban az estben kéri az ajánlatok értékelésének felülvizsgálatát, amennyiben a Döntõbizottság arra az álláspontra jut, hogy jogszerûtlen volt az alkalmatlanná nyilvánítása.<br>
Kérelmét azzal indokolta, hogy az ajánlati felhívásban a 11. b) pont alapján a szerzõdésteljesítésre alkalmatlanná minõsítésének szempontjai között az árbevétel évente az ajánlati érték kétszeresének el nem érését jelölte meg. Cégük ezen feltételeknek megfelelt, mivel az általuk nyújtott ajánlati érték 35 439 064 Ft volt, az árbevételük pedig 78 362 000 és 81 666 000 Ft. A tárgyaláson elismerte azt a tényt, hogy az 1998-as árbevétele nem érte el az árajánlata kétszeresét. Kérelme indokául azt is elõadta, hogy az ajánlati felhívásban az alkalmatlanná minõsítés szempontjai között nem szerepel a minõségbiztosítási rendszer bemutatásának hiánya, ezt csupán a mûszaki alkalmasság lehetséges igazolásaként kérik. Az ajánlati dokumentáció "J" mellékletében az ajánlatkérõ minõségbiztosítással kapcsolatos kérdéseire válaszolt. A tárgyaláson azt is nyilatkozta, hogy az elõírt minõségbiztosítási tanúsítvánnyal nem rendelkezik, de ennek hiánya nem okozhatta az alkalmatlanná nyilvánítását.<br>
A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ a tárgyaláson pontosított írásos észrevételében kérte a megalapozatlan jogorvoslati kérelem elutasítását. Álláspontja szerint a kérelmezõ alkalmatlanná nyilvánítása jogszerû volt a felhívás 11. b) pontja alapján, míg az ajánlata érvénytelennek tekintendõ figyelemmel arra, hogy ISO tanúsításról igazolást nem csatolt be, holott ez is feltétele volt az érvényes ajánlattételnek.<br>
Az ügyben érdekelt felek közül a FER 3331 Kft. írásban úgy nyilatkozott, hogy Tés és Jásd települések gázellátásának kivitelezésére is pályáztak, de mindkét esetben alkalmatlan megjelöléssel utasították el az ajánlatukat.<br>
A Döntõbizottság a rendelkezésére álló iratok, dokumentumok írásos és a tárgyaláson szóban pontosított nyilatkozatok alapján megállapította, hogy a jogorvoslati kérelem megalapozatlan az alábbiak miatt.<br>
A Döntõbizottságnak a jogorvoslati eljárás keretében elsõdlegesen azt kellett vizsgálnia, hogy a kérelmezõ alkalmatlanná nyilvánítása, illetve az ajánlata érvénytelenné nyilvánítása jogszerû volt-e. E vizsgálat során a Döntõbizottság a kérelmezõ ajánlatát áttekintve megállapította, hogy kérelmezõ a becsatolt minõségbiztosításra vonatkozó iratban ("J" melléklet) azt jelezte ajánlatkérõ felé, hogy nem rendelkezik független tanúsító szervezet által adott tanúsítvánnyal az ISO 9000-es szabványcsalád valamely tagjának megfelelõ biztosítási rendszerrõl. Kérelmezõ ajánlatát tovább vizsgálva a Döntõbizottság azt is megállapította, hogy az ajánlatba becsatolt eredmény levezetés tanúsága szerint kérelmezõ 1998-ban 26 177 000 Ft 1999-ben 65 505 000 Ft és 2000-ben 62 932 000 Ft árbevétellel rendelkezett, így nem felelt meg a felhívásban az árbevételre vonatkozó feltételeknek sem.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A Kbt. 43. § (3) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát. A Kbt. 44. §-a tartalmazza az ajánlattevõnek a szerzõdés teljesítéséhez szükséges pénzügyi, gazdasági és mûszaki alkalmasságának igazolására kérhetõ adatokat és tényeket. Ezen belül kógens szabályként azt tartalmazza a (2) bekezdés g) pontja, hogy az ajánlattevõnek a szerzõdés teljesítéséhez szükséges mûszaki alkalmassága igazolható a saját- és a teljesítésbe bevonandó mûszaki, vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsításával.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint az ajánlattevõt írásban tájékoztatni kell kizárásáról, ajánlatának érvénytelenné nyilvánításáról, vagy az eljárásban való részvételre, illetve a szerzõdés teljesítésére való alkalmatlanságának megállapításáról, illetve ezek indokáról.<br>
A Döntõbizottság a fenti jogszabályhelyeket összevetve a megállapított tényállással kétséget kizáróan arra a következtetésre jutott, hogy ajánlatkérõ a tárgyaláson pontosított nyilatkozata szerint jogszerûen nyilvánította ajánlattételre alkalmatlannak a kérelmezõt figyelemmel arra, hogy az 1998. évi árbevétele nem érte el az ajánlata kétszeresét, valamint azt is megállapította a Döntõbizottság, hogy érvénytelen volt a kérelmezõ ajánlata tekintettel arra, hogy általa is elismerten nem rendelkezik a szükséges minõségbiztosítási rendszerre vonatkozó tanúsítvánnyal.<br>
A fenti indokok alapján megállapítható, hogy ajánlatkérõ jogszerûen zárta ki az értékelésbõl a kérelmezõ ajánlatát és azt nem bírálta el.<br>
A Döntõbizottság tekintettel a kérelmezõ tárgyaláson pontosított kérelmére az érvényesnek tekintett ajánlatok értékelését már nem vizsgálta, mert arra ily módon a kérelem már nem vonatkozott.<br>
A leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 11.<br>
<br>
Dr. Bíró László s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>