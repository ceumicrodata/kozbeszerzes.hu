<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1042)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.797/6/2001.<br>
<br>
Tárgy: a Junior Vendéglátó Rt. jogorvoslati kérelme a Bp. Erzsébetváros Önkorm. GAMESZ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest Mester u. 29–31., továbbiakban: kérelmezõ) jogorvoslati kérelmét – melyet a Budapest VII. Kerület, Erzsébetváros Önkormányzat GAMESZ (1071 Budapest, Dembinszky u. 36., továbbiakban: ajánlatkérõ) közétkeztetés az önkormányzat oktatási és szociális intézményeiben tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. október 24-én megjelent számában a rendelkezõ részben megjelölt beszerzés tárgyában. A felhívás alapján az ajánlattételi határidõ december 4-e volt.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 0–100-ig terjedõ pontszámozással, a következõ részszempontok és hozzájuk rendelt súlyszámok alapján kívánt kiválasztani:<br>
részszempontok	súlyszámok<br>
– az ellenszolgáltatás összege	40<br>
– az étkezés mennyiségi, minõségi, változatossági garanciái	20<br>
– a teljesítés színvonala	20<br>
– az ajánlatok kidolgozottsága, részletezése	10<br>
Az ajánlati dokumentáció 5.2.4. pontjában a második, harmadik és negyedik részszempontot további alszempontokban részletezte. Az 5.2.4.4. pontban a negyedik részszempontot illetõen közölte, hogy a szövegszerkesztés formáját, az összeállítás áttekinthetõségét, megfelelõ sorszámozást és a megfelelõ részletezettséget fogja értékelni.<br>
Kérelmezõ az ajánlattételi idõszakban, november 19-én és november 23-án kelt levelében tájékoztatást kért ajánlatkérõtõl az ajánlata elkészítéséhez szükségesnek tartott kérdésekben. Ajánlatkérõ a választ november 21-én, illetõleg a november 26-án kelt levelében adta meg, mely válaszlevelet egyidejûleg megküldte az ajánlati dokumentációt megvásárló érdekelt cégeknek.<br>
Kérelmezõ december 17-én jogorvoslati kérelmet terjesztett elõ a Döntõbizottsághoz.<br>
Sérelmezte, hogy a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdésében elõírt határidõben – november 23-án – küldött tájékoztatást kérõ levelére ajánlatkérõ késedelmesen, a Kbt. 38. § (2) bekezdésében meghatározott 6 nap határidõn túl – november 30-án – válaszolt, azaz 4 nappal az ajánlattételi határidõ lejárta elõtt. Ezáltal ajánlatkérõ megnehezítette az ajánlattételt. Kifogásolta, hogy a súlyszámok összege 90, holott annak 100-nak kellene lennie, mert az "egész" szó fogalmát 100-nak véve a "részek" összegének 100-at kell kitenni. A jogorvoslati eljárásban 2002. január 11-én tartott tárgyaláson kérelmezõ ezen kérelmét visszavonta.<br>
A tárgyaláson elõadott kérelmében kérte annak megállapítását, hogy a negyedik bírálati részszempont nem alkalmas az ajánlatok elbírálására, ezen részszempontban meghatározott kritériumok ugyanis az ajánlatok érvényessége körébe esnek.<br>
Kérte a jogsértés megállapítását, ajánlatkérõ eljárást lezáró döntése meghozatalának feltételekhez kötését, ideiglenes intézkedésként a szerzõdéskötés megtiltását.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy kérelmezõ november 23-án kelt tájékoztatást kérõ levelére a választ a Kbt.-ben meghatározott határidõn belül, november 27-én postára adta, állítása igazolásául csatolta a postai küldemények feladójegyzékét.<br>
A súlyszámok meghatározásával kapcsolatos kérelemre közölte, hogy a Kbt.-ben nincs olyan elõírás, amely kötelezõ jelleggel meghatározná az egyes részszempontokhoz rendelt súlyszámok összegét.<br>
A tárgyaláson elõadott kérelmet illetõen elkésettségre hivatkozott.<br>
A Döntõbizottság a felek írásbeli észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése így rendelkezik: "Az ajánlattevõ – dokumentáción kívül – további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni."<br>
A (2) bekezdés szerint a "dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni."<br>
Kérelmezõ az írásbeli tájékoztatást kérõ levelére a választ saját állítása (és a közbeszerzési eljárásban keletkezett iratok szerint) november 30-án kapta meg, ezen a napon tehát tudomást szerzett az általa jogsértõnek vélt eseményrõl. A tájékoztatás késedelmére vonatkozó jogorvoslati kérelmét december 17-én terjesztette elõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az "eljárást a törvény szabályait sértõ esemény tudomásra jutásától számított tizenöt napon belül lehet kérelmezni." A határidõ elmulasztása jogvesztéssel jár.<br>
A Döntõbizottság megállapította, hogy kérelmezõ a kérelmét a 15 napos jogvesztõ határidõn túl, a 17. napon terjesztette elõ, így a kérelem elkésett.<br>
Kérelmezõ a jogorvoslati eljárásban 2002. január 11-én tartott tárgyaláson a negyedik bírálati részszempont tartalmát sérelmezte.<br>
A jogorvoslati kérelem e tekintetben is elkésett.<br>
Kérelmezõ a kifogásolt részszempont tartalmát az ajánlati felhívásnak a Közbeszerzési Értesítõben való megjelenését követõen, október 24-e után ismerte meg. A részszempont tartalmára nézve további ismereteket szerzett az ajánlati dokumentáció 5.2.4.4. pontjából is, a november 23-án kelt levelében – többek között – ezen pont további részletezését kérte ajánlatkérõtõl.<br>
Kétségtelenül megállapítható, hogy kérelmezõ legkésõbb a november 23-án kelt levelére november 30-án kapott válaszlevélbõl már tudomást szerzett a kifogásolt részszempont – általa jogsértõnek tartott – tartalmáról.<br>
Kérelmezõ a 2001. november 30-i tudomásszerzéshez képest csak a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében elõírt 15 napos jogvesztõ határidõ eltelte után, 2002. január 11-én terjesztette elõ a jogsértés megállapítása iránti kérelmét, a kérelem tehát elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése így rendelkezik: "Ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja."<br>
A Döntõbizottság megállapította, hogy kérelmezõ jogorvoslati kérelme a két kérelmi elem vonatkozásában nem felel meg a 79. § (7) bekezdése szerinti, a kérelem elõterjesztésének határidejére vonatkozó feltételnek, ezért azt elutasította.<br>
A súlyszámokkal kapcsolatos kérelmet a Döntõbizottság nem vizsgálta, mert ezt kérelmezõ a tárgyaláson visszavonta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (4) bekezdése szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 14.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>