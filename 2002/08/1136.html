<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1136)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.798/11/2001.<br>
<br>
Tárgy: az Union Biztosító Rt. jogorvoslati kérelme a Magyar Köztársaság Belügyminisztériuma közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az UNION Biztosító Rt. (1082 Budapest, Baross u. 1., a továbbiakban: kérelmezõ) jogorvoslati kérelmét, amelyet a Magyar Köztársaság Belügyminisztériuma (1051 Budapest, József A. u. 2–4., a továbbiakban: ajánlatkérõ) "a Belügyminisztérium szerveinek hivatásos, szerzõdéses tiszthelyettesi állománya, továbbá az önkormányzati hivatásos tûzoltók, a tûzoltó szakiskola oktatói és hallgatói, az önkéntes tûzoltók, valamint a Rendõrtiszti Fõiskola I. évfolyamos hallgatói – összesen 60 ezer fõ – részére biztosítási szolgáltatások nyújtása a 2002–2006. évekre kötendõ csoportos élet- és balesetbiztosítási szerzõdés keretében" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, az ajánlatkérõ írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. október 17-én a Közbeszerzési Értesítõ 42. számában ajánlati felhívást tett közzé nyílt eljárás lefolytatására, amelynek tárgya "a Belügyminisztérium szerveinek hivatásos, szerzõdéses tiszthelyettesi állománya, továbbá az önkormányzati hivatásos tûzoltók, a tûzoltó szakiskola oktatói és hallgatói, az önkéntes tûzoltók, valamint a Rendõrtiszti Fõiskola I. évfolyamos hallgatói – összesen 60 ezer fõ – részére biztosítási szolgáltatások nyújtása a 2002–2006. évekre kötendõ csoportos élet- és balesetbiztosítási szerzõdés keretében" volt.<br>
Az ajánlati felhívás 11. a) pontjában ajánlatkérõ meghatározta az ajánlattevõk, illetve a közbeszerzés értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmassága igazolására kért adatokat és tényeket.<br>
A mûszaki alkalmasság igazolására csatolni kellett többek között a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja alapján az ajánlattevõ, illetve az alvállalkozó saját és a teljesítésbe bevonandó mûszaki egységei minõségbiztosítási rendszerének – bármely nemzeti rendszerben akkreditált – tanúsító általi tanúsítását.<br>
Az ajánlati felhívás 11. b) pontjában meghatározta az ajánlatkérõ az ajánlattevõnek a szerzõdés teljesítésére alkalmatlanná minõsítésének szempontjait a következõk szerint:<br>
– a pénzügyi intézménytõl származó nyilatkozat alapján az ajánlattevõ vagy a közbeszerzés értékének 10%-át meghaladó mértékben igénybe venni kívánt alvállalkozója fizetési kötelezettségének rendszeresen nem tesz eleget és 60 napot meghaladó sorban állás volt a számlájukon,<br>
– az ajánlattevõ és az alvállalkozó 1999. vagy 2000. évi együttes nettó árbevétele nem érte el jelen beszerzés összegét, azaz évi 140 M Ft-ot,<br>
– az ajánlattevõ és az alvállalkozó külön-külön nem rendelkezik legalább 2 db, az ajánlat tárgyát képezõ szolgáltatással kapcsolatos referencialevéllel, amelyben a szerzõdõ fél kedvezõen nyilatkozik az elvégzett szolgáltatás minõségérõl.<br>
Az ajánlatkérõ az összességében legelõnyösebb ajánlat szempontja alapján kívánta elbírálni az ajánlatokat, az ajánlati felhívásban meghatározta az értékelési részszempontokat, azok súlyszámát és az adható pontszámokat. Az ajánlati felhívás erre vonatkozó 13. pontjának helyesbítése a Közbeszerzési Értesítõ 43. számában jelent meg 2001. október 24-én.<br>
Az ajánlatkérõ dokumentációt is készített, amely tartalmazta az ajánlati felhívást, a szolgáltatással szembeni követelmények leírását, útmutatót az ajánlattevõk részére, ennek körében határozta meg az ajánlatkérõ az ajánlat összetételét is. Elõírta, hogy az ajánlatnak tartalmaznia kell a pénzügyi, gazdasági, mûszaki alkalmasság igazolására vonatkozó adatokat a 3. számú mellékletében megadott tartalommal, az ajánlati felhívás 11. a) pontja szerint. A 3. számú mellékletben a mûszaki alkalmasság igazolására vonatkozó adatok között ismét felsorolta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja alapján elõírt minõségbiztosítási tanúsítványt.<br>
Az ajánlatkérõ 2001. november 7-én konzultációt tartott.<br>
Az ajánlatok benyújtási határidejében, 2001. november 27-ig kérelmezõn kívül a következõ ajánlattevõk nyújtottak be ajánlatot: Generali Providencia Biztosító Rt., Winterthur Biztosító Rt., Európa Biztosító Rt., QBE Atlasz Biztosító Rt., Hungária Biztosító Rt., OTP Garancia Biztosító Rt.<br>
Az ajánlatkérõ elõször érvényesség szempontjából vizsgálta meg az ajánlatokat. Megállapította, hogy a Winterthur Biztosító Rt., az Európa Biztosító Rt., a QBE Atlasz Biztosító Rt. és kérelmezõ ajánlata hiányos, nem tartalmazza az ajánlati felhívásban és dokumentációban elõírt, az ajánlattevõ, illetve az alvállalkozó minõségbiztosítási rendszerének – bármely nemzeti rendszerben akkreditált – tanúsító általi tanúsítását.<br>
Az ajánlatkérõ úgy döntött, hogy nem biztosít hiánypótlási lehetõséget, így 2001. december 12-én arról értesítette a hiányos ajánlatot benyújtó ajánlattevõket, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlatukat érvénytelennek nyilvánította, mivel nem felelt meg az ajánlati felhívásban, illetõleg a dokumentációban meghatározott feltételeknek. Tájékoztatta õket, hogy az érvénytelenség miatt az ajánlatuk az eljárás további szakaszában nem vehet részt.<br>
Az ajánlatkérõ az eljárás eredményét 2001. december 20-ra halasztott idõpontban hirdette ki. A nyertes ajánlattevõ a Generali Providencia Biztosító Rt. lett.<br>
Az ajánlatkérõ 2001. december 28-án a nyertes ajánlattevõvel a szerzõdést megkötötte.<br>
Kérelmezõ 2001. december 18-án nyújtott be jogorvoslati kérelmet, amelyben kérte az ajánlata érvénytelenségére vonatkozó ajánlatkérõi döntés megsemmisítését, ajánlatának bevonását az eljárásba. Ideiglenes intézkedésként kérte a szerzõdés megkötésének megtiltását.<br>
Kérelme indokául elõadta, hogy ajánlatkérõ az ajánlati felhívásban meghatározta a pénzügyi, gazdasági, mûszaki alkalmasság igazolásának módját, az alkalmatlanná minõsítés szempontjait. Sem itt, sem az ajánlati felhívás 16. pontjában, sem a dokumentációban nem szerepel, hogy a minõségbiztosítási tanúsítvány hiánya az alkalmatlanság jogkövetkezményét vonja maga után. Az ajánlatkérõ csak utólagosan deklarálta, hogy ennek hiányában az ajánlat érvénytelen, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdését.<br>
Az ajánlatkérõ észrevételében kérte az alaptalan kérelem elutasítását. Elõadta, hogy nem követtek el jogsértést az eljárás során. Különbséget kell tenni az ajánlat érvénytelensége és az ajánlattevõ alkalmatlansága között. A minõségbiztosítási tanúsítvány hiánya az ajánlat érvénytelenségét vonta maga után, mivel annak az ajánlathoz csatolása az ajánlati felhívásban és a dokumentációban is elõírásra került. Ennek hiányában, azaz érvénytelen ajánlat esetében nem kerülhetett sor az alkalmasság vizsgálatára. Így nem utólagos alkalmatlansági kritérium a minõségbiztosítási tanúsítvány hiánya.<br>
A Döntõbizottság megállapította, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A Kbt 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy a kérelmezõ ajánlata nem tartalmazta a saját és a teljesítésbe bevonandó mûszaki egységei minõségbiztosítási rendszerének <br>
– bármely nemzeti rendszerben akkreditált – tanúsító általi tanúsítását.<br>
A fentiek alapján az ajánlati felhívás, illetve a dokumentáció elõírásainak nem felelt meg a kérelmezõ ajánlata, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlata érvénytelen, így nem jogsértõ ajánlatkérõnek a kérelmezõ ajánlatára vonatkozó döntése.<br>
Nem helytálló kérelmezõ álláspontja, miszerint az ajánlatkérõ utólagosan állapított meg alkalmatlansági kritériumot és ezért jogsértõ a döntése.<br>
Az ajánlattevõnek a szerzõdés teljesítésére alkalmatlanná minõsítésének szempontjait az ajánlatkérõ az ajánlati felhívás 11. b) pontjában írhatja elõ. Az ajánlatkérõ azonban az ajánlati felhívás 11. a) pontjában, a szerzõdés teljesítéséhez szükséges pénzügyi és gazdasági alkalmasság igazolására kért iratok körében írta elõ az ajánlattevõnek és az alvállalkozónak saját és a teljesítésbe bevonandó mûszaki egységei minõségbiztosítási rendszerének <br>
– bármely nemzeti rendszerben akkreditált – tanúsító általi tanúsítását. Ezzel összefüggésben az ajánlati felhívás 11. b) pontjában alkalmatlansági kritériumot nem határozott meg. A minõségbiztosítási tanúsítvány hiányára (nem csatolására) tekintettel, a Kbt. fenti kógens rendelkezése alapján jogszerûen állapította meg az ajánlatkérõ az ajánlat érvénytelenségét, míg a kérelmezõnek a szerzõdés teljesítésére való alkalmatlanságát – a 11. b) pontban való elõírás hiányában – nem állapíthatta volna és nem is állapította meg.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontjában meghatározott jogkövetkezményt alkalmazta, az eljárás során felmerült költségekrõl a Kbt. 88. § (1) bekezdés h) pontjára figyelemmel a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 16.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>