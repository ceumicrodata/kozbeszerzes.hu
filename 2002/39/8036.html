<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (8036)
</b></h2><FONT size=3><i><u></i></u><br>
Kf.VI.37.212/2001/4.<br>
<br>
A Magyar Köztársaság Legfelsõbb Bírósága a dr. Gömöry Veronika ügyvéd (1133 Budapest, Pannónia u. 59-61.) által képviselt Betonút Szolgáltató és Építõ Rt. (1133 Budapest, Pannónia u. 59-61.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perben - amelybe a felperes pernyertessége érdekében a Lászka Ügyvédi Iroda (ü.i.: dr. Lászka János ügyvéd, 1111 Budapest, Irinyi J. u. 23. II/3.) által képviselt Dorogi Hulladékégetõ Kft. beavatkozott - a Fõvárosi Bíróság 2000. november 21-én kelt 3.K.41.343/1999/18. számú ítélete ellen a felperesi beavatkozó által 21. és a felperes által 22. sorszám alatt benyújtott fellebbezés elbírálása folytán az alulírott napon megtartott tárgyaláson meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helyben hagyja.<br>
Kötelezi a Legfelsõbb Bíróság a felperest, hogy 15 nap alatt fizessen meg az alperesnek 10 000 (tízezer) forint másodfokú perköltséget, valamint az államnak - az illetékhivatal külön felhívására - 13 500 (tizenháromezer-ötszáz) forint fellebbezési eljárási illetéket.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A Budapesti Vegyimûvek Rt. - mint ajánlatkérõ - 1999. április 18-án részvételi felhívást tett közzé elõminõsítési eljárásra. A beszerzés tárgya az ajánlatkérõ garéi veszélyeshulladék-tároló telepén található tetraklórbenzol-gyártási desztillációs üstmaradék végleges ártalmatlanítása volt.<br>
A részvételi felhívásra tizennyolcan jelentkeztek. A felperes 12 jelentkezõnek küldött ajánlati felhívást, köztük a nyertes GP Konzorciumnak és a felperesnek.<br>
Az 1999. június 13-i ajánlattételi határidõig 8 ajánlat érkezett, köztük a nyertes ajánlattevõ és a felperes ajánlata.<br>
Az ajánlatkérõ pontozásos rendszer segítségével értékelte az ajánlatokat és az eljárás nyerteseként a GP Konzorciumot jelölte meg, míg 2. helyezettként a felperes II. számú ajánlatát nevezte meg.<br>
A felperes jogorvoslati kérelmet nyújtott be az alpereshez, amelyben arra hivatkozott, hogy az összességében legelõnyösebb ajánlatot II. számú ajánlatával õ tette.<br>
Elõadta, hogy a szennyezett anyagok egy részét a beavatkozó semmisítette volna meg, aki az ehhez szükséges hatósági engedéllyel rendelkezik.<br>
Kifogásolta, hogy a 2. és 4. szempont az elõminõsítési eljárás során már elbírálásra került. Ezért az ajánlatok között az árkülönbözet dönthet. Állította, hogy referenciái - álláspontja szerint - legalább olyan jók, mint a nyerteséi, gazdasági-pénzügyi szempontból pedig alkalmasabb.<br>
Kifejtette, hogy a nyertes ajánlat érvénytelen, mert nem tartalmazza az égetõmûvek befogadónyilatkozatát, amely ellentétes a Bázeli Egyezmény elõírásaival.<br>
Kifogásolta továbbá, hogy a nyertes ajánlattevõ nem rendelkezik az ajánlati felhívás 11. b) pontja szerinti engedélyekkel.<br>
Az alperes határozatában a felperes jogorvoslati kérelmét elutasította.<br>
Határozatában megállapította, hogy a nyertes ajánlata tartalmazta a szükséges befogadónyilatkozatot, illetve engedélyeket, ezért ajánlata érvényes.<br>
A Bázeli Egyezmény alkalmazása körében kifejtette, hogy a jogorvoslati kérelem e részének elbírálására nincs hatásköre, a belföldi ártalmatlanításhoz szükséges feltételek meglétének vagy hiányának megállapítására az exportáló állam jogosult.<br>
Az egyes bírálati szempontok tekintetében megállapította, hogy a csapadék gyûjtése, kezelése az ajánlattevõ feladata, de a nyertes ajánlattevõ ajánlata ezen túlmenõen is minden környezeti tényezõre részletes technológiát dolgozott ki; szigetelt átmeneti depóniát létesít, a hulladék felmelegítése, megolvasztása zárt körülmények közt történik, az elszennyezõdött területeken a hulladék továbbterjedését megakadályozza. A földdel fedett hordók felszedését fóliasátor alatt végzi, többfokozatú mobil víztisztító konténert alkalmaz.<br>
Hangsúlyozta, hogy a felperes ajánlott technológiája a mobil víztisztító konténer kivételével lényegében a nyertesével megegyezik. A nyertes által felajánlott 400 db mintavétel azonban lehetõvé teszi a legszennyezettebb földterületek beazonosítását, ilyen mintavételt pedig a felperes nem ajánlott fel.<br>
Rámutatott arra, hogy a felperes ajánlatában alvállalkozóként a felperesi beavatkozó nem szerepel. Az ártalmatlanításban való közremûködése azonban nem jelentene elõnyt, hiszen a felperes is német céggel semmisíttette volna meg a szennyezett anyag döntõ részét.<br>
Az alperes úgy ítélte meg, hogy az 1. elbírálási szempontból - "az ajánlat szakmai tartalma, megvalósíthatósága, kidolgozottsága" - a nyertes ajánlata részletesebb, átgondoltabb, elõnyösebb.<br>
Az alperes a 2. bírálati szempontot illetõen a felperes és a nyertes ajánlattevõ között nem látott különbséget. Hangsúlyozta, hogy a felperes gazdasági-pénzügyi háttere nagyobb, de a nyertesé is kétségkívül alkalmasságot mutat a szerzõdés teljesítéséhez.<br>
A 3. bírálati szempontból - "az ajánlat szerinti megoldások költséghatékonysága" - a felperes ajánlatát ítélte jobbnak, míg a 4. szempontból - "az ajánlattevõ pénzügyi megbízhatósága, a benyújtott dokumentumok alapján" - a két ajánlat egyaránt megfelelõ.<br>
Az elbírálási szempontok kiírását sérelmezõ jogorvoslati álláspont vonatkozásában az alperes kifejtette, hogy a kérelem e részében elkésett.<br>
A felperes keresetében az alperes határozatának megváltoztatását és a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontja és 59. § (1) bekezdése sérelmének megállapítását, valamint bírság kiszabását kérte. Arra hivatkozott, hogy a felperes a Bázeli Egyezmény elõírásaira figyelemmel érvénytelen ajánlatot tett, illetve elõadta, hogy a felperesi ajánlat a nyertes ajánlatnál összességében kedvezõbb.<br>
Kifejtette, hogy az 1. és 4. elbírálási szempont tekintetében is a felperes ajánlatát kellett volna kedvezõbbnek értékelni.<br>
Az elsõfokú bíróság ítéletével a felperes keresetét elutasította.<br>
Az ítélet indokolása szerint a nyertes pályázat nem érvénytelen, mert a külföldön történõ ártalmatlanítást végzõ szervezet engedélyét becsatolta, a Bázeli Egyezmény további rendelkezéseinek érvényesülését az alperes - hatáskör hiányában - nem vizsgálhatta.<br>
Az 1. elbírálási szempont tekintetében megállapította, hogy elsõdlegesen a vízkezelés szempontjainak értékelése volt vitatott, az ajánlatok a felhívásban és a mûszaki dokumentációban foglaltaknak eleget tesznek, csak szubjektív megfontolások alapján dönthetõ el, hogy a feladatra melyik pályázó alkalmasabb.<br>
Az ajánlatkérõ e döntését megfelelõen indokolta, így azzal, hogy a nyertes ajánlattevõ ajánlatát értékelte kedvezõbbnek, jogszabálysértést nem kõvetett el.<br>
Kiemelte, hogy a 2. és 3. elbírálási szempont megítélését a felperes nem vitatta.<br>
Az elsõfokú bíróság nem osztotta a 4. értékelési szempont vonatkozásában elfoglalt alperesi álláspontot. Úgy ítélte meg, hogy a felperes és a nyertes ajánlattevõ gazdasági mutatói számszakilag összemérhetõk, a felperes ilyen értelemben nagyobb gazdasági erõt mutatott fel, tehát ajánlata e szempontból kedvezõbb.<br>
Az elsõfokú bíróság kifejtette, hogy az ajánlati felhívásban az egyes elbírálási szempontok fontossági sorrendje meghatározott, ezért az elsõ helyen meghatározott szempont lényegesen nagyobb súllyal esik latba az elbírálás során, mint az utolsó szempont, ezért az alperes nem sértett jogszabályt, amikor az elbírálási szempontok fontossági sorrendjére is figyelemmel azt állapította meg, hogy az ajánlatkérõ jogszerû döntést hozott.<br>
Az elsõfokú bíróság ítélete ellen a felperesi beavatkozó és a felperes nyújtott be fellebbezést.<br>
A felperesi beavatkozó fellebbezésében az elsõ fokú ítélet megváltoztatását, a jogsértés megállapítását és bírság kiszabását kérte. Álláspontja szerint a nyertes ajánlattevõ nem rendelkezett a veszélyes hulladék külföldre szállításához szükséges környezet- és természetvédelmi fõfelügyelõségi engedéllyel, ezért pályázata érvénytelen. Rámutatott arra, hogy a külföldre szállítási engedély jogszerû kiadásának feltételei sem állnak fenn, mert Magyarországon létezik megfelelõ ártalmatlanító létesítmény. A veszélyes hulladék kiszállítása tehát a Bázeli Egyezmény rendelkezéseibe ütközik.<br>
Hangsúlyozta, hogy a verseny tisztaságát és az esélyegyenlõséget sérti az érvénytelen ajánlat kizárásának elmulasztása.<br>
A felperes fellebbezésében az elsõfokú bíróság ítéletének megváltoztatását és a keresetnek helyt adó döntés meghozatalát kérte, annak megállapításával, hogy az összességében legelõnyösebb pályázatot a felperes nyújtotta be.<br>
Az 1. elbírálási szempont vonatkozásában hangsúlyozta, hogy a vízelvezetés kérdése a teljes pályázatnak csak kis jelentõségû része, amely önmagában nem adhat alapot arra, hogy valamelyik pályázatot elõnyösebbnek minõsítsék.<br>
Álláspontja szerint e szempontból a két pályázat azonos értékû, az elsõfokú bíróság tévesen értékelte a szakértõi véleményt.<br>
A 2. elbírálási szempont vonatkozásában a felperes sem vitatta a két ajánlat azonosságát.<br>
A 3. és a 4. elbírálási szempontot illetõen a felperes úgy ítélte meg, hogy ajánlata jelentõsen elõnyösebb volt a nyertesénél.<br>
Összességében tehát az 1. szempont objektív azonossága, a 2. szempont tekintetében mutatkozó egyenértékûség, illetve a 3. és 4. szempontból jelentõsen kedvezõbb felperesi ajánlat alapján - álláspontja szerint - a felperesi ajánlatot kellett volna nyertes ajánlatnak minõsíteni.<br>
Az alperes ellenkérelmében az elsõ fokú ítélet helyben hagyását kérte, illetõleg indítványozta a beavatkozó perbõl való kizárását.<br>
Elõadta, hogy a fellebbezéssel érintett 1. elbírálási szempont körében az elsõfokú bíróság ítélete megalapozott, míg a 4. szempontból mindkét pályázó egyformán megbízhatónak tekinthetõ.<br>
Hivatkozott továbbá arra, hogy a felperesi beavatkozó az ajánlatban név szerint nem megjelölt alvállalkozó, ezért tévesen került sor beavatkozásának engedélyezésére.<br>
A felperes és a felperesi beavatkozó fellebbezése nem alapos.<br>
A veszélyes hulladékok országhatárokat átlépõ szállításának ellenõrzésérõl és ártalmatlanításáról szóló - Bázelben 1989. március 22. napján aláírt - egyezmény kihirdetésérõl rendelkezõ 101/1996. (VII. 12.) Korm. rendelet (a továbbiakban: Bázeli Egyezmény) 4. cikke 9. pontja értelmében az általános kötelezettségek keretében a részes államok megfelelõ intézkedéseket tesznek annak érdekében, hogy a veszélyes és az egyéb hulladékoknak az országhatárokat átlépõ szállítását csak akkor lehessen engedélyezni, ha az exportáló állam nem rendelkezik olyan mûszaki felkészültséggel és szükséges létesítményekkel, kapacitással, illetve az ártalmatlanításhoz szükséges hellyel, hogy az adott hulladékok ártalmatlanítását a környezet védelme szempontjából megfelelõen lehessen elvégezni.<br>
A hivatkozott rendelkezésbõl kitûnik, hogy az országhatárt átlépõ szállítás engedélyezése állami feladat, az engedélyezés feltételeinek vizsgálata nem a közbeszerzési eljárás jogszerûségét vizsgáló alperes hatáskörébe tartozik.<br>
Ugyanakkor az elsõfokú bíróság helytállóan mutatott rá arra is, hogy a részvételi felhívás 12. c) pontja a külföldön történõ ártalmatlanítás esetére a feladatot elvállaló szervezet megfelelõ engedélyének becsatolását kívánta meg, amellyel a nyertes ajánlattevõ rendelkezett.<br>
A felperesi beavatkozó fellebbezésében elõadottakkal szemben tehát a nyertes ajánlattevõ ajánlata e szempontból nem tekinthetõ érvénytelennek.<br>
Az elsõfokú bíróság helyes jogi álláspontot foglalt el, amikor úgy ítélte meg, hogy az 1. elbírálási szempont alapján a nyertes ajánlattevõ elõnyösebb ajánlatot tett.<br>
A nyertes pályázat elõnyben részesítését objektív szempontok is indokolták. A nyertes ajánlata - a felperesével összevetve - magasabb színvonalú, kidolgozottabb, az általa felajánlott 400 mintavétel lehetõvé teszi, hogy a szennyezett föld elszállítására rendelkezésre álló mennyiségen belül a legszennyezettebb föld kerüljön elszállításra. Magasabb szintû mûszaki megoldást tesz lehetõvé a nyertes által felajánlott, többfokozatú mobil víztisztító konténer is.<br>
Az elsõfokú bíróság által beszerzett szakvélemény összehasonlító értékelése is arra utal, hogy a nyertes ajánlattevõ pályázata tekinthetõ elõnyösebbnek.<br>
Az elsõfokú bíróság helytállóan mutatott rá arra, hogy az ajánlatkérõ által meghatározott fontossági sorrendre figyelemmel - az ajánlatok összevetése során - az 1. elbírálási szempont döntõ jelentõségû.<br>
Minthogy a felperes sem vitatta a 2. elbírálási szempontból az ajánlatok egyenértékûségét, a csupán 3. helyre sorolt ajánlati árban mutatkozó különbség nem indokolhatja annak megállapítását, hogy a felperes ajánlata a legelõnyösebb.<br>
A Legfelsõbb Bíróság nem osztja az elsõfokú bíróság álláspontját a 4. elbírálási szemponttal összefüggésben kifejtettekben. A részvételi felhívás 4. pontja alapján az ajánlatkérõ ugyanis az ajánlattevõ pénzügyi megbízhatóságát, nem pedig az ajánlattevõk egymáshoz viszonyított megbízhatósági fokát vizsgálta. Ezért az a körülmény, hogy a felperes nagyobb gazdasági elõnyt mutatott fel, nem eredményezi feltétlenül e szempontból a felperesi ajánlat elõnyben részesítését, figyelemmel arra is, hogy pénzügyi megbízhatóságát a nyertes ajánlattevõ is megfelelõen igazolta.<br>
A Legfelsõbb Bíróság rámutat arra, hogy az elsõfokú bíróság eljárási szabályt vétett, amikor a perben kirendelt szakértõ költségének jogerõs megállapítását megelõzõen ítéletet hozott és a perköltség viselése tárgyában döntött.<br>
A Legfelsõbb Bíróság azonban a Pp. 252. § (2) bekezdésére figyelemmel nem látta szükségesnek az elsõfokú bíróság újabb határozat hozatalára utasítását, mert a szakértõi költség megállapításáról rendelkezõ végzést idõközben a Legfelsõbb Bíróság másodfokú határozatával helyben hagyta, ezért nem szükséges e körben sem a tárgyalás megismétlése.<br>
Mindezek alapján a Legfelsõbb Bíróság az elsõfokú bíróság érdemben helytálló ítéletét a Pp. 253. § (2) bekezdése értelmében helyben hagyta.<br>
A Legfelsõbb Bíróság a Pp. 239. §-a folytán alkalmazandó Pp. 78. § (1) bekezdése alapján kötelezte az eredménytelen fellebbezést benyújtó felperest az alperes másodfokú perköltségének, valamint az illetékekrõl szóló 1990. évi XCIII. törvény 39. § (3) bekezdés c) pontja és 46. § (1) bekezdésére figyelemmel a le nem rótt 13 500 Ft fellebbezési eljárási illeték megfizetésére.<br>
<br>
Budapest, 2002. május 30.<br>
<br>
Dr. Buzinkay Zoltán s. k.,	Dr. Darák Péter s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>