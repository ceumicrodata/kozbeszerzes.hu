<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8065)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.382/6/2002.<br>
<br>
Tárgy: a MAG ICS Holding Kft. jogorvoslati kérelme a Nemzeti Sportszövetség közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MAG ICS Holding Kft. (2132 Göd, Ady E. u. 5. sz., képviseli: dr. Mészáros Erika ügyvéd, 2100 Gödöllõ, Dózsa György u. 20., a továbbiakban: kérelmezõ) kérelmét, melyet a Nemzeti Sportszövetség (1142 Budapest, Dorozsmai u. 56., képviseli: Elbert Gábor fõtitkár, a továbbiakban: ajánlatkérõ) "ajánlattevõnek 300 000 sportolói versenyengedélyt és 84 darab termotranszfer nyomtatót kell az elõírt határidõben az ajánlatkérõ számára szállítania. A beszerzés részét képezi a gépek telepítése, a kezelõszemélyzet (84 fõ) betanítása, a karbantartás begyakoroltatása, a kellékanyagok és pótlásuk, továbbá a szerviz biztosítása. A versenyengedélyekkel és a termotranszfer nyomtatókkal szemben követelmény a magas szintû üzembiztonság, illetve az egyszerû kezelhetõség és karbantartás" tárgyú közbeszerzési eljárása ellen nyújtott be, a Döntõbizottság elutasítja.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ ajánlati felhívása nyílt eljárás megindítására a fenti tárgyban 2002. május 8-án a Közbeszerzési Értesítõ 19. számban jelent meg 3604/2002. szám alatt.<br>
Az ajánlati felhívás 3. c) pontja alapján részajánlat tehetõ a 3. d) pontban elõírt szempontok alapján.<br>
Az ajánlati felhívás 4. pontja szerint: a teljesítés határideje vagy a szerzõdés idõtartama: ajánlattevõnek vállalnia kell a szállított rendszer 2002. július 15-i üzembe helyezését.<br>
Az ajánlattevõ az ajánlati felhívás 11. a) pontban meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, a b) pontban a szerzõdés teljesítésére alkalmatlanná minõsítés szempontjait.<br>
Az ajánlati felhívás 13. a) alapján az elbírálás szempontja a legalacsonyabb összegû ellenszolgáltatás.<br>
Az ajánlati felhívás 14. pontja szerint az ajánlatkérõ többváltozatú ajánlat tételét is elfogadja eltérõ mûszaki, informatikai megoldások alkalmazása esetén. Egy ajánlattevõ legfeljebb két változatban tehet ajánlatot.<br>
Az ajánlati felhívás 15. b) pontja szerint a szerzõdéskötés idõpontja: ajánlatkérõ a szerzõdést a nyertes ajánlattevõvel az eredményhirdetést követõ 9. napon 10.00 órakor köti meg.<br>
Az ajánlati felhívás 16. pont "Egyéb információk" 2. bekezdés 2. francia bekezdésében foglaltak szerint az ajánlatkérõ a 11. pontban felsorolt iratokon kívül az ajánlathoz kéri csatolni az alábbiakat:<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdéseiben elõírt nyilatkozatok és hatósági igazolások mind az ajánlattevõre, mind a közbeszerzés értékének 10%-át meghaladó mértékben igénybe venni kívánt alvállalkozó(k)ra vonatkozóan a cégbíróság által kiállított, az ajánlattételi határidõt megelõzõ, 30 napnál nem régebbi keltezésû cégkivonat eredeti és hitelesített másolati példánya, az aktuális változások bejegyzésének alapjául szolgáló okiratok másolata, valamint a cégjegyzésre jogosult személyek aláírási címpéldányának másolata.<br>
Az ajánlatkérõ az ajánlatok elkészítéséhez dokumentációt is biztosított, melyben megadta a mûszaki specifikációt, az árajánlatra vonatkozó formai elõírást, teljesítési helyeket és szerzõdéstervezetet, melynek átadás-átvétellel kapcsolatos pontjában rögzítésre került, hogy a vállalkozó az átadásra legkésõbb 2002. július 15-én 10 óráig köteles. A dokumentációt 13 cég vásárolta meg, az általuk feltett kérdéseket ajánlatkérõ megválaszolta, így 2002. június 3-i levél 2. oldalán feltett elsõ kérdést is: "Hogyan tartható az üzembeállításra kiírt július 1-jei dátum?"<br>
Az ajánlatkérõ a következõ választ adta meg: "A kiíró, tekintettel az induló bajnoki szezonokra az ütemezést a következõképpen igényli: a 20 db megyei szervezeteknek azonnal és kb. még tíz-tizenöt tagszervezetnek azonnal, a többi januárig folyamatosan."<br>
A 2002. június 19-i ajánlattételi határidõre hét ajánlatot nyújtottak be, a Delta Elektronik Kft., a Bull Magyarország Kft., a MAG ICS Holding Kft., a Szenzor Kft., a Datascan Kft., az Állami Nyomda Rt. és a Pénzjegynyomda Rt. tett ajánlatot.<br>
A döntéshozó 2002. június 24-én megállapította a Bull Magyarország Kft. és a Delta Elektronik Kft. ajánlatának érvénytelenségét, valamint a MAG ICS Holding Kft. és a Datascan Kft. ajánlatának kizárását, valamint a kérelmezõ ajánlatának érvénytelenségét. A kizárás indoka a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján az volt, hogy a kérelmezõ a Vámhatóság igazolását valamint a Munkaügyi Központ igazolását hitelesítés nélküli fénymásolatban csatolta. Az ajánlat érvénytelenné nyilvánításának indoka a Kbt. 52. § (2) bekezdés d) pontja alapján az volt, hogy a kérelmezõ csak 20 db nyomtató, illetve lapolvasó vonatkozásában vállalta az azonnali szállítást, további mennyiségekre csak a szerzõdéskötést követõen 3-4 héten belül vállalt szállítási határidõt, mely ellentétes az ajánlati felhívásban foglalt 2002. július 15-i határidõvel.<br>
A bírálóbizottság az ajánlatok tartalmát elbírálva javaslatot tett a nyertesre és a 2002. június 26-i eredményhirdetésen az Állami Nyomda Rt. ajánlatát hirdették ki nyertesnek.<br>
Kérelmezõ a kizárásáról és az érvénytelenség megállapításáról értesítõ jegyzõkönyv alapján 2002. július 2-án nyújtott be jogorvoslati kérelmet e döntés ellen, melyben sérelmezte az eljárásból való kizárását, valamint ajánlatának érvénytelenné nyilvánítását. Kérte a jogsértés megállapítását, az eljárást lezáró döntés megsemmisítését, valamint ideiglenes intézkedésként a szerzõdéskötés megtiltását, az ajánlattevõ felszólítását, hogy a közbeszerzési eljárásba a kérelmezõt vonja be.<br>
Kérelme indokaként elõadta, hogy álláspontja szerint az illetékes vámhatóság és munkaügyi központ igazolását nem kell hitelesített másolatban csatolni a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerint.<br>
Sérelmezte az ajánlatkérõ döntését ajánlatának a teljesítési határidõvel kapcsolatos érvénytelenítése miatt is. Elõadta, hogy a dokumentációt megvásároló cég kérdéseire adott válaszában az ajánlatkérõ megtévesztõ választ adott a teljesítési határidõvel kapcsolatosan.<br>
Az ajánlatkérõ észrevételében kérte a kérelem elutasítását alaptalanság okából, valamint a kérelmezõ költségekben történõ marasztalását.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése csak úgy értelmezhetõ, hogy a kiállító hatóság által hitelesített másolat fogadható el, az egyszerû fénymásolat nem.<br>
Az ajánlatkérõ fenntartotta álláspontját a kérelmezõ ajánlatának érvénytelenítése vonatkozásában is, mivel a dokumentációt megvásárló cégek kérdéseire adott 2002. június 3-i válaszában mindösszesen 30-35 tagszervezetet jelölt meg, amelyeknek azonnal kell szállítani, a kérelmezõ viszont csak 20 tagszervezetnek történõ azonnali szállítást vállalt.<br>
A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.<br>
A Döntõbizottság az eljárás iratai, a felek írásbeli nyilatkozatai alapján megállapította, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy a kérelmezõ nem az ajánlati felhívás 4. pontjában foglalt teljesítési határidõt jelölte meg ajánlata 1. és 65. oldalán (szállítási ütemezés), tehát az ajánlatkérõ jogszerûen állapította meg ajánlata érvénytelenségét a Kbt. fenti rendelkezései alapján.<br>
A Döntõbizottság álláspontja szerint a dokumentációnak a szerzõdéstervezet átadás-átvétellel kapcsolatos és a 2002. július 15-i dátumot tartalmazó rendelkezését is figyelembe véve, az ajánlati felhívás és a dokumentáció alapján a teljesítési határidõt az ajánlatkérõ egyértelmûen határozta meg. Az ajánlatkérõ által 2002. június 3-án adott válasz a teljesítési határidõre vonatkozóan szintén egyértelmû volt, az abban szereplõ mindösszesen 30-35 tagszervezetre vonatkozó ütemezésre vonatkozóan. Mivel a kérelmezõ csak 20 tagszervezetre vonatkozóan vállalta az azonnali teljesítési határidõt a minimálisan szükséges 30 tagszervezet helyett, ezért ajánlata érvénytelenségének megállapítása mellett az eljárás további szakaszában már nem vehetett részt.<br>
A Döntõbizottság megállapítja, hogy a kérelmezõ kizárása a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése alapján téves volt, mivel a Kbt. e szabálya nem írja elõ a hiteles másolat becsatolásának szükségességét az ajánlattevõk számára a Kbt. 46. § (4)-(6) bekezdéseiben foglalt nyilatkozatok és hatósági igazolások körében a Kbt. 44. § (8) bekezdésben az ajánlatkérõ részére lehetõvé tett ellenõrzési jogra figyelemmel. Továbbá az ajánlati felhívás 16. pontja 2. bekezdés 2. francia bekezdésében sem volt elõírás a hiteles másolatra vonatkozóan e körben.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdéseiben foglalt nyilatkozatok és hatósági igazolások formai megfelelõségének vizsgálata egyébként is az érvényesség körébe esik.<br>
Az 1999. évi LX. tv. miniszteri indokolása a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a vonatkozásában tartalmazza azt, hogy a tv. kifejezetten lehetõvé teszi, hogy az igazolásokat az ajánlattevõk másolatként csatolják.<br>
A Döntõbizottság ugyanakkor megállapítja azt, hogy az érvénytelenség megállapítása már egy az ajánlatban, illetve a dokumentációban szereplõ feltétel vonatkozásában az egész ajánlat érvénytelenségével jár, ezért a kérelmezõ kizárása az érvénytelenség jogkövetkezményeinek a fenti okból történõ megállapítását nem teszi jogszerûtlenné.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 16.<br>
<br>
Dr. Csanádi Péter s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>