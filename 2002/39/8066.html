<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8066)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.358/5/2002.<br>
<br>
Tárgy: a BAU SYSTEM Kft. jogorvoslati kérelme a Monor Uszoda Építõ, Kivitelezõ és Szolgáltató Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot.<br>
<br>
A Döntõbizottság a BAU SYSTEM Építõipari és Kereskedelmi Kft. (6000 Kecskemét Munkácsy u. 19., a továbbiakban: kérelmezõ) jogorvoslati kérelmét, amelyet a Monor Uszoda Építõ, Kivitelezõ és Szolgáltató Kht. (2200 Monor, Kossuth L. u. 78-80., továbbiakban: ajánlatkérõ) "Monor, városi Uszoda megépítése" tárgyú közbeszerzési eljárása ellen nyújtott be elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. február 13-i számában részvételi felhívás közzétételével a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett.<br>
Ajánlatkérõ a részvételi felhívás 10. c) pontjában meghatározta, hogy az ajánlatok elbírálásának szempontja az összességében legelõnyösebb ajánlat, míg a 10. d) pont szerint a 34. § (3) bekezdésben foglaltak az ajánlati felhívásban kerülnek meghatározásra.<br>
A részvételi jelentkezési határidõre 10 db jelentkezés érkezett, melybõl ajánlatkérõ 8-at (a kérelmezõt, a KÖZÉPÜLETÉPÍTÕ Rt.-t, a KÉSZ Kft.-t, a SÁMA Kft.-t, az ALTERRA-BAU Kft.-t, a KALOTHERM Rt.-t, a DEBMUT Rt.-t és az ADEPTUS Rt.-t) alkalmasnak minõsített és ajánlattételre felkért, részükre az ajánlati felhívást 2002. március 28-án megküldte.<br>
Ajánlatkérõ az ajánlati felhívás mellé részletes pályázati feltételeket csatolt.<br>
Ajánlatkérõ ajánlati dokumentációt is készített.<br>
Ajánlatkérõ 2002. április 19-én helyszíni konzultációt tartott, melyen a felmerült mûszaki jellegû kérdéseket megválaszolta.<br>
Ajánlatkérõ az ajánlattevõk által - a mûszaki tartalom tekintetében - írásban feltett kérdéseket is megválaszolta. Ajánlatkérõ a helyszíni konzultáció során és az írásban feltett kérdésekre adott válaszokkal a költségvetést és a terveket is pontosította.<br>
Ajánlatkérõ elõírása a pontosításokkal kapcsolatban a következõ: "a dokumentáció részeként kezelendõ".<br>
2002. május 3-án ajánlatkérõ tájékoztatta ajánlattevõket, hogy a feltett kérdések megválaszolásának elhúzódása miatt az ajánlattételi határidõt 2002. május 9-érõl 2002. május 21-ére elhalasztja.<br>
2002. május 21-ig mind a 8 felkért ajánlattevõ benyújtotta ajánlatát.<br>
Ajánlatkérõ az ALTERRA-BAU Kft.-tõl és a DEBMUT Rt.-tõl hiánypótlást kért, az ALTERRA-BAU Kft.-tõl és a SAMA Kft.-tõl a kirívóan alacsony árra kért magyarázatot, a SÁMA Kft.-tõl ALTERRA-BAU Kft.-tõl a KÖZÉPÜLETÉPÍTÕ Rt.-tõl és a KALOTHERM Rt.-tõl a nem egyértelmû kijelentések tisztázására tett fel kérdéseket.<br>
A hiánypótlások és pontosítások után ajánlatkérõ 2002. június 5-én tartotta meg az eredményhirdetést. Ajánlatkérõ kihirdette, hogy valamennyi ajánlatot érvényesnek minõsített, és a SÁMA Kft. ajánlata a közbeszerzési eljárás nyertese.<br>
Kérelmezõ 2002. június 14-én nyújtott be jogorvoslati kérelmet, melyet június 24-én kiegészített. Kérelmében elõadta, hogy valószínûsíthetõ, hogy a helyszíni konzultáción elhangzottakat nem minden ajánlattevõ építette be az ajánlatába, ezért a mûszaki tartalom nem volt azonos, tekintettel arra, hogy a vállalási árak között igen nagy az eltérés, a költségvetés kiegészítése a saját ajánlatában a vállalási ár kb. 10%-a, valamint hogy a nyertes kirívóan alacsony árára ajánlatkérõ magyarázatot kért.<br>
Ennek alapján kérte a Döntõbizottságtól az ajánlatkérõ eljárást lezáró döntésének megsemmisítését, a jogsértés megállapítását, az ajánlatkérõ kötelezését a költségek viselésére és ideiglenes  intézkedésként a szerzõdéskötés megtiltását.<br>
Ajánlatkérõ a jogorvoslati kérelemre tett észrevételében elõadta, hogy valamennyi benyújtott ajánlat teljes mûszaki tartalmú volt, mindegyik megfelelt a felhívásban és a dokumentációban - ideértve a kérdésekre adott válaszok pontosításait is - meghatározottaknak. Ennek alapján kérte a megalapozatlan jogorvoslati kérelem elutasítását.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság a beérkezett ajánlatok érvényességét azok mûszaki tartalma alapján vizsgálta meg. Ennek során a Döntõbizottság észlelte, hogy az egyes ajánlatokban a helyszíni konzultáció és a feltett kérdésekre adott válaszok alapján szükségessé vált munkarészeket eltérõen kezelték, egyes ajánlatokban külön tételként tüntették fel, míg más ajánlatok az egyes munkafolyamatok részeként tagolták be azokat. A nyertes ajánlata ez utóbbi módon tartalmazta a konzultáción még meghatározott mûszaki feladatokat, ajánlata e tekintetben teljes volt, az ajánlatkérõ kérdésére (kirívóan alacsony ár) is megnyugtató választ adott.<br>
A Döntõbizottság álláspontja szerint ha a pontosítások alapján szükséges munkarészeket valamely ajánlat akár külön tételként, akár az egyes munkarészekhez kapcsolva tartalmazza, úgy az az ajánlat e szempontból megfelel a felhívásnak és a pontosított dokumentációnak és e szempontból érvényesnek minõsül.<br>
Ennek alapján a Döntõbizottság álláspontja szerint az ajánlatok mûszaki tartalma és költségvetése teljes körû, így a jogorvoslati kérelem megalapozatlan.<br>
Ennek alapján a Döntõbizottság a rendelkezõ részben foglaltak szerint határozott, vagyis a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint elutasította, és a jogorvoslati eljárásban felmerült költségek viselésérõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 3.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>