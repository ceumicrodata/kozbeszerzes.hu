<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (8034)
</b></h2><FONT size=3><i><u></i></u><br>
25.K.31.767/2002/1-I.<br>
<br>
A Fõvárosi Bíróság az OPEN Szoftverház Kft. (1047 Budapest, Baross u. 99.) felperesnek - a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottsága (1024 Budapest, Margit krt. 85.) alperes ellen - közbeszerzési ügyben hozott (hiv.sz.: D.264/6/2002.) közigazgatási határozat bírósági felülvizsgálata iránti perében a bíróság meghozta a következõ<br>
<br>
VÉGZÉS-t:<br>
<br>
A bíróság a keresetlevelet idézés kibocsátása nélkül elutasítja.<br>
A végzés ellen a kézbesítéstõl számított 15 napon belül fellebbezésnek van helye, amelyet ennél a bíróságnál lehet 3 példányban a Legfelsõbb Bírósághoz benyújtani.<br>
<br>
INDOKOLÁS<br>
<br>
A felperes keresetében kérte az alperes 2002. május 27-én kelt D.264/8/2002. számú határozatával kijavított 2002. május 22-én kelt D.264/6/2002. számú határozat bírósági felülvizsgálatát. Álláspontja szerint a Közlekedési Fõfelügyelet által a közlekedési hatóságnál leteendõ elméleti vizsgák számítógéppel történõ lebonyolítására programcsomag elkészítése, telepítése és a mûködtetés támogatása tárgyában lefolytatott közbeszerzési eljárás törvénysértõ volt, ezért kérte a perben támadott alperesi határozatok hatályon kívül helyezését.<br>
Az alperes nyilatkozatában egyrészt arra hivatkozott, hogy határozatai jogszerûek, másrészt kérte a keresetlevél idézés kibocsátása nélküli elutasítását, tekintettel arra, hogy a határozatok nem minõsülnek az ügy érdemében hozott határozatoknak.<br>
A bíróság megállapította, hogy az alperes a perben támadott határozatában a felperes által kezdeményezett jogorvoslati eljárást - miután felperes a kérelmét visszavonta - megszüntette.<br>
Az alperes tehát ténylegesen nem döntött arról, hogy jogszabálysértõ volt-e a támadott közbeszerzési eljárás a felperes által meghatározott körben.<br>
Az államigazgatási eljárás általános szabályairól szóló, többször módosított 1957. évi IV. tv. (Áe.) 72. § (1) bekezdése szerint az államigazgatási ügy érdemében hozott határozat felülvizsgálatát lehet kérni a bíróságtól, jogszabálysértésre hivatkozással. Ez azt jelenti, hogy a közigazgatási határozat akkor támadható meg a bíróság elõtt, ha a határozatot az ügy érdemében hozták, azt is csak akkor, ha a keresetet indító fél szerint a határozat jogszabálysértõ.<br>
A bíróság a keresetlevél és a csatolt közigazgatási iratok alapján megállapította, hogy e két feltétel egyike sem áll fenn.<br>
Amint arra a Legfelsõbb Bíróság 3/1998. Közigazgatási jogegységi határozatában is rámutatott, érdemi határozatnak az a konkrét (egyedi) államigazgatási aktus tekinthetõ, amellyel az arra jogosult államigazgatási szerv az ügy tárgyát képezõ jogviszonyt elbírálja.<br>
Az érdemi határozat az elõidézett jogi hatást tekintve lehet jogot keletkeztetõ, megváltoztató vagy megszüntetõ, illetve jogkövetkezményt alkalmazó aktus, vagyis olyan határozat, amely az eljárás céljára végleges (tényleges) választ ad, tehát az ügy tárgyát képezõ jogviszonyt elbírálja.<br>
A perben támadott közigazgatási határozat azonban a kifejtettek szerint nem minõsül érdemi határozatnak, hiszen a jogorvoslati eljárás céljára végleges (tényleges) választ nem adott, nem foglalt állást abban a kérdésben, hogy a támadott közbeszerzési eljárás a felperes állításához képest jogszabálysértõ vagy nem. Ennek során nincs jelentõsége annak, hogy a felperes a jogorvoslati eljárást kezdeményezõ kérelmét milyen okból vonta vissza, hanem csak az vizsgálható, hogy van-e érdemi döntés vagy sem.<br>
A felperes egyébként nem hivatkozott arra, hogy az alperesi határozat jogszabálysértõ. Ez pedig a határozat bírósági felülvizsgálatának éppúgy elengedhetetlen feltétele, mint az érdemi határozat megléte.<br>
A polgári perrendtartásról szóló, többször módosított 1952. évi III. tv. (Pp.) 130. § (1) bekezdés f) pontja szerint a bíróság a keresetlevelet idézés kibocsátása nélkül elutasítja, ha a felperes követelése bírói úton nem érvényesíthetõ.<br>
A bíróság a kifejtettek szerint megállapította, hogy a felperes jogszabálysértésre nem hivatkozott, az általa támadott határozat nem minõsül az ügy érdemében hozott határozatnak, így bírósági felülvizsgálat az Áe. 72. § (1) bekezdése alapján nem kérhetõ, ezért a felperes keresetlevelét a Pp. 130. § (1) bekezdés f) pontja alapján idézés kibocsátása nélkül elutasította.<br>
A bíróság megítélése szerint a felperes valójában nem az alperesi közigazgatási határozatot támadja annak jogszabálysértõ volta miatt, hanem az az alapjául szolgáló közbeszerzési eljárás jogszerûségét vitatja, ám ez a közigazgatási perben - a fentiek alapján - a bíróság által nem felülvizsgálható.<br>
Az eljárás az illetékekrõl szóló, többször módosított 1990. évi XCIII. tv. 57. § (1) bekezdés a) pontja értelmében illetékmentes.<br>
<br>
Budapest, 2002. július 11.<br>
<br>
Dr. Vitál Eigner Beáta s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>