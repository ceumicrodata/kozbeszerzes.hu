<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (8035)
</b></h2><FONT size=3><i><u></i></u><br>
<br>
13.K.31.106/2002/2.<br>
<br>
A Fõvárosi Bíróság a dr. Bûrös László ügyvéd (1135 Budapest, Tahi út 53-59.) által képviselt Országos Vérellátó Szolgálat (1113 Budapest, Karolna út 19-21.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.735/8/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 5000 (ötezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, melyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ 2001. november 7-én tájékoztatta az alperesi Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján 220 000 db vércsoport szerológiai vizsgálatok végzéséhez alkalmas egyszer használatos mikrocsõként mûködõ, üres mikroplétek vásárlása tárgyában.<br>
Az eljárásfajta választását a felperes azzal indokolta, hogy korábban, 2001. július 25-én nyílt eljárást indított az üres mikroplétek beszerzése érdekében, de az eljárás - mivel ajánlat nem érkezett - eredménytelen volt, és az eltelt idõ alatt az Országos Vérellátó Szolgálat készletei kimerültek. A beszerzendõ termék szükséges az alaptevékenység ellátásához, így annak beszerzése rendkívüli sürgõsséggel bír.<br>
Az ajánlati felhívás 4. pontjában a felperes elõírta, hogy az eszközöket a szerzõdés hatálybalépésétõl számított 1 éven belül kell a szerzõdéses feltételekben meghatározottak szerint leszállítani folyamatos, havonkénti teljesítéssel.<br>
A felperes ajánlattételre hívta fel a Zenon Biotechnológiai Kft.-t, a Dialab Kft.-t, az Intersan Kft.-t, a Sarstedt Kft.-t, a Sprektum 3 D Kft.-t, a Greiner Mûanyagtechnika Kft.-t és a Diagnosticum Rt.-t. Az elsõ tárgyalás idõpontját 2001. november 29-re tûzte ki.<br>
A 2001. november 26-ig tartó ajánlattételi határidõben a Sarstedt Kft., a Greiner Kft. és a Sprektum Kft. nyújtott be ajánlatot.<br>
A Döntõbizottság elnöke 2001. november 22-én jogorvoslati eljárást kezdeményezett az ajánlatkérõ közbeszerzési eljárása ellen, mert a rendelkezésére bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek meglétét nem látta egyértelmûen megállapíthatónak.<br>
A felperes a jogorvoslati eljárás során elõadta, hogy a nyílt eljárás ajánlati felhívását 2001. július 25-én tette közzé, az eljárás eredménytelenné nyilvánításáról szóló hirdetmény 2001. október 3-án jelent meg. Az eredménytelen eljárásra tekintettel a raktárkészletei kimerültek, a termékek hiánya a vérellátással kapcsolatos alaptevékenység ellátását veszélyezteti, ezért a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában elõírt törvényi feltételek egyértelmûen fennállnak. Hivatkozott arra, hogy a termékekbõl 1 évre elegendõ mennyiséget terveztek beszerezni, ennek érdekében tették közzé 2001. július 25-én a nyílt eljárásra vonatkozó felhívásukat. Ebbõl megállapítható, hogy eleget kívánt tenni a Kbt. elõírásainak és mulasztás nem terheli, nem láthatták elõre, hogy a nyílt eljárás ajánlattételi határidejéig, 2001. szeptember 4-ig egyetlen ajánlattevõ sem tesz ajánlatot. Ezt követõen azért nem döntött haladéktalanul újabb eljárás megindításáról, mert tisztázni kívánta a piaci viszonyokat, az ajánlattételek elmaradásának okait, errõl tájékoztatást kért a lehetséges ajánlattevõktõl. Így sikerült tisztáznia, hogy túl szigorúak voltak a nyílt eljárásban meghatározott alkalmassági, alkalmatlansági szempontok, azokon változtatni kellett, így már a Kbt. 70. § (1) bekezdés a) pontja szerinti tárgyalásos eljárás lefolytatásának a feltétele nem állt fenn. Valóban változatlanul hagyta felhívásában, hogy az egész évi mennyiséget kívánja beszerezni és havonkénti teljesítést kér, de megítélése szerint nem vezetne gyorsabb eredményre, ha külön, 1-2 hónapra szükséges ellátási mennyiséget szerezne csak be a Kbt. 70. § (1) bekezdés c) pontja szerinti eljárással, és a további mennyiségre pedig lefolytatna egy nyílt vagy másfajta eljárást. Közölte továbbá, hogy az eljárást lezáró döntés kihirdetését a jogorvoslati eljárás befejezéséig felfüggesztették, jelenleg eseti jelleggel kis mennyiségek beszerzésével biztosítják az ellátás folyamatosságát.<br>
Az alperes a 2001. december 20-án kelt D.735/8/2001. számú határozatával megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontját, ezért megsemmisítette az ajánlatkérõnek az e pontra alapított eljárást indító és azt követõ döntéseit.<br>
A határozat indokolása tartalmazta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott együttesen kötelezõ feltételek meglétét a beszerzés tárgyára vonatkozóan kell vizsgálni. Az ajánlati felhívásból, továbbá a dokumentációból egyértelmûen megállapítható, hogy az ajánlatkérõ az egész 2002. évi üresmikroplét-szükségletét kívánta beszerezni és a teljesítést havonkénti bontásban kérte. Az alperes megítélése szerint önmagában az egész éves mennyiség beszerzése miatt nem állapítható meg a Kbt. 70. § (1) bekezdés c) pontjában meghatározott feltételek fennállása, a rendkívüli sürgõsség. A Kbt. 70. § (1) bekezdés c) pontjának a kivételes jellege kizárja azt, hogy az ajánlatkérõ ezen eljárásban hosszabb - 1 éves - idõtartam vonatkozásában végezzen beszerzést. Ezen eljárásfajtában az ajánlatkérõ csak a rendkívüli sürgõsség által indokolt mértékben, mennyiségben és idõtartamra jogosult a beszerzés lebonyolítására. A rendkívüli sürgõsséget megalapozó mennyiséget meghaladóan már többi feltétel sem állapítható meg: a törvényben elõírt határidõk már betarthatók, azok beszerzése az ajánlatkérõ által már elõre látható, illetõleg ha azok beszerzése iránt nem intézkedik, akkor a mulasztása is egyértelmûen megállapítható.<br>
A felperes keresetet terjesztett elõ az alperes határozatának bírósági felülvizsgálata iránt. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának alkalmazására a konkrét esetben egy elõzõleg lefolytatott nyílt eljárás eredménytelensége adott okot, készletei kimerültek, így a beszerzés lebonyolítása rendkívüli sürgõsséggel bírt. A nyílt eljárásban az 1 éves szükségleteit kívánta szerzõdéssel lekötni, ugyanis kellõ mûködési és ellátási biztonságot a vérellátás területén kizárólag hosszabb futamidejû szerzõdések garantálhatnak.<br>
Álláspontja szerint a rendkívüli sürgõsség feltételeinek fennállása helyes értelmezés szerint egyedileg vizsgálandó, és önmagában az a tény, hogy a megkötendõ szerzõdés hosszabb idõtartamra vonatkozik, nem alapozza meg a rendkívüli sürgõsség hiányát. A konkrét esetben ugyanis rendkívüli sürgõsséggel bírt egy, a fentiekben már kifejtett feltételeknek megfelelõ szerzõdés keretében történõ folyamatos szállítás feltételeinek megteremtése. A beszerzés tárgyának megosztása esetén többletkiadásokra kényszerülne, ha kb. kéthavi mennyiségre vonatkozóan egyáltalán kapna is ajánlatot, nyilvánvalóan kedvezõtlenebb beszerzési feltételekkel kellene számolnia, a mennyiséghez kötõdõ árkedvezményektõl elesne, vagy azok a teljes mennyiségre vonatkozó ajánlatokhoz képest jelentõsen alacsonyabbak lennének, ezzel megemelve a teljes beszerzésre kifizetendõ ellenértéket.<br>
Utóbb kereseti kérelmének indokát a felperes kiegészítette a nemzeti vérkészlettel való gazdálkodás szabályairól szóló 114/2000. (VI. 29.) Korm. rendelet 2. § (1) és (2) bekezdésére való hivatkozással is.<br>
Az alperes - fenntartva a határozatában foglaltakat - a kereset elutasítását kérte, továbbra is vitatva a rendkívüli sürgõsség fennállását. Hivatkozott arra, hogy a felperes a nyílt eljárásának eredménytelenségét 2001. szeptember 4-én állapította meg, és több, mint két hónap elteltével - 2001. november 7-én - indította meg rendkívüli sürgõsségre hivatkozással az eljárást. Az alperes álláspontja szerint ez a két hónapos idõtartam egyértelmûen a felperes terhére róható mulasztás, és a felperes azt is elõre láthatta, hogy a készletei kimerülnek, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek emiatt sem állnak fenn.<br>
Az alperes rámutatott arra, hogy a felperes által említett többletkiadások, árkedvezmények egyrészt feltételezések, másrészt a Kbt. kógens rendelkezései ilyen feltételezett körülményeket nem fogadnak el az egyébként is kivételes tárgyalásos eljárásfajta jogalapjának. Éves mennyiségre vonatkozó beszerzés esetén, havonkénti teljesítés elõírása mellett nem állapíthatók meg a Kbt. 70. § (1) bekezdés c) pontjában meghatározott feltételek.<br>
A felperes keresete alaptalan.<br>
A bíróság az alperes határozatát az államigazgatási eljárás általános szabályairól szóló 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A perben eldöntendõ kérdés az volt, hogy a perbeli esetben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított tárgyalásos közbeszerzési eljárásfajta alkalmazásának fennálltak-e a jogszabályi feltételei.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése értelmében a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja értelmében az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint a tárgyalásos eljárást az ajánlatkérõ csak akkor alkalmazhatja, ha rendkívüli sürgõsség állt fenn, a rendkívüli sürgõsség elõre nem látható okból állott elõ, és ez az ok nem az ajánlatkérõ mulasztására vezethetõ vissza.<br>
A bíróság megállapította, hogy jelen esetben a felperes olyan beszerzés tekintetében állította a rendkívüli sürgõsséget, amely 1 éves mennyiségre vonatkozott, és amely tekintetében a felperes havonkénti teljesítést kért.<br>
A bíróság egyetértett az alperes azon álláspontjával, hogy az 1 éves szükséglet havonkénti teljesítés mellett történõ beszerzése esetén nem állapítható meg a beszerzés rendkívüli sürgõssége. A tárgyalásos eljárásfajta alkalmazására csak a rendkívüli sürgõsség által indokolt mértékben, mennyiségben és idõtartamban kerülhet sor, a 114/2000. (VI. 29.) Korm. rendeletben elõírt ellátási kötelezettség nem indokolja a vizsgálatokhoz szükséges eszközök tényleges felhasználásukat hónapokkal megelõzõ beszerzését.<br>
Megjegyzi a bíróság, hogy a tárgyalásos eljárási fajta alkalmazását - az eljárásfajta kivételessége folytán - célszerûségi, gazdaságossági szempontok nem indokolják.<br>
Fentiekre figyelemmel a bíróság azt állapította meg, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozással sem volt jogosult tárgyalásos közbeszerzési eljárás indítására, ezért vele szemben az alperes a határozatában leírt indokok alapján jogszerûen hozott elmarasztaló határozatot.<br>
A kifejtettek alapján a bíróság a keresetet elutasította, és a felperest a Pp. 78. § (1) bekezdése értelmében az alperes költségeinek megfizetésére kötelezte.<br>
A kereseti illetékrõl szóló rendelkezés - a felperes személyes költségmentessége folytán - a 6/1986. (VI. 26.) IM rendelet 14. §-án alapul.<br>
<br>
Budapest, 2002. július 11.<br>
<br>
Nagyné Dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>