<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8070)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.428/15/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Körös vidéki Vízügyi Igazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot.<br>
<br>
A Döntõbizottság a Döntõbizottság elnöke által (1024 Budapest, Margit krt. 85., a továbbiakban a Bizottság elnöke) a Körös vidéki Vízügyi Igazgatóság (5701 Gyula, Városház u. 26., a továbbiakban: ajánlatkérõ) "Dögös-Kákafoki fõcsatorna rekonstrukciós munkái" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2002. július 15-én tájékoztatót küldött a Döntõbizottság elnökének a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján, hirdetmény közzététele nélküli tárgyalásos eljárás megindításáról a fenti beszerzés tárgyában.<br>
A tájékoztatóhoz csatolt ajánlati felhívás 3. a) pontja szerint a rekonstrukciós munka az alábbi munkákból áll: elõkészítõ munka (nádkaszálás), kotrási munka, tiltós áteresz rekonstrukció, utólagos munkák, egyéb munkák. A 4. pont szerint a szerzõdés teljesítésének határideje 2002. október 15.<br>
Az ajánlatkérõ a következõ vállalkozásokat hívta fel ajánlattételre: "Körös-Tisza völgyi" Szerkezet és Vízépítõ Rt., a Szegedi Szerkezet és Vízépítõ Rt., a Körös-Berettyói Vízgazdálkodási Társulat.<br>
Az ajánlatkérõ az eljárás választásának indokaként elõadta, hogy az Államháztartási Hivatal visszaigazolása után vált ismertté a tárgyi munka rendelkezésére álló keretösszeg. Az ajánlatkérõ 2002. március 20-án kapta meg a rekonstrukcióval kapcsolatos keretösszegrõl a jóváhagyott engedély okiratot, illetve felhasználási értesítõt és ekkor kezdhette meg a terveztetést. A rekonstrukciós munkát az Országos Vízügyi Fõigazgatóság (OVF) fokozott ellenõrzésre jelölte ki, ötváltozatú tanulmányterv került kidolgozásra, melyet a Kövizig Tervbíráló Bizottsága elé terjesztettek. Ennek elfogadását követõen a kiviteli tervek is jóváhagyásra kerültek, majd ezek szakvéleményezésére került sor. Az OVF Tervbíráló Bizottsága 2002. július 2-án részben más mûszaki megoldást javasolt, nevezetesen terfil szûrõréteg beépítését. A Tervbíráló Bizottság azonban e mûszaki megoldást annak költséges volta miatt elvetette. Az Alsó-Tisza vidéki Vízügyi Igazgatóság Hatósági Osztálya, mint I. fokú vízügyi hatóság a vízjogi létesítési engedélyt ATI-H-00596-002/2002. szám alatt 2002. július 11-én adta meg.<br>
Az ajánlatkérõ megvizsgálta a nyílt közbeszerzési eljárás lebonyolításának lehetõségét, az ajánlati dokumentáció elkészítése és elfogadtatása, valamint az ajánlati felhívás megjelentetése idõigénye miatt nem jöhetett számításba. A nyílt közbeszerzési eljárás lerövidítése érdekében elõzetes összesített tájékoztatót jelentettek meg, azonban az így csökkentett átfutású idejû nyílt közbeszerzési eljárás lefolytatása esetén is az ajánlatkérõ csak szeptember végén tudná a nyertes ajánlattevõvel a vállalkozási szerzõdést megkötni.<br>
2002. július 24-én a Döntõbizottság elnöke jogorvoslati eljárás megindítását kezdeményezte, mivel álláspontja szerint a tárgyalásos eljárás jogalapjául megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja szerinti feltételek megléte nem állapíthatóak meg egyértelmûen. Indítványozta az eljárás jogalapjának és az ajánlati felhívás jogszerûségének vizsgálatát.<br>
A Döntõbizottság ideiglenes intézkedéssel a közbeszerzési eljárást felfüggesztette.<br>
Ajánlatkérõ észrevételében elõadta, hogy a tárgyi kivitelezéshez szükséges feltételek csak a nyári idõszakban állnak fenn, álláspontja szerint az eljárás választásának a sürgõsségi körülményeken alapuló volta az iratokból is megállapítható.<br>
Az ajánlatkérõ elõadta, hogy az általa a tájékoztatóban megjelölt jogcím adminisztrációs tévedésbõl került megjelölésre, valójában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára, azaz a rendkívüli sürgõsségre kívánják alapozni a közbeszerzési eljárásukat. Az elõadott indokokat kiegészítette azzal, hogy az ajánlatkérõ illetékességi körébe tartozó 84 km2 terület belvíz-elvezetése a legutóbbi belvízvédelmi fõmûvi szemléken felvett és az eljárás során becsatolt jegyzõkönyvek szerint a csatornán a rekonstrukció sürgõs megvalósítása nélkül lehetetlenné válik.<br>
A tárgyi munka kivitelezése a csapadékos és belvizes októberi és novemberi hónapokban nem lehetséges, amikor a csatorna víztelenítésére nincs lehetõség. A tervezõ által választott költségtakarékos, törtrézsûs megoldás, kotrás, illetve a helyszíni betonozással készülõ mûtárgy elõ-utó burkolat készítése csak víztelenített csatornaszakaszokon kivitelezhetõ, amely feltételek csak a nyári csapadékszegény idõszakban biztosíthatóak.<br>
E körülmények miatt ajánlatkérõ a rövidített átfutási idejû tárgyalásos eljárást volt kénytelen választani.<br>
Az ajánlatkérõ megküldte a jóváhagyott kiviteli tervdokumentációt, a tanulmánytervrõl és a kiviteli tervrõl készített szakvéleményt, valamint a KÖVIZIG Mérnöki Iroda a szakvéleménnyel kapcsolatos állásfoglalását és a közbeszerzési eljárás felelõsségi rendjét tartalmazó igazgatói utasítást.<br>
A Döntõbizottság az eljárás iratai, a felek írásbeli nyilatkozatai alapján megállapította, hogy az ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulata szerint meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság elfogadta az ajánlatkérõnek a tárgyalásos eljárást megalapozó és a rendkívüli sürgõsséget indokló helyzetre vonatkozó indokait, továbbá azt, hogy az eljárás jogalapjaként adminisztrációs hiba következtében jelölte meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontját.<br>
A rendkívüli sürgõsséget megalapozza, hogy a beszerzés tervezési szakaszának lezárását jelentõ, a 2002. május 31-i szakvélemény elkészülte, illetve a végleges mûszaki megoldást megadó tervezõi állásfoglalás (2002. július 2.) után az ajánlatkérõ a beruházás megvalósítását nyári idõszakban már csak tárgyalásos eljárás alkalmazásával valósíthatja meg. A vízjogi létesítési engedély 2002. július 11-én került kiadásra. A nyílt eljárás lefolytatása esetén csak szeptember végén kerülhetne sor a vállalkozási szerzõdés megkötésére. Az õszi, csapadékos idõjárási körülmények között azonban a törtrézsûs csatornarendszer kitûzése, valamint a mûtárgyak elõ- és utóburkolatának kijavítása már nem lehetséges, mivel ezen munkálatok elvégzéséhez víztelenített meder szükséges. A tervezõ által választott költségtakarékos technológia, azaz a törtrézsûs kotrás, illetve a helyszíni betonozással készülõ mûtárgy elõ- és utóburkolat-elkészítés csak víztelenített csatornaszakaszon alkalmazható.<br>
A Döntõbizottság megállapította, hogy az ajánlatkérõt nem terheli mulasztás a rendkívüli sürgõsségi helyzet bekövetkeztében, mivel a kiemelt beruházás fokozott ellenõrzése miatti többlépcsõs tervezés csak a tanulmány, illetve kiviteli tervek szakvéleményezésének elkészültével fejezõdött be, illetve 2002. július 3-án készült el a terfil szûrõréteg költségvetési költségnövekedést meghatározó állásfoglalás, melynek alapján 2002. július 11-én a KÖVIZIG Tervbíráló Bizottsága meghozta végleges döntését a javasolt mûszaki megoldásról, illetve a terfil szûrõréteg elhagyásáról annak költséges volta miatt, illetve a vízjogi létesítési engedélyt ekkor adták meg. Ezt követõen pedig 2002. július 15-én a hirdetmény közzététele nélküli tárgyalásos eljárás kezdeményezésére sor került, tehát ajánlatkérõ késedelem nélkül megindította az eljárást.<br>
A Döntõbizottsága fentiek alapján megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállhatnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. tv. (a továbbiakban: Áe.) rendelkezéseit kell alkalmazni. Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. augusztus 21.<br>
<br>
Dr. Csanádi Péter s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>