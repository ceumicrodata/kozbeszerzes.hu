<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7986)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.439/12/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Hévíz Város Önkormányzat Polgármesteri Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Döntõbizottság elnöke által (1024 Budapest, Margit krt. 85., a továbbiakban: a Bizottság elnöke) a Hévíz Város Önkormányzat Polgármesteri Hivatal ajánlatkérõ (8380 Hévíz, Kossuth L. u. 1., nevében eljár: UTIBER Közúti Beruházó Kft., 1125 Budapest, Csóka u. 7-13., a továbbiakban: ajánlatkérõ) "az új hévízi szabadidõközpont megközelítését lehetõvé tevõ bekötõút építése, mely a 7332 sz. országos közútról indul és a szabadidõközpont részeként épülõ üzletház elõtt ér véget. A 7332 sz. úthoz az 1+005.50 km-szelvényben csatlakozik, teljes hossza: 701 m. Az út részben meglévõ töltésre épül tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ 2002. július hó 18-án tájékoztatót küldött a Döntõbizottság elnökének a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos eljárás megindításáról a fenti beszerzés tárgyában.<br>
Az ajánlatkérõ a tájékoztatóban elõadta, hogy környezetvédelmi okokból Hévíz városa az autóbusz-pályaudvar kitelepítését határozta el egy olyan hozzávezetõ út megépítésével, amelyet alapvetõen a városon kívüli nyomvonallal valósítanának meg. Az Önkormányzat az út megépítéséhez szükséges engedélyezési terveket elkészítette, a hatósághoz engedélyezésre benyújtotta és az építési engedélyt is 1993-ban megkapta, melyet 1995-ben meghosszabbítottak.<br>
A kivitelezést 1996-ban kezdték meg, azonban civil szervezetek és a Balatonfelvidéki Nemzeti Park kezdeményezésére a Földhivatal az út területére lápi védettséget jegyzett be, ezért a végsõ munkákat le kellett állítani. Jelen fázisban az útépítés befejezõ munkái vannak hátra.<br>
A Zala Megyei Ügyészség 2002. május 22-én egyeztetést tartott, mely a kiadott engedély érvényességét és megvalósíthatóságát állapította meg.<br>
A beruházást - a nagy autóbusz- és átmenõ forgalom miatt a várost és közvetlenül a gyógytavat terhelõ környezeti károk csökkentése érdekében - még 2002. évben meg kell valósítani. A Zalaegerszegi Közúti Igazgatóság csak úgy járult hozzá az építkezéshez még az eredeti 47/1993. számú nyilatkozatában, hogy október 15. és március 15. között útépítési munkák nem végezhetõek, tehát azt még a tél beállta elõtt meg kell valósítani.<br>
Az ajánlatkérõ, illetve a lebonyolító elõkészítette az eljárást és ajánlati felhívást készített, melyben meghatározta a beszerzés tárgyát és mennyiségét azzal, hogy a részletes mennyiségi adatok a mûszaki dokumentációban kerülnek meghatározásra. A szerzõdés teljesítési részhatárideje 2002. október 15. és a legkésõbbi teljesítési határidõ 2002. október 30. Az ajánlattételi határidõ 2002. augusztus 2., az eredményhirdetés idõpontja 2002. augusztus 16., a szerzõdéskötés idõpontja 2002. augusztus hó 26.<br>
Az ajánlatkérõ ajánlattételre a HOFFMANN Építõipari Rt.-t, a Horváth Építõipari Kft.-t, a Mélyépítõ Budapest Kft.-t, a STRABAG Építõ Kft.-t és a SWIETELSKY Út-Vasút Kft.-t hívta fel.<br>
A pénzügyi ellenszolgáltatás teljesítésének feltételei szerint az ajánlatkérõ az igazolt teljesítést követõen kiállított végszámla ellenértékét átutalással teljesíti a számla kézhezvételétõl számított 30 napon belül.<br>
Az ajánlatkérõ az ajánlati felhívás 12. a) pontjában az ajánlatok elbírálásának szempontjaként a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja alapján az összességében legelõnyösebb ajánlat bírálati szempontot adta meg. Az ajánlatkérõ a 12. b) pontban megadta a bírálati részszempontokat és a súlyszámokat is, azonban azt a módszert nem határozta meg, amellyel megadja a ponthatárok közötti pontszámot, mely módszer minden részszempont esetében azonos.<br>
A Döntõbizottság elnöke 2002. július hó 30-án kezdeményezett hivatalból jogorvoslati eljárást az ajánlatkérõ közbeszerzési eljárása ellen.<br>
A kezdeményezõ irat indokolása szerint a rendelkezésre álló iratokból megállapítható, hogy az ajánlatkérõ az ajánlati felhívás 12. a) pontjában az ajánlatok elbírálásának szempontjaként a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja alapján az összességében legelõnyösebb ajánlati szempontot adta meg, azonban nem határozta meg a Kbt. 34. § (3) bekezdés d) pontja alapján azt a módszert, amellyel megadja a ponthatárok közötti pontszámot, mely módszer minden részszempont esetében azonos. Ennek alapján indítványozta az ajánlati felhívás jogszerûségének, illetve a közbeszerzési eljárás jogalapjának vizsgálatát.<br>
A Döntõbizottság ideiglenes intézkedésként az eljárást felfüggesztette.<br>
Az ajánlatkérõ érdemi észrevételt terjesztett elõ, melyben részletezte a hirdetmény közzététele nélküli tárgyalásos eljárás <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti indokait, valamint fenntartotta azt is, hogy a Döntõbizottság elnöke részére megküldött tájékoztató tartalmazza a Kbt. 34. § (3) bekezdésének d) pontjában foglalt elõírást az elbírálás módszerére vonatkozóan. Másodlagosan kérte, hogy amennyiben a Döntõbizottság a Kbt. 34. § (3) bekezdés d) pontjának sérelmét állapítaná meg, akkor csak a Kbt. 88. § (1) bekezdés d) pontjában foglalt jogkövetkezményt alkalmazza.<br>
Az ajánlatkérõ lebonyolítója útján 2002. augusztus 15-én terjesztette elõ azon bejelentését, mely szerint az általa hirdetmény közzététele nélkül kezdeményezett tárgyalásos eljárásban tett ajánlattételi felhívását visszavonja, és kérte a hivatalból megindított jogorvoslati eljárás megszüntetését.<br>
A közbeszerzésekrõl szóló - többször módosított - 1995. évi XL. törvény 79. § (2) bekezdése alapján a bizottság eljárása kérelemre, vagy hivatalból indul. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a Kbt 89. § (1) bekezdése biztosítja.<br>
<br>
Budapest, 2002. augusztus 21.<br>
<br>
Dr. Csanádi Péter s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>