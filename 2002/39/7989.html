<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7989)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.391/12/2002.<br>
<br>
Tárgy: a OMS-Hungaria Kft. jogorvoslati kérelme Baracska Község Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OMS-Hungaria Kft. (2980 Tata, Bacsó Béla út 37., képv.: dr. Jakab Sándor ügyvéd, 2131 Göd, Pesti út 81., továbbiakban kérelmezõ) által, a Baracska Község Önkormányzata (2471 Baracska, Kossuth L. u. 29., képv.: AQUA-VITA-KÖZMÛ Kft. 1095 Budapest, Soroksári út. 48., továbbiakban: ajánlatkérõ) "Baracska, Kajászó és Vál községek szennyvízelvezetésének és közös szennyvíztisztító telepének megvalósítása" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapítja meg.<br>
Baracska, Kajászó és Vál községek együttmûködési megállapodást kötöttek a három település szennyvízelvezetésének és közös szennyvíztisztító telepének megvalósítására.<br>
Ajánlatkérõ 2002. március 27-én a K. É. 13. számában közzétett részvételi felhívással nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.<br>
A részvételi szakaszban ajánlatkérõ 4 részvételre jelentkezõt minõsített alkalmasnak a szerzõdés teljesítésére: kérelmezõt, a HÍDÉPÍTÕ Rt.-t, a DÉLVIÉP Kft.-t és a STRABAG Kft.-t. Az alkalmasnak minõsített jelentkezõket ajánlatkérõ 2002. május 8-án hívta fel ajánlattételre.<br>
Az ajánlati felhívás 4. pontjában a teljesítés határidejénél elõírta, hogy a kivitelezés véghatárideje - beleértve a próbaüzemeket és az üzembe helyezési eljárást is - 2004. október 31. Az ajánlatkérõ mûszaki elõteljesítést elfogad.<br>
Ajánlatkérõ a felhívás 11. pontjában meghatározta, hogy az összességében legkedvezõbb ajánlat szempontja szerint fogja értékelni az ajánlatokat, és ehhez megadta a bírálati részszempontokat és a hozzájuk tartozó bírálati részszempontokat, azok súlyszámát, valamint az adható pontértékek alsó és felsõ határát.<br>
Ajánlati dokumentációt is készített ajánlatkérõ az ajánlat feltételeirõl. Ennek 3.4. pontjában a befejezési határidõ cím alatt megismételte a felhívás 4. pontjában a teljesítési határidõre vonatkozó elõírását azzal a kiegészítéssel, hogy a mûszaki elõteljesítést a 10.13. pontban foglaltak figyelembevételével fogadja el.<br>
A dokumentáció 4.11. a) pontban ajánlatkérõ elõírta, hogy a vállalkozó köteles betartani minden törvényt, illetve általános érvényû jogszabályt, helyi rendeletet és egyéb szabályzatot, mely a beruházás kivitelezésével, megvalósításával, a hibák kijavításával, a teljesítendõ adatszolgáltatásokkal és a fizetendõ díjakkal kapcsolatos.<br>
A 6.2. pontban meghatározta, hogy az ajánlatot a kiadott létesítményjegyzék kitöltésével kell megadni, továbbá a mûszaki ütemtervhez számlázási ütemtervet is kell mellékelni, melybõl - elõteljesítés vállalása esetén - ki kell tûnnie az elõteljesítés mértékének.<br>
A 6.5. pontban elõírta, hogy a szerzõdéstervezetnek tartalmaznia kell a számlázási rendet és ütemezést.<br>
A 10.8. pontban ajánlatkérõ elõírta, hogy az ajánlattevõnek 5% jólteljesítési biztosítékot kell elfogadnia, mely garanciális idõszak végéig visszatartásra kerül a garanciális kötelezettség teljesítésének igazolásáig. A jólteljesítési biztosíték bankgaranciával kiváltható. A bankgarancia megfelelõségéhez ajánlatkérõ többek közt az alábbi követelményeket állította:<br>
- a megrendelõ nevére van kiállítva,<br>
- a szerzõdés teljes bruttó bekerülési összegének megajánlott %-a,<br>
- "A" kategóriás (elsõ osztályú) magyar bank részérõl kerül kiállításra,<br>
- korlátozás nélküli, feltétlen és visszavonhatatlan,<br>
- a felszólítástól számított 8 banki nap alatt igénybe vehetõ,<br>
- futamideje (érvényessége) a teljes körû birtokbaadás idõpontjától számítva a vállalt garanciális idõ lejártáig.<br>
A 10.12. pontban ajánlatkérõ a pénzügyi ütemezésrõl adott tájékoztatást: 2002. év 77 000 000 Ft., 2003. év 276 128 000 Ft, 2004. év 1 287 325 000 Ft áll rendelkezésre azzal, hogy elõteljesítést elfogad, azonban a táblázatban az adott évben megjelölt hányadnál nagyobb mértékû pénzügyi lehívást kizárta. Egyben elõírta, hogy az ajánlattevõk tegyenek fentiek elfogadására kifejezett nyilatkozatot.<br>
A 10.13. pontban ajánlatkérõ elõírta, hogy törvényes rendeletbe ütközõ finanszírozási megoldást nem fogad el.<br>
2002. június 3-án helyszíni konzultációra került sor. Az ajánlattételi szakaszban az írásban feltett kérdéseket ajánlatkérõ szabályosan megválaszolta.<br>
Ajánlattételi határidõre, 2002. június 20-ig 4 ajánlat érkezett. Ajánlatot tett: kérelmezõ, a HÍDÉPÍTÕ Rt., a DÉLVIÉP Kft. és a STRABAG Kft.<br>
Ajánlatkérõ az ajánlatok vizsgálatát követõen 2002. június 3-án a 3 település képviselõ-testülete hozta meg az eljárást lezáró döntést, mely szerint a kérelmezõ ajánlata érvénytelen és ezért az eljárásból kizárják, az eljárás nyertese pedig a HÍDÉPÍTÕ Rt. ajánlata lett.<br>
Az értékelés során ajánlatkérõ 2002. július 1-jén faxon küldött levélben értesítette a pályázókat, hogy 2002. július 2-án <br>
<br>
17.00 órakor a Közbeszerzési Bizottság a pályázatok egyértelmû elbírálhatósága érdekében a pályázók részére meghallgatást tart, majd ezt másnap lemondta.<br>
A nyilvános eredményhirdetésre 2002. július 4-én került sor, melyen HÍDÉPÍTÕ Rt. ajánlatát hirdették ki nyertesnek, kérelmezõ ajánlatát pedig érvénytelenné nyilvánították. A kérelmezõ érvénytelenné nyilvánításának indoka az volt, hogy egyrészt az ajánlatban megadott számlázási ütemezés az ajánlati feltételek 4.11. pontjába ütközik, másrészt hogy a bankgaranciája nem felel meg az ajánlati feltételek 10.7. pontjának.<br>
Kérelmezõ 2002. július 8. napján jogorvoslati kérelmet terjesztett elõ a Döntõbizottságnál, melyben sérelmezte az eljárást lezáró döntését ajánlata érvénytelenné nyilvánítása miatt.<br>
Álláspontja szerint ajánlatkérõ jogsértõen nyilvánította érvénytelenné az ajánlatukat, mert szerintük az ajánlatukban levõ számlázási ütemezés nem mond ellent az érvényes jogszabályoknak. Az ajánlat 82. oldalán a táblázatban szereplõ fizetési ütemterv részletezése nem a számlázási-teljesítési és különösen nem az adófizetési ütemterv, hanem az általuk vállalt fizetési ütemezés. Az adott hónapoknál szereplõ részszámlaösszegek az adott számlák fizetési határidejének kezdési idõpontját jelentik, és ez eleget tesz a dokumentáció 10.12. pontban szereplõ pénzügyi ütemezésnek.<br>
A OTP Bank által kiadott bankgarancia megfelel mindenben a kiírás követelményeinek.<br>
Elõadta, hogy a 2002. július 2-ára összehívott meghallgatása a verseny tisztaságát és az esélyegyenlõség elvét sérti, még ha azt késõbb le is mondták.<br>
Álláspontja szerint ha az ajánlatukat nem nyilvánították volna érvénytelennek, akkor az õ ajánlatuk lett volna a nyertes. Kérte ideiglenes intézkedéssel a szerzõdés megkötésének megtiltását, az eljárást lezáró döntés megsemmisítését, a jogsértés tényének megállapítását, bírság kiszabását és a költségekben történõ marasztalást.<br>
Ajánlatkérõ észrevételében a kérelmet, mint alaptalant kérte elutasítani. Elõadta, hogy kérelmezõ ajánlatában egyértelmû, hogy a számlázási ütemtervben a részszámlákat és a végszámlát milyen összegben és milyen idõpontban nyújtja be. A 2004 januárjában kiállított végszámla a szerzõdés teljesítésétõl számítva 5 hónappal késõbb történik, és az ellentétes a hatályos törvényekkel. Ezért ezt elfogadni nem lehet, mert ezt a jogszabályba ütközõ finanszírozási megoldást kizárták a dokumentációban. A bankgarancia nem korlátozás és feltétel nélküli, mert azt egy késõbbi feltételtõl, a szerzõdéskötéstõl teszi függõvé.<br>
A Döntõbizottság az ügyben ideiglenes intézkedést nem alkalmazott, az ajánlatkérõ a szerzõdést a nyertes ajánlattevõvel a felhívásban megadott idõpontban megkötötte.<br>
A Döntõbizottság megállapította, hogy a kérelmezõ jogorvoslati kérelme alaptalan az alábbiak szerint:<br>
A Döntõbizottságnak a kérelem keretei között abban a kérdésben kellett állást foglalnia, hogy ajánlatkérõ döntése - ajánlatkérõ által az összegzésben megjelölt okok alapján - a kérelmezõ érvénytelensége körében megfelel-e a Kbt. rendelkezéseinek, így ajánlatkérõ jogszerûen zárta-e ki kérelmezõt az eljárás további szakaszából.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A kérelmezõ ajánlatában a szerzõdés 80. pontjában szerepel, hogy az elvégzett munka arányában a mellékelt mûszaki-pénzügyi-számlázási ütemterv szerint részszámla benyújtására jogosult, az elvégzett munkák részszámlába állítása számlázási rend alapján történik.<br>
A szerzõdés 83. pontjában 240 nap számlakiegyenlítést ajánlott meg.<br>
Az ajánlat 82. oldalán található a számlázási ütemezés nettó E Ft-ban megadva.<br>
		részszámla	göngyölített<br>
	összege	számlázás<br>
2002. szept. hó	77 000	77 000<br>
2003. január	276 128	353 128<br>
2003. július	238 300	591 428<br>
2004. január	1 048 572	1 640 000<br>
<br>
Ebbõl egyértelmûen látható, hogy kérelmezõ mikor, milyen összegû rész-, ill. végszámlát kíván benyújtani. Ezt a tényt támasztja alá a kérelmében elõadott indok is, hogy a táblázatban megjelölt idõpontok a fizetési kötelezettség kezdetét jelentik. Az általánosan kialakult gyakorlat szerint a fizetési kötelezettség kezdeti idõpontja egybeesik a számla kiállításának és benyújtásának idõpontjával. Kérelmezõ ajánlatában nincs arra utalás, hogy a két idõpont valamilyen oknál fogva az ajánlatában elválna egymástól. Ez is egyértelmûvé teszi azt, hogy kérelmezõ a végszámlát nem a szerzõdés 2003. augusztus 29-re vállalt teljesítés befejezésekor, hanem csak 2004 januárjában kívánja benyújtani.<br>
A számvitelrõl szóló 2000. évi C. tv. 166. § (3) bekezdése alapján a számviteli bizonylatot a gazdasági mûvelet, esemény megtörténtének, illetve a gazdasági intézkedés megtételének vagy végrehajtásának idõpontjában, magyar nyelven kell kiállítani. (Külföldi megrendelõnek küldött és magyar nyelven kiállított számlán az adatok a külföldi megrendelõ nyelvén is feltüntethetõk.)<br>
A Döntõbizottság nem fogadta el a kérelmezõnek a tárgyaláson tett azon nyilatkozatát sem, hogy a 3 részszámla esetében a számla benyújtásának és a fizetési határidõ kezdetének idõpontja egybeesik, míg a végszámla esetében a mûszaki teljesítés, a számlázás idõpontja különválik a számla kiegyenlítésének kezdõ idõpontjától.<br>
Az ajánlatban szereplõ számlázási ütemtervet tartalmazó táblázat egységes értelmezése mellett - ajánlatkérõ álláspontját elfogadva - csak úgy értelmezhetõ, hogy a kérelmezõ a végszámlát 2004. január hónapban nyújtaná be, amely több hónappal késõbbi idõpont, mint a vállalt végteljesítés. Az ajánlatban sehol nincs utalás arra nézve, hogy a végszámla tekintetében a táblázatot hogyan értelmezze ajánlatkérõ, különös figyelemmel arra, hogy ajánlatkérõ a dokumentációban meghatározta, hogy jogszabályba ütközõ számlázási ütemezést nem áll módjában elfogadni.<br>
Az ajánlatban szereplõ számlázási ütemtervben részszámlaként feltüntetett 2004. januári számlázás a Döntõbizottság álláspontja szerint sem felel meg a dokumentációban elõírt feltételeknek, mivel a kérelmezõ által megajánlott finanszírozási feltétel ellentétes a hatályos pénzügyi törvényekkel, így az ajánlat ezen okból érvénytelen.<br>
Ajánlatkérõ érvénytelenségi okként jelölte meg továbbá a kérelmezõ vonatkozásában, hogy az ajánlatában csatolt bankgarancia tartalma nem megfelelõ, mivel az nem feltétlen és korlátozás nélküli.<br>
Az tény, hogy a dokumentáció 10.7 pontja szerint elvárás volt, hogy a bankgarancia visszavonhatatlan, feltétel nélküli és korlátozás nélküli legyen. Ajánlatkérõ - észrevételében és a tárgyaláson tett nyilatkozatai alapján - arra alapozta a bankgarancia érvénytelenségét, hogy annak szövegében nem szerepel sem a feltétel nélküli, sem pedig a korlátozás nélküli szöveg.<br>
Ajánlatkérõ elõírása 5% mértékû teljesítési bankgaranciára vonatkozott, amelyre vonatkozó bankgarancia-ígérvényt kellett csatolni az ajánlathoz. A teljesítési bankgarancia vállalása ajánlattevõk vonatkozásában kizárólag csak a nyertességük esetén bír jelentõsséggel.<br>
Az tehát, hogy kérelmezõ által az ajánlatának 39. oldalán csatolt ígérvény 2. pontjában meghatározásra kerül, s hogy a teljesítési garancia kiadásához dokumentálni kell; a nyertességet és a vállalkozási szerzõdést csatolni kell a bankgarancia biztosítása tekintetében nem jelent sem olyan korlátot, sem olyan feltételt, amely miatt a garanciaígérvény nem felel meg az ajánlati feltételeknek.<br>
Nem fogadta el a Döntõbizottság az ajánlatkérõ hivatkozását sem arra, hogy a kérdéses bankgarancia-ígérvény 4. pontja tekinthetõ a bankgarancia korlátozásának.<br>
Az ajánlatkérõ által hivatkozott 4. pont azt tartalmazza, hogy a kötelezettséget vállaló bank a garanciát a felek által megkötött szerzõdésben foglaltak szerint teljesíti. Ezen meghatározás is a bankgarancia - mint szerzõdést biztosító mellékkötelezettség - járulékos természetének következménye, amely anélkül is érvényesül, ha az nem kerül külön megfogalmazásra.<br>
A Döntõbizottság álláspontja szerint ajánlatkérõ akkor járt volna el helyesen, ha a kérelmezõ ajánlatában szereplõ bankgarancia-ígérvényt annak tartalma alapján bírálja el, ugyanis ebben az esetben azt kellett volna megállapítania, hogy a csatolt garancia-ígérvény megfelel az ajánlati feltételeknek, az korlátozás nélküli és feltétlen még akkor is, ha ezen kifejezések nem szerepelnek a szövegben.<br>
A fentiek alapján a Döntõbizottság megállapította, hogy ajánlatkérõ által megjelölt érvénytelenségi okok közül a számlázási ütemtervnek a dokumentációban elõírtakba ütközése fennáll, így ezen ok megalapozza ajánlatkérõ jogszerû döntését a kérelmezõ ajánlatának érvénytelensége vonatkozásában még akkor is, ha a másik érvénytelenségi ok (a teljesítési bankgarancia-ígérvény nem a dokumentációnak megfelelõ tartalma) nem helytálló, ugyanis a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az az ajánlat, amely nem felel meg az ajánlati felhívás, illetõleg a dokumentációban megfelelt feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) d) pontjának alkalmazását az ajánlattal kapcsolatban felmerült egyetlen - az ajánlati felhívástól, illetve a dokumentációtól - való nem megengedett eltérés is megalapozza ajánlatkérõ részére.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. augusztus 5.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>