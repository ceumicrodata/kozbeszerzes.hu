<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2341)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.9/12/2002.<br>
<br>
Tárgy: a Vaisala Oyj jogorvoslati kérelme a Légiforgalmi és Repülõtéri Igazgatóság (Hungarocontrol) közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Vaisala Oyj (P.O. Boksz. 26. Helsinki, Finland) képviseli: dr. Klinger Ádám András jogtanácsos (1051 Budapest, Harmincad u. 3., a továbbiakban: kérelmezõ) kérelmének, melyet a Légiforgalmi és Repülõtéri Igazgatóság, akinek 2002. január 1-tõl jogutódja a Hungarocontrol Magyar Légiforgalmi Szolgálat (1185 Budapest, Igló u. 33-35., a továbbiakban: ajánlatkérõ) "Repülõtéri Meteorológiai Adatgyûjtõ Rendszerkiépítése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért a Döntõbizottság az ajánlatkérõ eljárást lezáró döntését megsemmisíti.<br>
Egyebekben a Döntõbizottság a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. július 25-én részvételi felhívást tett közzé tárgyalásos eljárás megindítására a Közbeszerzési Értesítõ 30. számában (4662) a rendelkezõ részben írt tárgyban.<br>
A részvételi felhívás 2. b) pontjában a tárgyalásos eljárás alkalmazásának indokolásául ajánlatkérõ elõadta, hogy ugyanebben a témakörben indított korábbi nyílt eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint eredménytelenül zárult. Azt is közölte, hogy a beszerzés tárgyára vonatkozó feltételek nem változtak. A 2. d) pont szerint ajánlatkérõ vállalkozási szerzõdést kíván kötni a 3. a) pontban meghatározott mûszaki tartalomra. A részvételi felhívás 3. a) pontja szerint a szerzõdés tárgya a repülõtéri meteorológiai adatgyûjtõ rendszer kiépítése. Ugyanitt írta elõ azt is ajánlatkérõ, hogy a rendszer feleljen meg az ICAO és a WMO.III/a kategóriájú leszállópályára vonatkozó ajánlásainak. A teljesítés helyéül a Budapest Ferihegyi Repülõtér lett megjelölve. A 4. pont szerint a teljesítés határideje a vállalkozási szerzõdés létrejöttét követõ 500. nap, vagy ennél korábbi idõpont. A 9. b) pont tartalmazta a részvételre jelentkezõnek a szerzõdés teljesítésére alkalmatlanná minõsítésének szempontjait. Ezen belül a 4. bekezdés azt tartalmazta, hogy alkalmatlan az a részvételre jelentkezõ, aki legalább két, minimum kétpályás repülõtér meteorológiai rendszerére vonatkozó referenciával nem rendelkezik. A 9. c) pont szerint ajánlatkérõ az összességében legelõnyösebb ajánlatot kívánta kiválasztani az eljárása során. A 9. d) pont az alábbiak szerint tartalmazta a részszempontokat és azok súlyszámát:<br>
részszempontok	súlyszám<br>
- az ajánlat mûszaki tartalma, különös tekintettel az organizációra	6<br>
- az ajánlattevõ által vállalt garancia, szavatosság és ezek feltételei	6<br>
- az ajánlatban megfogalmazott mûszaki tartalom eléréséhez tervezett technológiai lépések értékelése	6<br>
- ajánlati ár	4<br>
- a megvalósítási határidõ	2<br>
Az értékelés során adható pontszám: 1-10.<br>
A 11. pont szerint többváltozatú ajánlattétel megengedett volt. A 12. pont tartalmazta az ajánlatkérõ által már kiválasztottak neveit és címeit, melyek között szerepelt a kérelmezõ, az Almos Systems, a VIV Rt., valamint a Muir Matheson Aberden nevû külföldi cég. Ajánlatkérõ mind a négy kiválasztottnak megküldte a részvételi felhívást és az ahhoz készített segédletet.<br>
A felhívottak közül a részvételi jelentkezési határidõ lejárta elõtt a VIV Rt. határidõ-módosítást kért hivatkozva arra, hogy a beszállítójának a nyári szünete miatt nem tudja az eredeti határidõt tartani. Ajánlatkérõ e indítványnak nem adott helyt.<br>
Fentieket követõen az augusztus 22-i jelentkezési határidõig benyújtotta a részvételi jelentkezését a Muir Matheson Aberden, az Almos Systems és kérelmezõ. A hiánypótlást követõen ajánlatkérõ a részvételi jelentkezéseket elbírálta, és a szeptember 5-i eredményhirdetésen közölte, hogy az Almos Systemst és a kérelmezõt kéri fel ajánlattételre. Az ajánlatok 2001. október 8-i benyújtását követõen október 15-én és 16-án a felek tárgyalásokat folytattak. E tárgyalásokat követõen referencialátogatásokat hajtott végre ajánlatkérõ, majd november 26-án megküldte mind a két ajánlattevõnek "A felkérés a végsõ ajánlattételre" címû dokumentációt, melyben mindent véglegesen meghatároztak a kívánt rendszerrel szemben. Ezen értesítés szerint a végleges ajánlatok benyújtásának határidejéül 2001. december 3-án 10 óra lett megjelölve.<br>
E határidõt kérelmezõ rövidnek tartva indítványozta annak négy nappal történõ meghosszabbítását. Ehhez ajánlatkérõ hozzájárult, és kérelmezõvel, valamint az Almos Systemszel is közölte, hogy az ajánlattételi határidõ 2001. december 6-ára módosult. A módosított idõpontig benyújtott végleges ajánlatokat ajánlatkérõ értékelte, azokat elbírálta és 2001. december 22-én hozott döntése szerint az ajánlatkérõ Közbeszerzési Bizottsága az Almos Systems Ltd.-t nyilvánította az eljárás nyertesének. E döntését ajánlatkérõ írásban is megküldte mindkét ajánlattevõnek 2001. december 27-én faxon, és ehhez egyben csatolta az összegzés az eljárásról címû iratot is. Ajánlatkérõ a szerzõdést a nyertesnek kihirdetett ajánlattevõvel 2002. január 27-én kívánta megkötni.<br>
Kérelmezõ 2002. január 10-én jogorvoslati kérelemmel fordult a Döntõbizottsághoz. Ebben kérte az ajánlatkérõ eljárást lezáró döntésének megsemmisítését, ideiglenes intézkedéssel a közbeszerzési eljárás felfüggesztését; valamint az ügyben tárgyalás tartását is. Kérelmét azzal indokolta, hogy álláspontja szerint ajánlatkérõ az ajánlattevõk ajánlatainak értékelésekor eltért az ajánlati dokumentációban és részvételi felhívásban rögzített és közzétett feltételektõl, illetve értékelési szempontoktól. Kérelmét a tárgyaláson azzal is kiegészítette, hogy álláspontja szerint a nyertesnek kihirdetett ajánlattevõ ajánlattételre alkalmatlan és ki kellett volna zárni a további eljárásból tekintettel arra, hogy az ajánlatában lézeres távolságérzékelõt ajánlott meg, és ilyenre 2 db referenciát nem tud felmutatni, ahogy azt az ajánlatkérõ a felhívásában megjelölte. Elõadta azt is, hogy errõl december 27-én az értékeléskor, illetve annak kézhezvételekor szerzett tudomást. Véleménye szerint ugyanúgy alkalmatlanná kellett volna nyilvánítania ajánlatkérõnek a nyertesnek kihirdetett ajánlattevõt, mint azt a skót céget, aki nem rendelkezett a kellõ számú elõírt referenciával. Ezen túlmenõen a tárgyaláson kifogásolta az ajánlatkérõ értékelését is és vitatta az elsõ, illetve a harmadik értékelési részszempontnál alkalmazott pontozás helyességét is tekintettel arra, hogy álláspontja szerint méltánytalanul kevesebb pontot kapott ezen részszempontoknál, mint a nyertesnek kihirdetett ajánlattevõ.<br>
A Döntõbizottság a D.9/8/2002. sz. határozatával 2002. január 22-én az eljárást lezáró szerzõdés megkötését az ügy érdemi elbírálásáig megtiltotta ideiglenes intézkedés keretében. E határozatot a jogorvoslati eljárás tárgyalásán az ügyben érintett felek a tárgyalás napján, azaz 2002. január 22-én személyesen át is vették.<br>
Ajánlatkérõ írásos észrevételében és a tárgyaláson kérte a megalapozatlan jogorvoslati kérelem elutasítását. E kérelmét arra alapozta, hogy a jogorvoslati kérelemben nem lett pontosan megjelölve, hogy ajánlatkérõ milyen mulasztást is követett el, és ezzel milyen érdeksérelem érte a kérelmezõt. Nincs olyan adat sem a kérelemben vagy konkrét megjelölés, amire érdemben lehet reflektálni. Vitatta azt is, hogy ajánlatkérõ eltért volna az értékelés során a kiírásban adott feltételektõl és szempontoktól. Ennek alátámasztására úgy nyilatkozott, hogy az értékelési pontszámok indokolása a 2001. december 18-án kelt összegzés az eljárásról címû iratban található, melynek röviden megfogalmazható lényege, hogy a gyõztes ajánlat mûszaki tartalma és az ajánlattevõ által vállalt garancia az ajánlatkérõ számára a másiknál jóval elõnyösebb. Elõadta azt is, hogy a pontszámok összesítése után az ajánlatkérõ az összességében legelõnyösebb ajánlatot tevõt hirdette ki gyõztesnek. Álláspontja szerint a fenti indokok alapján megállapítható, hogy ajánlatkérõ jogszabályt nem sérthet, és kellõ indokolással hozta meg a nyertesre vonatkozó határozatát. A jogorvoslati eljárás során becsatolt a Döntõbizottsághoz arra vonatkozó jogszabályt, mely szerint 2002. január 1-jétõl a korábbi ajánlatkérõ (LRI) jogutódja a Hungarocontrol Magyar Légiforgalmi Szolgálat, így a jogorvoslati eljárás során teljes jogkörrel jogosult nyilatkozattételre. Azt is nyilatkozta, hogy a szervezeti átalakulásnak tudható be, hogy a szerzõdést 2002. január 27-én kívánták megkötni a nyertes ajánlattevõvel. A tárgyaláson azt is nyilatkozta, hogy a részvételi jelentkezés végeredményeként 2001. szeptember 5-én döntöttek a két alkalmasnak nyilvánított cégrõl, de ekkor kérelmezõ még nem támadta meg e döntésüket; nevezetesen hogy az Almos Systemst is ajánlattételre alkalmasnak minõsítették. Azt is nyilatkozta, hogy õk egy meteorológiai rendszert kértek a felhívásukban, amiben a kérelmezõ által kifogásolt technikai résznek, nevezetesen lézeres távolságmérõnek a megajánlása - mint <br>
a rendszer része - nem alapozhatja meg a kérelmezõ kérelmének helytállóságát. A nyertesnek kihirdetett ajánlattevõ által megajánlott látható lézerrel kapcsolatban elõadta, való igaz, hogy az jelenleg még szabadalmaztatás alatt van, de azt is nyilatkozta, hogy a nyertes a tárgyalás során úgy nyilatkozott, hogy amennyiben ez a technikai megoldás nem felel meg az ajánlatkérõnek, akkor ebben az esetben azt kicseréli a hagyományos xenon világításra. Nyilatkozata szerint a döntésüknél figyelembe vették azt is, hogy a jelenleg 25 éves rendszert kívánják kiváltani Ferihegyen, és a nyertes által megajánlott rendszer megfelel egy hosszabb idõre szóló beruházás esetére - tekintettel arra, hogy fejlettebb technikát ajánl meg -, és õk ezt kívánják alkalmazni. Az értékeléssel kapcsolatban úgy nyilatkozott, hogy mindkét érvényes jelentkezõ - a kérelmezõ és a nyertes is - komoly ajánlatot nyújtott be. Ajánlatukban jelentõs különbség nem volt, ezt a pontozás eredménye is tükrözte, mivel a nyertes 191, a kérelmezõ pedig 174 pontot kapott. Ajánlatkérõ a jogorvoslati ügy tárgyalásán a pontozásával kapcsolatosan nem vitatta azt, hogy a felhívása szerint 1-10-ig volt a részszempontokra adható pontszám.<br>
Elõadta, hogy ajánlatkérõnél (korábban LRI) alapelv az volt az értékelés során, hogy az alapelvárásnak, ami a felhívásban szerepel, amelyik ajánlat megfelel, annak 50%-os pontértéket adtak az egyes részszempontoknál. Ezen túlmenõen az ajánlatok értékelése során ha megállapították, hogy az alapelvárástól valamelyik ajánlat kevesebbet teljesít és ha még elfogadható mûszakilag és egyéb okból, akkor annak arányában az 50%-os pontértéket tovább csökkentik, illetve amelyik ajánlattevõ az alapelvárástól jobbat teljesít, az pedig több pontot kap. Ennek alátámasztására be is csatolta a Döntõbizottsághoz a 6 fõs bizottság által végzett értékelésre vonatkozó táblázatot. A táblázat fenti állításokat is tükrözi. Ezért van az, hogy az adható maximum 10 pontot nagyon kevés helyen, illetve valójában nem is osztották ki. Álláspontjuk szerint értékelésük helytálló, hisz az alapelvárásnak mindkét ajánlat megfelelt, viszont pl. a mûszaki tartalomnál a 10 pontot egyik ajánlattevõ sem érte el. Nyilatkozata szerint az ajánlatokban érzékelhetõ különbségek a pontozásban megjelentek függetlenül attól, hogy kiosztották-e a legjobbnak a 10 pontot, vagy sem, hisz a több pontot így is a jobb ajánlat kapta.<br>
Az ügyben érdekelt Almos Systems Ltd. képviselõje a tárgyaláson úgy nyilatkozott, hogy az ajánlatukban alternatívát is ajánlottak meg a tárgyalásos eljárás során a kérelmezõ által kifogásolt látástávolság-mérõnél és jegesedésmérõnél is. Ez utóbbinál pl. a kérelmezõ termékét is megajánlották és amellett még másik kettõt is azért, hogy az ajánlatkérõnek legyen lehetõsége választani. Álláspontja szerint az egyes termékek az egész meteorológiai rendszer egy-egy részét képezik, ezért véleménye szerint ajánlatkérõ döntése jogszerû volt.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem részben megalapozott, részben pedig megalapozatlan, illetve elkésett.<br>
Megalapozatlan a jogorvoslati kérelem azon része, mely szerint a lézeres látástávolság-mérõ, mint alternatív ajánlati rész megajánlása miatt a nyertesnek kihirdetett ajánlattevõ ajánlatát ki kellett volna zárni az eljárásból, mivel az nem felel meg a felhívásban írtaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. §-ok szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredmény-hirdetéskori tartalma szerint kell megkötni.<br>
E rendelkezést figyelembe véve a Döntõbizottság megállapította, hogy ajánlatkérõ a felhívása 3. a) pontja szerint a repülõtéri meteorológiai adatgyûjtõ rendszer kiépítését kívánta megrendelni, illetve beszerezni az eljárás során. A Döntõbizottság álláspontja szerint azzal, hogy a nyertesnek kihirdetett ajánlattevõ a felhívásban megengedett módon a tárgyalások során alternatívaként megajánlotta a lézeres távolságmérõt is, nem tekinthetõ úgy, hogy ennek alapján az ajánlata érvénytelen, hisz e távolságmérõ a meteorológiai rendszernek csak egy részét képezi, így a megkötendõ szerzõdés tárgya olyan jellemzõjében, illetve körülményében nem tér el, mely az eljárás megkezdésekor beszerezni kívánt beszerzés tárgyától jelentõsen eltért volna.<br>
A Döntõbizottság azt is megállapította, hogy ajánlatkérõ sem a felhívásában, sem a részletes elvárásaiban nem kötötte ki azt, hogy nem lehet újabb, a jelenleg alkalmazásban álló távolságmérõ eszközöktõl fejlettebbeket megajánlani, így a Döntõbizottság álláspontja szerint ajánlatkérõ azon elvárása, hogy a lehetõ legmodernebb technikát kívánja alkalmazni egy hosszabb idõre szóló beruházás esetén, nem kifogásolható. Véleménye kialakításánál a Döntõbizottság azt már nem vizsgálta, hogy a részvételi felhívás 3. a) pontjában szereplõ azon kitétel, miszerint a rendszer feleljen meg a ICAO és a WMO.III/a. kategóriájú pályákra vonatkozó ajánlásainak, megvalósul-e, mert amennyiben ezen ajánlások a lézeres távolságmérõ alkalmazását nem tiltják, úgy az nem kifogásolható. Ezen álláspontot támasztja alá az is, hogy ajánlatkérõ a kérelmezõ ajánlatát is érvényesként kezelte és fogadta el annak ellenére, hogy külön kérése ellenére is kérelmezõ úgy nyilatkozott, hogy csak passzív jegesedésmérõt kíván megajánlani, holott ajánlatkérõ kifejezett igénye volt az aktív jegesedésmérõ alkalmazása.<br>
A Döntõbizottság álláspontja szerint ajánlatkérõ akkor járt volna el jogsértõ módon, ha a nyertesnek kihirdetett ajánlattevõ ajánlatát a lézeres távolságmérõ megajánlása miatt elutasítja, míg a kérelmezõ ajánlatát a passzív jegesedésmérõ miatt pedig érvényesként kezeli.<br>
El is késett a jogorvoslati kérelem azon részében, mely szerint ajánlatkérõnek alkalmatlanná kellett volna nyilvánítani a nyertes ajánlattevõt tekintettel arra, hogy a lézeres távolságmérõre nem tudott 2 db referenciát felmutatni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve a határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság a kérelmezõ által sem vitatottan megállapította, hogy az ajánlatok benyújtásának határideje 2001. szeptember 5-e volt, és a nyertesnek kihirdetett ajánlattevõ ekkor már megajánlotta alternatívaként a lézeres látástávolság-mérõt is.<br>
A Döntõbizottság álláspontja szerint, amennyiben a kétszakaszos tárgyalásos eljárás során ajánlatkérõnek a második szakaszban, miután egyes jelentkezõket ajánlattételre alkalmasnak minõsített, lehetõsége lenne késõbb azt alkalmatlanná nyilvánítani, akkor sem lenne már a jogsértés megállapítható, tekintettel a fentebb idézett jogvesztõ határidõkre, hisz az idézett kógens szabály szerint 90 napon túl már eredményesen valamely döntés nem vitatható, illetve e kérdéskörben eljárás eredményesen nem kezdeményezhetõ. Jelen esetben e jogvesztõ határidõ fennáll tekintettel arra, hogy 2001. szeptember 5-e figyelembevételével a 90 napos jogvesztõ határidõ 2001. december 5-én lejárt, így a 2002. január 10-én benyújtott, majd a január 22-i tárgyaláson kiegészített, erre vonatkozó jogorvoslati kérelem már elkésett.<br>
A jogorvoslati kérelem megalapozott az értékelésre vonatkozó részéhen az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A Döntõbizottság ajánlatkérõ nyilatkozata alapján kétséget kizáróan megállapította, hogy ajánlatkérõ az ajánlattételre felhívottak elõzetes tájékoztatása nélkül olyan pontozási módszert alkalmazott, miszerint a kiírásának pontosan megfelelõ ajánlat az értékelésnél a maximális pontszám 50%-át kapja azért, hogy a jó, vagy kiemelkedõ részeket kellõen értékelni tudja, illetve a kizárást nem eredményezõ hiányosságoknál csökkentést alkalmazhasson.<br>
Az ajánlatkérõ pontozását megvizsgálva a Döntõbizottság megállapította, hogy a 6 bizottsági tag által végzett pontozás, illetve értékelés során ajánlatkérõ a pontszámokat 5 és 9,5 között osztotta ki a két értékelt ajánlat részszempontjainál, megsértve ezzel a fenti rendelkezést és a saját maga által állított szabályokat is. Ezen álláspont arra alapítható, hogy az ajánlatkérõ által becsatolt ponttáblázat szerint a 6 fõs értékelõ bizottság egyes tagjai által adott pontokat részszempontonként ajánlatkérõ átlagolta, így nem érvényesült a fentebb hivatkozott rendelkezés azon elvárása, miszerint az ajánlatoknak az elbírálás részszempontjai szerinti tartalmi elemeit kell összehasonlítani és megállapítani azok pontértékét, nem pedig az egyes (bíráló bizottsági) személyek által szubjektív értékítéleten nyugvó pontozásnak összegzésébõl képzett számtani átlagolást. A Döntõbizottság álláspontja szerint, amikor az ajánlatokat részszempontonként az ajánlatkérõ összehasonlítja, akkor minden esetben a legelõnyösebb ajánlati résznek a maximális, azaz jelen esetben a 10 pontot kell kiosztani és az ezt követõ ajánlatokat pedig ehhez viszonyítottan értékelni, illetve pontozni, tekintettel az összességében legelõnyösebb ajánlat kiválasztásának igényére.<br>
Azért sem fogadható el ajánlatkérõ azon érvelése, hogy az általa elõírt követelményeknek megfelelõ ajánlat alapja az adható pont 50%-a, hisz pl. a részvételi felhívásnál a 4. pontban írtak szerint a nyertes ajánlattevõvel megkötendõ vállalkozási szerzõdés létrejöttét követõ 500 nap a teljesítés határideje, és ennél korábbi idõpontot is elfogad ajánlattevõ. Megállapítható, hogy ajánlatkérõ ezen saját elõírását sem tartotta be, amikor pl. a határidõket értékelte, mivel a nyertes ajánlattevõnek 5 pontot, míg a kérelmezõnek e részszempontra 6 pontot adott annak ellenére, hogy a kérelmezõnél a megvalósítási határidõ a szerzõdést követõen 6 hónap, míg a nyertesnek kihirdetett ajánlattevõnél 33 hét.<br>
A fent leírtak alapján a Döntõbizottság megállapította, hogy ajánlatkérõ azzal, hogy a két érvényesnek tekintett ajánlat összehasonlítása során az értékeléskor a részszempontonként a jobb ajánlatnak nem adta ki a maximálisan adható 10 pontot és ezzel arányosítva az azt követõ ajánlatnak kevesebb pontszámot, valamint a saját maga által felállított elõzetes szabályokat sem tartotta be, a pontozásnál jogsértõen járt el. A Döntõbizottság a megállapított jogsértést csak úgy tudta reparálni, hogy az ajánlatkérõ eljárást lezáró döntését megsemmisítette.<br>
E döntés meghozatalánál arra is figyelemmel volt a Döntõbizottság, hogy a jogorvoslati eljárás során az eredeti ajánlatkérõ jogutódjának kellett a jogelõd szervezet döntését a Döntõbizottság elõtt indokolnia, valamint azt, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint ha a Döntõbizottság megsemmisíti az ajánlatkérõnek az eljárást lezáró döntését, akkor az ajánlatkérõ (a jogutód is) jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított 30 (építési beruházás esetén 60) napon belül új döntést hozni.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslat megalapozatlan, illetve elkésett részét a Kbt. 88. § (1) bekezdés a) pontja szerint elutasította, míg a megállapított jogsértésre tekintettel a Kbt. 88. § (1) bekezdésének c), d) és h) pontja szerinti jogkövetkezményeket alkalmazta ajánlatkérõvel szemben, figyelemmel a Kbt. 88. § (5) bekezdésére is.<br>
A Döntõbizottság az eset összes körülményeit mérlegelve nem tartotta szükségesnek ajánlatkérõvel szemben bírság alkalmazását tekintettel arra, hogy a megállapított jogsértés a döntés megsemmisítésével reparálható volt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(l) bekezdése biztosítja.<br>
<br>
Budapest, 2002. február 8.<br>
<br>
Dr. Bíró László s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>