<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2239)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.19/6/2002.<br>
<br>
Tárgy: a Gyulai Húskombinát Rt. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Gyulai Húskombinát Rt. (5700 Gyula, Kétegyházi út 3., a továbbiakban: kérelmezõ) jogorvoslati kérelmét, amelyet a HM Beszerzési és Biztonsági Beruházási Hivatala (1101 Budapest, Salgótarjáni út 18., a továbbiakban: ajánlatkérõ) "hús és hentesáru beszerzése a Magyar Honvédség 5. Bocskai István Gépesített Lövészdandár, a Vay Ádám laktanya részére, valamint Várpalotára és Táborfalvára történõ esetenkénti szállítással" tárgyú közbeszerzési eljárása ellen nyújtott be, elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek nincs helye. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. október 31-i 44. számában (8238) tette közzé ajánlati felhívását nyílt eljárás megindítására a rendelkezõ részben meghatározott tárgyban, 2002. január 1-jétõl 2002. december 31-ig terjedõ idõtartamra.<br>
Ajánlatkérõ a rész-, illetve a többváltozatú ajánlattétel lehetõségét kizárta. Rendelkezett arról, hogy az ajánlatokat az összességében legelõnyösebb ajánlat szempontja alapján bírálja el, meghatározta a részszempontokat, súlyszámokat és az értékelési ponthatárokat.<br>
Ajánlatkérõ az ajánlati felhívása 16. pontjának utolsó francia bekezdésében elõírta: "Az ajánlattevõ nevezze meg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja alapján alvállalkozóit." Felhívásában meghatározta mind az ajánlattevõkkel, mind a 10%-os mértéket meghaladó mértékben igénybe venni kívánt alvállalkozókkal szemben a pénzügyi, gazdasági és mûszaki alkalmassági követelményeket, továbbá az igazolási és nyilatkozattételi kötelezettségeket.<br>
Ajánlatkérõ dokumentációt is összeállított. Ebben rendelkezett többek között az ajánlatok benyújtásának tartalmi, formai követelményeirõl, meghatározta meg a termékspecifikációt és a szerzõdési feltételeket.<br>
A dokumentáció 2.1. pontjában az ajánlatkérõ az alábbiakat írta elõ:<br>
"Az ajánlattevõ nyilatkozzon arról, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) b) pontja alapján ajánlati árának 10%-át meghaladó mértékben kíván-e alvállalkozót igénybe venni. Amennyiben igen, úgy fel kell tüntetni, hogy milyen munkára kívánja igénybe venni a szerzõdés teljesítéséhez."<br>
Az ajánlattételi határidõig, 2001. december 11-ig ajánlatot nyújtott be: a Pápai Hús Rt., a Kárpáthús-Ker. Kft. és a kérelmezõ.<br>
A kérelmezõ ajánlatának 15. oldala NYILATKOZAT címszó alatt az alábbi részt tartalmazza:<br>
"Amennyiben cégem az ajánlat teljesítésénél alvállalkozó, illetve teljesítési segéd közremûködését kívánja igénybe venni az ajánlat értékének legalább 10%-ában, úgy kijelentem, hogy a fentiekben meghatározottak az alvállalkozó, illetve a teljesítési segéd tekintetében is fennállnak."<br>
Ajánlatkérõ 2001. december 21-én hirdette ki az eljárást lezáró döntését. Az eljárás nyertese a Pápai Hús Rt. lett, a többi ajánlatot pedig a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára hivatkozással érvénytelenné nyilvánították.<br>
Ajánlatkérõ a kérelmezõ ajánlatának érvénytelenné nyilvánítását az alábbiakkal indokolta:<br>
"A Gyulai Húskombinát Rt. ajánlata nem tartalmazza:<br>
az ajánlati dokumentáció III. fejezet 2.1. pontjában meghatározottak szerinti nyilatkozatát arról, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) b) pontja alapján ajánlati árának 10%-át meghaladó mértékben kíván-e alvállalkozót igénybe venni."<br>
A kérelmezõ az eredményhirdetésen nem volt jelen, ajánlatkérõ elkészítette az írásbeli összegezését, és azt az ajánlattevõk részére írásban kézbesítették. Ajánlatkérõ az eljárást lezáró szerzõdést 2001. december 29-én megkötötte.<br>
A kérelmezõ jogorvoslati kérelmét 2002. január 15-én nyújtotta be. Ebben kérte ajánlatkérõnek az ajánlatát érvénytelenné nyilvánító döntése megsemmisítését, ideiglenes intézkedésként a szerzõdéskötés megtiltását.<br>
Álláspontja szerint ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontjának a megsértésével írta elõ azt a dokumentációja 2.1. pontjában, hogy az ajánlattevõknek nyilatkozniuk kell arról, hogy 10%-os mértéket meghaladó mértékben kívánnak-e alvállalkozót igénybe venni. Megítélése szerint a Kbt. ezen rendelkezése alapján csak abban az esetben van ajánlattevõknek kötelezettsége, ha igénybe kívánnak venni 10%-os mértéket meghaladóan alvállalkozót és abban az esetben sem nyilatkozattételi, hanem megjelölési kötelezettségük van a konkrét alvállalkozóra vonatkozóan. A kérelmezõ esetében pedig ez nem áll fenn, mivel a beszerzés során nem kíván alvállalkozót igénybe venni.<br>
Kérelmezõ azt elismerte, hogy az ajánlata 15. oldalán tett feltételes nyilatkozata nem felel meg az ajánlatkérõ által a dokumentáció 2.1. pontjában elõírt feltételeknek.<br>
Kifogásolta, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján nem biztosított számára hiánypótlási lehetõséget, illetve a Kbt. 57. § (1) bekezdése alapján ajánlatkérõnek lehetõsége lett volna az ajánlattal kapcsolatos, általa nem egyértelmûnek ítélt kijelentések tartalmának tisztázására.<br>
Ajánlatkérõ kérte a jogorvoslati kérelem elutasítását.<br>
Álláspontja szerint a dokumentációnak a kérelmezõ által kifogásolt 2.1. pontja megfelel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése rendelkezésének. Megítélése szerint a Kbt. által használt megjelölés kifejezéssel azonosnak tekintendõ a nyilatkozattétel. Ezen nyilatkozattételi kötelezettség elõírását pedig gyakorlati tapasztalatok is indokolják, hogy egyértelmûen nyilatkozzanak az ajánlattevõk arról, hogy az eljárásuk során 10%-os mértéket meghaladó mértékben külsõ alvállalkozó részt vesz-e. Így, mivel jogszerûen támasztotta a dokumentációban ezt a feltételt és annak a kérelmezõ ajánlata - általa is elismerten - nem felelt meg, helyesen döntött, amikor érvénytelenné nyilvánította azt. Elõadta, hogy mind a hiánypótlás-, mind a felvilágosítás-kérés csak lehetõség ajánlatkérõ számára, de nem kötelezettség, így ezt alappal nem kifogásolhatja kérelmezõ. Hivatkozott továbbá arra, hogy a kérelmezõ ajánlatából olyan nyilatkozat hiányzik, amelynek pótlását a Kbt. nem teszi lehetõvé.<br>
A Döntõbizottság megállapította, hogy a kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság az alábbi indokokra tekintettel megállapította, hogy a kérelmezõ ajánlata nem felel meg a dokumentációban támasztott feltételeknek.<br>
A Döntõbizottság megállapította, hogy ajánlatkérõ ajánlati felhívásának fentiekben idézett 16. pontjának utolsó francia bekezdése megfelel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontjában írt rendelkezésnek. A Kbt. 43. § (2) bekezdés b) pontja értelmében: "Az ajánlatban - ha ezt az ajánlatkérõ az ajánlati felhívásban elõírta - meg kell jelölni az ajánlattevõ által a közbeszerzés értékének tíz százalékát meghaladó mértékben igénybe venni kívánt alvállalkozókat."<br>
A Döntõbizottság megállapította, hogy ajánlatkérõ a dokumentációja 2.1. pontjában elõírta, hogy ajánlattevõknek nyilatkozniuk kell arról, hogy 10%-os mértéket meghaladóan kívánnak-e alvállalkozót igénybe venni a teljesítés során. A Döntõbizottság az ajánlati dokumentáció ezen pontjának a jogszerûségét nem vizsgálta. Az ajánlati dokumentációt a kérelmezõ, illetve a többi ajánlattevõk megvásárolták. A dokumentációt, illetve annak ezen pontját a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében biztosított 15 napos jogvesztõ határidõn belül nem támadták meg. Így a Döntõbizottság ezen nyilatkozattételi kötelezettség mint feltétel alapján vizsgálta, hogy a kérelmezõ ajánlata annak megfelel-e.<br>
A Döntõbizottság megállapította, hogy a kérelmezõ által az ajánlata 15. oldalán található - fentiekben idézett - nyilatkozatrész nem felel meg az ajánlatkérõ által támasztott feltételnek. A nyilatkozat feltételes jellegû, nem állapítható meg belõle, hogy igénybe kíván-e venni alvállalkozót a kérelmezõ, vagy nem.<br>
Így, mivel a kérelmezõ ajánlata nem felel meg a dokumentáció 2.1. pontjában támasztott feltételnek, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Felhívja a Döntõbizottság arra a kérelmezõ figyelmét, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében szabályozott hiánypótlás, továbbá a Kbt. 57. § (1) bekezdésében szabályozott felvilágosítás-kérés az ajánlatkérõ részére lehetõséget biztosít. Ajánlatkérõ mérlegelési jogkörébe tartozik, hogy ezen lehetõségekkel a konkrét közbeszerzési eljárása során élni kíván-e, ajánlatkérõ közbeszerzési eljárásában nem volt sem hiánypótlás-, sem felvilágosítás-kérés.<br>
Így, mivel nem kötelezettsége ajánlatkérõnek hiánypótlás, illetõleg felvilágosítás kérése, ennek nem biztosítása alappal nem kifogásolható.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott hatáskörében eljárva - a fenti indokokra tekintettel - a kérelmezõ jogorvoslati kérelmét a Kbt. 88. § (1) bekezdés a) pontja alapján elutasította mint alaptalant. A Döntõbizottság ideiglenes intézkedést nem hozott, mert annak a Kbt. 82. § (1) bekezdésében meghatározott törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. február 8.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>