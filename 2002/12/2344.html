<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2344)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.25/10/2002.<br>
<br>
Tárgy: a Volvo Hungária Kft. jogorvoslati kérelme az RWE Umwelt Miskolc Kft. közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Levente István ügyvéd (1027 Budapest, Kapás u. 31.) által képviselt Volvo Hungária Kft. (1172 Budapest, Cinkotai út 34., továbbiakban: kérelmezõ) jogorvoslati kérelmének - melyet dr. Zombor Péter ügyvéd (3530 Miskolc Mártírok u. 1.) által képviselt RWE Umwelt Miskolc Környezetvédelmi és Hulladékgazdálkodási Kft. (3527 Miskolc József A. u. 65., továbbiakban: ajánlatkérõ) 1 db tömörítõs szemétszállító gépjármû szállítása tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 51. § (1) bekezdését és 59. § (1) bekezdését.<br>
A jogsértés miatt 1 000 000 Ft azaz egymillió forint bírság megfizetésére kötelezi ajánlatkérõt.<br>
Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. november 7-én megjelent számában a rendelkezõ részben megjelölt beszerzés tárgyában.<br>
A beszerzés tárgyával szembeni elvárásait részletesen meghatározta az ajánlati dokumentáció "3. Mûszaki elvárások"-ban. Az alapgépre vonatkozóan "Kéttengelyes hátsókerék-hajtású járógépés alváz" meghatározást tett a gépjármû konstrukciójára nézve.<br>
A felhívás 4. pontjában a teljesítési határidõt 2002. május 30-ban határozta meg, de egyben közölte, hogy ezen idõpont elõtti teljesítés kedvezõbb elbírálást nyer. A felhívás szerint többváltozatú ajánlatot is lehetett tenni.<br>
Az ajánlattételi határidõre, 2001. december 18-ra a MUT-Hungária Kft. 1 változatú ajánlatot tett egy összkerékhajtású gépjármûre, a Városkert Kft. 2 változatú ajánlata közül az egyik hátsókerék-hajtású, a másik összkerékhajtású típusra vonatkozott, a kérelmezõ 1 változatú ajánlatában hátsókerék-hajtású gépjármûre tett ajánlatot. A MUT-Hungária Kft. 26 976 404 Ft, a kérelmezõ 26 226 800 Ft ellenszolgáltatás fejében ajánlotta a gépjármû szállítását.<br>
A bíráló bizottság a MUT-Hungária Kft. ajánlatát javasolta elfogadásra - többek között - arra hivatkozva, hogy a Kft. "Magyarország legnagyobb kommunális felépítménygyártója és forgalmazója", "Az árkülönbség nem éri el a 10%-ot. Az ajánlatában szereplõ gépjármû összkerékhajtású, így viszonylag magasabb mûszaki színvonalú gépet kapunk ezért az árért."<br>
Ajánlatkérõ a december 27-én tartott eredményhirdetésen a MUT-Hungária Kft. ajánlatát hirdette ki nyertesnek. Kérelmezõ az eredményhirdetésen nem volt jelen, a döntésrõl a 2002. január 4-én kézhez vett eredményhirdetési jegyzõkönyvbõl és összegzés az eljárásról dokumentumból értesült.<br>
Kérelmezõ 2002. január 17-én jogorvoslati kérelmet terjesztett elõ a Döntõbizottsághoz.<br>
Sérelmezte az eljárást lezáró döntést, álláspontja szerint a nyertes ajánlat érvénytelen, mert a kiírás szerinti hátsókerék-hajtású gépjármû helyett összkerékhajtásúra szól. Az ajánlat csak akkor lett volna érvényes, ha a nyertes - élve a többváltozatú ajánlattétel lehetõségével - a kiírás szerinti hátsókerék-meghajtású típusra is ad ajánlatot. Ez esetben ajánlatkérõ választhatta volna az összkerékmeghajtású gépjármûre adott változatot. A nyertes ajánlat elfogadásával ajánlatkérõ megsértette az esélyegyenlõséget, ugyanis ha a kiírás nem kifejezetten hátsókerék-meghajtású gépjármûre szólt volna, õ is tudott volna ajánlani összkerékmeghajtásút is.<br>
Sérelmezte továbbá, hogy ajánlatára az adható 10 pont maximum helyett csak 9 pontot kapott, pedig az mindenben megfelelt a kiírási feltételeknek.<br>
Kifogásolta, hogy az értékelési súlyszámok mindegyike 5-ös, így lehetetlen volt a tényleges súlyozás az egyes ajánlati elemek között.<br>
Kifogásolta továbbá a nyertes a szállítási határidõre vonatkozó ajánlata elfogadását is, állítása szerint a nyertes feltételhez kötötte, a 2002. február 28-i teljesítési határidõt csak arra az esetre vállalta, ha ajánlatkérõ vele a szerzõdést 2002. január 10-ig megköti. Ezen kifogásától kérelmezõ a jogorvoslati eljárásban február 13-án tartott tárgyaláson elállt.<br>
Kérte az eljárást lezáró döntés megsemmisítését. A tárgyaláson kérelmét módosítva a jogsértés megállapítását, bírság kiszabását és a jogorvoslati eljárásban felmerült költségei megtérítését kérte.<br>
Ajánlatkérõ észrevételében kérte a jogorvoslati kérelem elutasítását.<br>
Elõadta, hogy a dokumentációban foglaltak csak általános jellegû elvárások voltak, azok közül egy feltételtõl való eltérés nem vezet az ajánlat érvénytelenségéhez.<br>
A tárgyaláson közölte, hogy azért fogadta el az összkerékmeghajtású gépjármûre adott ajánlatot, mert az Miskolc város és környéke domborzati viszonyai mellett téli idõjárás esetén is alkalmas a szilárd hulladék elszállítására. Az ajánlati ár nagyon kedvezõ, kb. 2 millió Ft-tal alacsonyabb, mint amiért azt egyéb úton be tudná szerezni.<br>
Közölte, hogy a nyertessel a közbeszerzési szerzõdést 2002. január 7-én megkötötte.<br>
A MUT-Hungária Kft. egyéb érdekelt is kérte a jogorvoslati kérelem elutasítását. Elõadta, hogy a gépjármûnek az ajánlatához csatolt mûszaki jellemzõibõl megállapíthatóan az lényegében hátsókerék-meghajtású, de amikor a terep- és idõjárási viszonyok indokolják, átkapcsolható összkerékmeghajtásúra is.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: Az ajánlattevõnek az ajánlati felhívásban, illetve a dokumentációban (együttesen továbbá: kiírás) meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint érvénytelen az ezen feltételnek nem megfelelõ ajánlat, amit az 52. § (1) bekezdése értelmében ajánlatkérõnek érvénytelennek kell nyilvánítania. Az 53. § (2) bekezdése alapján érvénytelen ajánlat nem vehet részt az elbírálásban.<br>
E rendelkezésekbõl következõen a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében csak a kiírásban meghatározott feltételeknek megfelelõ ajánlatok közül lehet valamelyik - mégpedig a legkedvezõbb - a nyertes.<br>
Ajánlatkérõ a dokumentációban elõírta, hogy hátsókerék-meghajtású gépjármûre kér ajánlatot.<br>
A nyertes által ajánlott gépjármû azonban nem hátsókerék-meghajtású, hanem összkerékmeghajtású volt. Ezen nem változtat az a tény, hogy kialakításánál fogva hátsókerék-meghajtással is tud üzemelni.<br>
A nyertes által ajánlott beszerzési tárgy tehát nem felel meg a dokumentációban foglalt elvárásnak. Ezért ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. §-</a>ának fent idézett rendelkezései alapján érvénytelenné kellett volna nyilvánítania a nyertes ajánlatát.<br>
A Döntõbizottság megállapította, hogy ajánlatkérõ a nyertes ajánlat érvénytelenné nyilvánításának elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését. Megállapítja továbbá, hogy ajánlatkérõ az érvénytelen ajánlat nyertessé minõsítése által megsértette az 59. § (1) bekezdését is.<br>
Ajánlatkérõ döntése indokaként arra hivatkozott, hogy azért a nyertes ajánlatot fogadta el, mert az magasabb minõségi színvonalat képvisel, és ennek ellenére az ára kb. 1,4 millió Ft-al alacsonyabb volt a piaci árnál.<br>
A Döntõbizottság ajánlatkérõ döntése helytállóságát gazdasági megfontolás oldaláról nem vonja kétségbe, jogi szempontból sem, ha a beszerzést nem közbeszerzési eljárás keretében kellett volna eszközölnie.<br>
A közbeszerzési eljárások alapelveinek - ajánlattevõk esélyegyenlõsége, az eljárás tisztasága és nyíltsága - hatályosulása érdekében azonban a jogalkotó a Kbt.-ben szigorú, eltérést nem engedõ szabályokat mond ki. Ezek egyike a 26. § (2) bekezdés második mondata, miszerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez kötve van.<br>
Ajánlatkérõ tehát még akkor sem térhet el a kiírásban általa meghatározott feltételektõl, ha a kiírásban közölt jellemzõktõl jobb jellemzõkkel bíró beszerzési tárgyra kap ajánlatot a piaci árnál kedvezõbb áron.<br>
Ajánlatkérõ a nyertes ajánlat választása indokaként arra is hivatkozott, hogy a felhasználási cél tekintetében is indokolt volt az összkerékmeghajtású gépjármû választása, erre Miskolc város domborzati és az utóbbi évek téli idõjárási viszonyai miatt konkrét igénye volt, ezen igényét anyagi korlátozottsága okán nem határozta meg, az összkerékmeghajtású gépjármûvek drágábbak, mint a hátsókerék-meghajtásúak.<br>
A Döntõbizottság nem fogadta el ajánlatkérõ érvelését. Mint a jelen közbeszerzési eljárása is igazolja, a szóban forgó magasabb színvonalú gépjármûtípusra is kapott kedvezõ áron ajánlatot. Ezen ajánlat kiválasztása jogszerûségét illetõen nem merült volna fel kétely a többi ajánlattevõben (adott esetben kérelmezõben), ha ajánlatkérõ a kiírásban - akár vagylagosan is - közli ezen beszerzési igényét. Ekkor ugyanis valamennyi ajánlattevõnek lehetõsége lett volna ajánlatot tenni összkerékmeghajtású típusra.<br>
Kérelmezõ kifogásolta a felhívásban közölt értékelési súlyszámok meghatározását.<br>
A jogorvoslati kérelem ebben a részében elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást a Kbt. szabályait sértõ esemény tudomásra jutásától számított 15 napon belül lehet kérelmezni. Ezen határidõ elmulasztása jogvesztéssel jár.<br>
A kérelmezõ által jogsértõnek vélt esemény, nem megfelelõ értékelési súlyszámok meghatározása a felhívás közzétételekor következett be. A felhívás 2001. november 7-én került közzétételre, ez idõponttól a kérelem 2002. január 17-én történt elõterjesztéséig a 15 napos jogvesztõ határidõ letelt.<br>
A Döntõbizottság ezért a jogorvoslati kérelmet ebben a részében elutasította.<br>
A Döntõbizottság nem vizsgálta a kérelmezõ ajánlata értékelésével kapcsolatos kérelem megalapozottságát. Egyrészrõl azért nem, mert megállapította a nyertes ajánlat érvénytelenségét, így az összehasonlítási alap kiesett, másrészrõl azért nem, mert ajánlatkérõ a közbeszerzési szerzõdést már megkötötte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § d), f) és h) pontja szerint rendelkezett.<br>
A Döntõbizottság 1 millió Ft bírságot szabott ki ajánlatkérõ terhére, ezen bírság összege a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján kiszabható minimummértéknek felel meg. A bírság mértékének meghatározásánál a viszonylag alacsony összegû beszerzési értéket (nyertes ajánlat ajánlati ára) vette tekintetbe:<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. február 14.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>