<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2240)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.47/7/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Videoton-Mechlabor Fejlesztõ és Gyártó Kft. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85, a továbbiakban: Bizottság elnöke) által a Videoton-Mechlabor Fejlesztõ és Gyártó Kft. (1071 Budapest, Városligeti fasor 25-27., továbbiakban: ajánlatkérõ) "1 db Spektrumanalizátor (10 KHz-6 GHz) és 1 db Szignálgenerátor (10 KHz-3 GHz)" beszerzési tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
A Gazdasági Minisztérium 2001 õszén pályázati felhívást tett közzé hadiipari technológiát korszerûsítõ beruházások támogatására. Az elnyerhetõ támogatás vissza nem térítendõ támogatás, és mértéke a beruházás áfa nélküli elfogadott összköltségének legfeljebb 50%-a, maximum 50 M Ft lehet. A pályázat benyújtási határidejének idõpontja 2001. szeptember 30. volt, a döntés tervezett idõpontja pedig 2001. november hónap.<br>
Ajánlatkérõ a pályázatban megjelölt határidõben a pályázatát benyújtotta azzal az indokolással, hogy a fejlesztéshez, termelésnél a beruházásokhoz használt annak idején korszerû mérõmûszerek állapotukban és erkölcsileg is elavultak, amortizálódtak. Javításuk, hitelesítésük egyes esetekben már nem lehetséges. Az új termékek mûszaki fejlesztéséhez minõsítéséhez a jelen kornak megfelelõ szolgáltatásokat biztosító mûszerek szükségesek. Ennek alapján ajánlatkérõ az alábbi mérõmûszerek beszerzéséhez kért támogatást.<br>
- 8714 ET typ. RF. hálózatanalizátor 3 GHz<br>
- MS 2665 C typ. spektrumanalizátor<br>
- SMT 03 typ szignálgenerátor<br>
- LT374 typ. oszcilloszkóp<br>
Ezek beszerzési ára összesen 23 542 M Ft + áfa.<br>
A kiválasztott mûszerek kategóriájukban a legkorszerûbbek, a gyártó cégek 2-3 éve szerepeltetik a katalógusaikban.<br>
Ajánlatkérõ a mûszerek beszerzését 19 hónapra elosztva tervezte.<br>
A Gazdasági Minisztérium 2001. december 14-én kelt levelében, amelyet ajánlatkérõ 2001. december 29-én vett kézhez, adott tájékoztatást, hogy a pályázat értékelése megtörtént, és ennek alapján 11 100 000 Ft támogatás odaítélésérõl döntött.<br>
Ezt követõen 2002. január elején került sor a felek között a támogatási szerzõdés aláírására, amelyben a beruházás kezdési idõpontja 2002. január 1-jében, a megvalósulás idõpontja pedig 2003. június 30-ban került megjelölésre.<br>
A támogatási szerzõdés 7. pontja tartalmazta a támogatás folyósítását; illetõleg ütemezését. Eszerint a támogatás folyósítása a teljesítés igazolása mellett a benyújtott kifizetést igazoló dokumentumok alapján utólag, forrásarányosan történik. Az elszámolási határidõk a következõk: 2002. március 31., 2002. június 30., 2003. január 31., 2003. június 30.<br>
Ajánlatkérõ ezen elõzményeket követõen 2002. január 14-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
Ajánlatkérõ az eljárásfajta választását azzal indokolta, hogy a Gazdasági Minisztériummal megkötött támogatási szerzõdés alapján az elsõ beszerzési ütem elszámolási határideje 2002. március 31.<br>
Az elõzetesen beszerzett szállítói ajánlatok legkevesebb hat hét szállítási határidõt jelöltek meg a megrendeléstõl számítva, ennek alapján a nyílt eljárás szerinti határidõk nem lennének betarthatók, és nem teszik lehetõvé a támogatási szerzõdésben rögzített határidõs elszámolást.<br>
Ajánlatkérõ a beszerzés tárgyaként 1 db spektrumanalizátor és 1 db szignálgenerátor beszerzését jelölte meg.<br>
Az ajánlati felhívás szerint a két mûszerre külön-külön is tehetõ részajánlat. A felhívás szerint az ajánlat benyújtásának határideje 2002. január 21. Az elsõ tárgyalás idõpontja 2002. január 25.<br>
Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket. A szerzõdés teljesítésére alkalmatlanná minõsítés, illetõleg az ajánlatok elbírálásának szempontjait.<br>
Ajánlatkérõ ajánlattételre az Elsinco Budapest Kft.-t, a Rohde & Schwarz Österreich GmbH-t és az SMT Méréstechnika Kft.-t hívta fel.<br>
Ajánlatkérõ a Döntõbizottság elnökét 2002. január 17-én tájékoztatta arról, hogy az SMT Méréstechnikai Kft. az ajánlati felhívás kiküldése után jelezte, hogy a beszerzés tárgyát képezõ spektrumanalizátor gyártója az Agilent Technologies kizárólagos képviseleti jogát 2002. január 1-jétõl átadta a Medexpert Kft.-nek. Ennek alapján ajánlatkérõ az SMT Méréstechnikai Kft. helyett a Medexpert Kft.-t hívta fel ajánlattételre.<br>
A Döntõbizottság elnöke 2002. január 28-án kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében a jogorvoslati eljárás megszüntetését kérte. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjajára alapított eljárása jogszerû. Indoklásként elõadta, hogy a beszerzés tárgyát képezõ mérõmûszerekre támogatás elnyerése céljából pályázatot nyújtott be a Gazdasági Minisztériumhoz.<br>
A Gazdasági Minisztérium a pályázat elnyerésérõl 2001. december 29-én értesítette. Ajánlatkérõ még a pályázat benyújtása elõtt a lehetséges szállítóktól tájékozódott a teljesítés lehetséges idõpontjáról. A szállítók válaszukban közölték, hogy a megrendeléstõl számított átlag két hónapos határidõvel tudják a megrendelést teljesíteni.<br>
A támogatási szerzõdés pedig az elszámolási idõszakot konkrétan megjelölte, ennek alapján az elsõ elszámolási idõszakként 2002. március hónap került megjelölésre. Ajánlatkérõ ennek alapján döntött arról, hogy a beruházás elsõ ütemére tárgyalásos eljárást alkalmaz.<br>
Ajánlatkérõ elõadta továbbá, hogy a támogatási szerzõdésben megjelölt eszközök a gyártók által kialakított forgalmazási rendszerben csak kizárólagos jogú magyarországi forgalmazóknál vásárolhatók meg, azaz az adott típusú eszköz csak egy adott kereskedõnél hozzáférhetõ.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint "ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívül sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége<br>
miatt a nyílt vagy a meghívásos eljárásban elõírt határidõk nem betarthatóak. Bármelyik feltétel hiányának megléte e szakasz jogszerû alkalmazását nem teszi lehetõvé.<br>
A Döntõbizottság a rendelkezésre álló iratok alapján vizsgálta, hogy ezen feltételek fennállnak-e.<br>
A Döntõbizottság megállapította, hogy ajánlatkérõ korlátolt felelõsségû társasági formában mûködõ gazdálkodószervezet. Ennek alapján a Kbt. hatálya alá nem tartozik.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja alapján a támogatás elnyerésére tekintettel volt köteles a támogatásból megvalósított beszerzése tekintetében a Kbt. szabályai szerint eljárni.<br>
Ajánlatkérõ a támogatás elnyerésérõl 2001. december 29-én értesült, és ezt követõen került sor a támogatást nyújtóval a támogatási szerzõdés aláírására. Ajánlatkérõ tehát ettõl az idõponttól volt köteles a beszerzése tekintetében a Kbt. szabályai szerint eljárni.<br>
Ajánlatkérõ a támogatás elnyerését követõ rövid idõn belül (2002. január 14.) a közbeszerzési eljárást megindította.<br>
Jelen közbeszerzési eljárásban a beszerzés tárgyaként ajánlatkérõ csak azoknak az eszközöknek a beszerzését jelölte meg, amelyek az elsõ elszámolási idõszakhoz tartoznak.<br>
A támogatási szerzõdés 7. pontja ugyanis valóban tartalmazza, hogy a beszerzés tekintetében az elsõ elszámolási idõszak határideje 2002. március 31. E határidõ betartásának teljesítése, valamint figyelemmel arra, hogy a beszerzés tárgyát képezõ eszközök szállítási határideje körülbelül két hónapot vesz igénybe valóban a nyílt, illetõleg meghívásos eljárásban írt határidõk nem betarthatók.<br>
A rendelkezésre álló iratokból így egyértelmûen megállapítható, hogy az elõre nem látható ok, illetve a rendkívüli sürgõs helyzet bekövetkezésében ajánlatkérõ vétlen.<br>
Ennek alapján a Döntõbizottság megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 11.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>