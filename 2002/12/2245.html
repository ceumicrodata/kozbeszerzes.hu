<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2245)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.820/8/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Miniszterelnöki Hivatal Informatikai Kormánybiztosság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Bizottság elnöke) által a Miniszterelnöki Hivatal Informatikai Kormánybiztosság (1024 Budapest, Szilágyi Erzsébet fasor 11/B, képviseli: dr. Petrik Péter ügyvéd, megbízásából eljár a Miniszterelnökség Közbeszerzési és Gazdasági Igazgatóság, 1055 Budapest, Kossuth tér 2-4., képviseli: dr. Cziffra Csaba jogtanácsos a továbbiakban: ajánlatkérõ) "köztisztviselõk és közoktatásban dolgozó pedagógusok számára otthoni számítógép használat, internet-hozzáférés támogatása és távoktatási csomag biztosítása pályázat (SZT-IS-3) eljárása során a pályázatok továbbításával, feldolgozásával kapcsolatos pályázati részfeladatok ellátása 70 000 címre" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ a Döntõbizottság elnökét 2001. december 17-én tájékoztatta, hogy hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján a köztisztviselõk és közoktatásban dolgozó pedagógusok számára otthoni számítógép-használat, internet-hozzáférés támogatása és távoktatási csomag biztosítása pályázat (SZT-IS-3) eljárása során a pályázatok továbbításával, feldolgozásával kapcsolatos pályázati részfeladatok ellátása 70 000 címre tárgyában. Ajánlatkérõ az eljárásfajta választását azzal indokolta, hogy az országos kiterjedésû, magánszemélyeket és intézményeket 70 000-es számban érintõ pályázat lebonyolításában a levelek (pályázati feltételek, pályázatok, értesítések) gyors hiteles továbbítása szükséges, amely olyan apparátust tételez fel, amely az ország minden pontján 48 órán belül minden állampolgárt, intézményt elér. E tevékenység jelentõs része a postáról szóló 1992. évi XLV. törvény hatálya alá esik. Egyes, az értesítéshez, feldolgozáshoz szorosan kapcsolódó tevékenységeket nem lehet reális feltételekkel az alaptevékenységtõl leválasztani, és nincs még egy olyan államilag felügyelt, a teljes országot lefedõ országos apparátussal rendelkezõ, a hiteles adatkezelés biztonsági követelményeit is kielégítõ szervezet a Magyar Posta Rt.-n kívül, amely ezt a feladatot a pályázat során rendelkezésre álló néhány napos idõszakban el tudná végezni. A közremûködést a 11/2001. (IV. 24.) MeHVM rendelet lehetõvé teszi, mivel a 7. § (4) bekezdésében bevonható közremûködõként a Magyar Posta Rt.-t nevesíti, a további megnevezett közremûködõk a vázolt feladat elvégzésére nem alkalmasak. A feladat terjedelme elõzetesen nem volt ismert, mivel ilyen jellegû pályázat az országban nem volt. Elõzetesen nem volt becsülhetõ a várható jelentkezõk száma. A feladat speciális jellege a Kbt. 70. §. (1) bekezdés b) pontjában foglaltak választását indokolttá teszik.<br>
Ajánlatkérõ ajánlattételre a Magyar Posta Rt.-t hívta fel.<br>
Ajánlatkérõ ajánlati felhívást is készített, mely szerint a teljesítés határideje 2002. június 30-a, ajánlattételi határidõ 2001. december 19-e. Ugyanezen a napon került sor a tárgyalások lefolytatására is.<br>
Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, az alkalmasság elbírálásának, illetõleg az alkalmatlanná minõsítés szempontjait is. A felhívás szerint ajánlatkérõ az összességében legelõnyösebb ajánlatot kívánta kiválasztani, melyhez megadta az elbírálási részszempontokat, azok súlyszámát, illetõleg a részszempontok tartalmi elemeire adható pontszám alsó és felsõ határát.<br>
A Döntõbizottság elnöke 2001. december 28-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati kérelemnek mint megalapozatlannak az elutasítását. Ajánlatkérõ indoklásként elõadta, hogy a pályázatok lebonyolítását szigorú jogi háttér szabályozza, hivatkozott a 11/2001. (IV. 24.) MeHVM számú rendeletre. Ajánlatkérõ hivatkozott arra, hogy nagyszámú pályázat érkezett, a bírálati munka emiatt igen nagy és az értesítésekre igen kevés idõ állt csak rendelkezésre. A pályázat méretei miatt speciális szerzõdéses konstrukciót kellett választani. Hiszen minden értesítésnél a nyilatkozat megtételének idõpontjának hiteles igazolása is szükséges, a lebonyolítás kulcskérdése a tértivevényes értesítések elkészítése, továbbítása, az átvételi adatok rendelkezésre bocsátása.<br>
Tértivevényes levél továbbítására a postáról szóló 1992. évi XLV. törvény alapján kizárólag a Magyar Posta Rt. jogosult. A Magyar Posta Rt. képes arra, hogy formalevél alapján olyan zárt technológiával készítse a tértivevényes küldeményeket, hogy azokat azonnal követett küldeményként kézbesíteni is tudja.<br>
Nyomdatechnikai szempontból ugyan más szervezet is képes a leveleket elkészíteni, ezeket a hivatalos kézbesítéshez tértivevényesen, tehát egyenként, tételesen ellenõrizve a Magyar Posta Rt. részére kell átadni, ez pedig jelentõs idõveszteséget okoz. A pályázati rendszer által rendelkezésre álló idõn belül, tehát az országban nincs olyan szervezet, amely képes 2-3 napon belül a tértivevényes küldeményeket elõállítani, és egyúttal a címzetthez hivatalosan továbbítani. A fenti feladathoz kapcsolódik az adatok elektronikus feldolgozásának igénye. A feldolgozás egy részét a Magyar Posta Rt.-vel kell elkészíttetni, hiszen a rendelkezésre álló idõn belül a hivatalos értesítésekkel kapcsolatos tevékenység elvégezhetõségéhez, elszámoltathatóságához, az adatok elektronikus formájára is szükség van. Ezeket ömlesztett tértivevényekrõl, adatlapokról reális idõ alatt nem lehet feldolgozni és az esetlegesen olvashatatlan bélyegzõ adatát is csak a Magyar Posta Rt. tudja hivatalosan megadni. A Magyar Posta Rt. ezen túlmenõen elismerten megfelel a biztonságos iratkezelési követelményeknek is.<br>
Ajánlatkérõ nyilatkozott, hogy a szerzõdés megkötésére 2001. december 28-án sor került.<br>
A Magyar Posta Rt. érdemi észrevételt nem tett.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele; tárgyaláson tett nyilatkozata alapján megállapította, hogy ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésére alapított közbeszerzési eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor; ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság elsõdlegesen vizsgálta, hogy ajánlatkérõ által hivatkozott 11/2001. (IV. 24.) MeHVM számú rendelet a beszerzés tárgyát képezõ feladat végzésére a Magyar Posta Rt.-t jelölte-e ki.<br>
A fenti rendelet ajánlatkérõ által hivatkozott 7. § (4) bekezdése az alábbiakat tartalmazza:<br>
A kormánybiztosság az e rendeletben foglalt pályázati részfeladatok végrehajtására, így különösen a pályázatok és a támogatási szerzõdések elõkészítésével, nyilvántartásával, azok végrehajtásának ellenõrzésével kapcsolatos feladatok elõsegítése céljából közremûködõ szervezetként - külön szerzõdésben foglalt feltételek szerint - a Hírközlési Fõfelügyeletet, a Távmunka Kht.-t, a Regionális Fejlesztési Holding Rt.-t, a Nemzeti Kollégiumi Közalapítványt, a Magyarországi Cigányokért Közalapítványt, a TEMPUS Közalapítványt, valamint az esetenként felkért egyéb szervezeteket (a továbbiakban együtt: közremûködõ szervezet) vehet igénybe.<br>
Ebbõl következik, hogy ajánlatkérõ állításával ellentétben a Magyar Posta Rt. külön nevesített közremûködõként megjelölésre nem került, így ezen jogszabályi hivatkozás a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alkalmazásának jogszerûségét nem támasztja alá.<br>
A Döntõbizottság a rendelkezésre álló iratokból megállapította, hogy a beszerzés tárgya az alábbi:<br>
- pályázati csomagok sokszorosítása 30 000 pld.<br>
- adatrögzítõ program elkészítése<br>
- pályázati csomagok terítése címhelyekre, postákra<br>
- benyújtott pályázatok feldolgozása (kb. 35 000)<br>
- értesítés a pályázatok elbírálásáról<br>
- az értesítés átvételét igazoló tértivevények feldolgozása<br>
- a számítógépek kiszállítását igazoló okmányok feldolgozása<br>
Ajánlatkérõ által sem vitatottan ezen feladatok között szerepelnek olyan feladatok, mint a pályázati csomagok sokszorosítása, az adatrögzítõ program elkészítése, amely feladatok elkészítésére nem kizárólag a felkért ajánlattevõ a Magyar Posta Rt. képes, mert ezen feladatok nem rendelkeznek olyan kizárólagos, mûszaki-technikai sajátossággal, amelyek alapján csak meghatározott személy lenne képes a teljesítésre. A pályázati csomagok sokszorosítása olyan feladatot foglal magában, mint pld. pályázati dokumentáció sokszorosítása, csekk elõállítása, címzése, etikett elõállítása címzése, tértivevény elõállítása, tûzése, borítékolás, amelyek olyan jellegû feladatok, amelyek mûszaki-technikai sajátossággal nem bírnak, így ezen feladatok elvégzésére nem kizárólag egy meghatározott személy képes.<br>
Hasonló a helyzet az adatrögzítõ program esetén is; hiszen itt egy olyan szoftver elkészítésérõl van szó, amely gépi úton teszi lehetõvé a pályázati anyagok, értesítések név szerinti átvételének és az átvétel idõpontjának a rögzítését.<br>
Ajánlatkérõ által sem vitatottan ezen két feladat esetén nem áll fenn, hogy ezen szolgáltatások elvégzésére kizárólag a felkért ajánlattevõ lenne képes.<br>
A Döntõbizottság álláspontja szerint nem áll fenn kizárólagosság az utolsó helyen megjelölt számítógépek kiszállítását igazoló okmányok feldolgozása esetén sem, hiszen ajánlatkérõ által is elismerten a számítógépek kiszállítását nem a Magyar Posta Rt. végzi, így az e körbe tartozó feladat, azaz az átvétel megtörténtének gépi úton történõ feldolgozása is olyan szolgáltatás, amelyet jellegénél fogva bármely adatrögzítésben jártas cég teljesíteni tud.<br>
A postáról szóló 1992. évi XLV. törvény alapján a tértivevényes küldemények kézbesítésére kizárólag a Magyar Posta Rt. jogosult. Ennek alapján nem vitathatóan a pályázatokkal kapcsolatos kézbesítési feladatok teljesítésére - a kizárólagos jogok védelme miatt - kizárólag a Magyar Posta Rt. képes, így ezen feladatok tekintetében a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak.<br>
A Kbt. a hirdetmény közzététele nélküli tárgyalásos eljárások alkalmazását csak kivételes esetekben, szigorú feltételek fennállása esetén teszi lehetõvé, azonban elfogadta a Döntõbizottság ajánlatkérõ azon indokolását, hogy a beszerzés természetébõl fakadóan a rendelkezésre álló rövid idõ intervallumon belül a beszerzés csak úgy valósítható meg, hogy a felmerült különféle részfeladatok egy eljárásban kerülnek kiírásra, a teljesítés egy szerzõdéssel történik.<br>
A járulékos feladatok - jelen esetben - szorosan kapcsolódnak magához a tértivevényes küldeményekhez (a pályázati csomagok elkészülte után tértivevényes küldeményként történõ továbbítása, a beérkezett tértivevények számítógépes feldolgozása), így erre tekintettel a Döntõbizottság ezen részfeladatok vonatkozásában elfogadta, hogy rövid határidõn belül a Magyar Posta Rt. az a szervezet, aki kizárólag képes ezen feladat elvégzésére.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindítására vagy a folytatására okot adó körülmény már nem áll fenn - megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 6.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>