<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2342)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.21/10/2002.<br>
<br>
Tárgy: a VÍZÉPSZOLG-94 Kft. jogorvoslati kérelme Soltvadkert Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a VÍZÉPSZOLG-94 Kft. (6400 Kiskunhalas, Kéve u. 41., képviseli: dr. Csvila István ügyvéd, 6722 Szeged, Kálvária sgt. 19., a továbbiakban: kérelmezõ) jogorvoslati kérelmének, amelyet Soltvadkert Város Önkormányzata (6230 Soltvadkert, Kossuth L. u. 6., a továbbiakban: ajánlatkérõ) "Soltvadkert város szennyvízcsatorna-hálózat V. ütemének kivitelezési munkái" tárgyú közbeszerzési eljárása ellen nyújtott be részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését és az 59. § (1) bekezdését és ezért ajánlatkérõt 5 000 000 Ft (azaz ötmillió forint) bírsággal sújtja:<br>
A Döntõbizottság ezt meghaladóan a jogorvoslati kérelmet elutasítja.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Kötelezi a Döntõbizottság ajánlatkérõt, hogy a kérelmezõ részére a határozat kézbesítésétõl számított 15 napon belül 30 000 (azaz harmincezer forint) igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek nyilatkozatai, észrevételei alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. november 7-i, 45. számában (8086) tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Ajánlatkérõ dokumentációt is összeállított, ebben határozta meg az ajánlatok benyújtásának tartalmi és formai kellékeit, továbbá ez tartalmazta a szerzõdéstervezetet is.<br>
Ajánlatkérõ a rész-, illetve többváltozatú ajánlattétel lehetõségét kizárta.<br>
A teljesítés végsõ határidejét a felhívása 4. pontjában 2003. január 30-ában határozta meg azzal, hogy elõteljesítést elfogad.<br>
A felhívás 9. pontjában fizetési feltételeivel kapcsolatosan elõírta, hogy elõleget nem folyósít és legkorábban 50 napon belül vállalja a számlák kifizetését:<br>
Ajánlatkérõ a felhívása 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket.<br>
A mûszaki alkalmasság igazolására a harmadik francia bekezdésben kérte: "Az alkalmazásban álló szakembergárda összetételének, képzettségének, jogosultságának ismertetésé"-t.<br>
Ezzel kapcsolatban a dokumentáció 5.3.11. pontjában ajánlatkérõ az alábbiakat írta elõ:<br>
"Teljesítésben igénybe vett (alkalmazásban álló és alvállalkozó) szakembergárda részletes bemutatása (név, iskolai végzettségek, gyakorlati idõ munkakörök szerint, feladatkör ellátására vonatkozó jogosultság igazolása, személyes referenciamunkák)."<br>
Ajánlatkérõ a felhívása 11. b) pontjában határozta meg az ajánlattevõnek a szerzõdés teljesítésére alkalmatlanná minõsítésének szempontjait. A második francia bekezdésben az alábbiakat írta elõ: "ajánlattevõ nem rendelkezik legalább 1 fõ szakirányú felsõfokú végzettséggel, felelõs mûszaki vezetõi jogosultsággal és e tevékenységben legalább 5 év szakmai gyakorlattal rendelkezõ saját alkalmazású szakemberrel."<br>
A dokumentáció 7.2. pontjában ajánlatkérõ elõírta, hogy a mûszaki vezetõi jogosultságot igazoló dokumentumot az ajánlathoz kell csatolni.<br>
Ajánlatkérõ a felhívása 13. a) pontjában kimondta, hogy az ajánlatokat az összességében legelõnyösebb ajánlat szempontja alapján bírálja el.<br>
A 13. b) pontban pedig az alábbi részszempontokat, súlyszámokat és értékelési ponthatárokat állapította meg:<br>
részszempontok	súlyszámok<br>
- ajánlat mûszaki tartalmának pontossága, kidolgozottsága	20<br>
- vállalt teljesítési határidõ	15<br>
- fizetési feltételek	10<br>
- jóteljesítési biztosíték mértéke és idõtartama	10<br>
- a teljesítésben kis- és középvállalkozás minél nagyobb részvételi aránya	5<br>
- vállalási összeg	5<br>
Adható pontszám valamennyi részszempont esetén 1-10 pont.<br>
Ajánlatkérõ a dokumentációja 11. oldalán 7.3.1. ponttól 7.5. pontig az alábbiak szerint határozta meg, hogy az egyes részszempontok körében az értékelés során milyen tényezõket, körülményeket vesz figyelembe:<br>
<br>
7.3.1. Az ajánlat mûszaki tartalmának pontossága, kidolgozottsága: kedvezõen kerül értékelésre a tervezett mûszaki tartalmat magas mûszaki színvonalon tartalmazó ajánlat, a tételes költségvetés részletessége pontos anyagmegnevezésekkel, a megvalósítás ütemezése, a minõségbiztosítás ismertetése stb.<br>
<br>
7.3.2. Vállalt teljesítési határidõ: a kiírás szerintinél késõbbi határidõ nem ajánlható meg, kedvezõbb igen.<br>
<br>
7.3.3. Fizetési feltételek: az ajánlattevõ által megadott részletes pénzügyi ütemezés alapján történõ pénzfelhasználás kerül értékelésre, kedvezõnek minõsül a 2002. éven belül minél késõbbi pénzfelhasználás, hosszabb átutalási határidõ vállalása.<br>
<br>
7.3.4. pont szerint a jóteljesítési biztosíték mértéke és idõtartama tekintetében az ajánlatkérõ által elvárt minimum- és maximumértékek közötti vállalás tehetõ.<br>
<br>
7.3.5. pont szerint a kis- és középvállalkozás minél nagyobb részvételi aránya tekintetében a teljesítésben való részvétel mértéke alapján kíván értékelni.<br>
<br>
7.3.6. Vállalási összeg: kedvezõen kerül értékelésre a terv szerinti mûszaki tartalmat jó mûszaki színvonalon kielégítõ, kedvezõ vállalási összeg, azonban a minél alacsonyabb vállalási összeg elérése érdekében alkalmazott alacsony mûszaki színvonalú anyagok alkalmazása érvénytelenséget vonhat maga után.<br>
Az értékelés elvégzésére vonatkozóan a 7.5. pont tartalmazta, hogy: a részszempontok szerinti értékelésnél a legkedvezõbb ajánlat kaphatja a legmagasabb pontszámot, a többiek az ajánlat tartalmával arányos pontszámot kapnak. A legmagasabb és a legalacsonyabb pontszám nem kerül kiosztásra, ha azt az ajánlatok tartalma nem indokolja.<br>
Ajánlatkérõ a dokumentációja 5.9. pontjától 5.13. pontig az alábbi dokumentumoknak az ajánlathoz való csatolási kötelezettségét írta elõ: mûszaki és ezzel arányos pénzügyi ütemterv, a megvalósítás vonalas mûszaki ütemterve, mûszaki leírás; megadva a beépítendõ anyagok pontos megnevezését, tételes költségvetés valamennyi munkarészre vonatkozóan, továbbá minõsítési és mintavételi terv, a vizsgálatokat végzõ laboratórium megnevezésével.<br>
Ajánlatkérõ 2001. december 4-én konzultációt tartott, melyen döntõen mûszaki kérdések kerültek tisztázásra.<br>
Az ajánlattételi határidõig, 2001. december 18-ig ajánlatot nyújtott be: a Hoffmann Rt., a Somogyi és Társa Kft., a DEBMUT Rt., a SADE Magyarország Kft., az Aktív Kft. és a kérelmezõ.<br>
Ajánlatkérõ 2002. január 10-én hirdette ki az eljárást lezáró döntését. Minden ajánlattevõt alkalmasnak és minden ajánlatot érvényesnek fogadott el. Az eljárás nyertese a Somogyi és Társa Kft. lett 612,5 ponttal, a kérelmezõ pontszáma 598,2 volt.<br>
A felek az eljárást lezáró szerzõdést 2002. január 18-án megkötötték.<br>
A kérelmezõ 2002. január 15-én nyújtotta be jogorvoslati kérelmét. Ebben kérte ajánlatkérõ eljárást lezáró döntésének a megsemmisítését és ideiglenes intézkedésként a szerzõdéskötés megtiltását, az eljárás felfüggesztését.<br>
Kérelmében a 4. - a jóteljesítési biztosíték mértéke és idõtartama - és az 5. - a teljesítésben a kis- és középvállalkozások részvételi aránya - értékelési részszempontok kivételével minden részszempont elbírálását jogsértõnek találta az alábbi indokok alapján.<br>
Az elsõ, az ajánlat mûszaki tartalmának pontossága, kidolgozottsága részszempont vonatkozásában kifogásolta, hogy nemcsak részére, hanem a nyertesnek is a legmagasabb 10 pontszámot állapította meg ajánlatkérõ. Álláspontja szerint az ajánlatkérõ értékelésében nem vette kellõen figyelembe költségvetése részletességét, kidolgozottságát; a megvalósítás ütemezésénél csak a sávos ütemtervet értékelte és értékelésében nem tért ki a többi ettõl eltérõ ütemterv meglétére, vagy hiányára. Hivatkozott itt az általa csatolt gép- és munkaerõtervre. Kifogásolta továbbá, hogy a minõségbiztosításnak csak az egyik eleme: a mintavétel és a minõsítõ terv került értékelésre, míg a többi elemet nem vette figyelembe az ajánlatkérõ; pl. a minõségbiztosítási rendszer bemutatását, a munkautasításokat, minõségbiztosítási terveket. Álláspontja szerint részletes, pontos és kidolgozott ajánlatot tett, amely e részszempont vonatkozásában olyan többleteket mutatott, amelyre tekintettel indokolt lett volna csak részére megállapítani a maximális 10 pontszámot.<br>
A második részszempont, a vállalt teljesítési határidõ vonatkozásában álláspontja szerint a megállapított pontszám számítási hiba eredménye. Ajánlatkérõ a nyertes részére 8,6 pontot, míg részére 10 pontot állapított meg, míg a képletbe behelyettesítve a megfelelõ számadatokat, a helyes pontszám a nyertes esetében 8,0979 lett volna.<br>
A harmadik részszempont: a fizetési feltételek esetében álláspontja szerint ajánlatkérõ nem a felhívásában és a dokumentációban meghatározott szempontok szerint értékelt. Ajánlatkérõ ugyanis három alszempontot vett figyelembe: a részszámlák darabszámát, a részszámlák átutalási határidejét és a végszámla átutalási határidejét. Megítélése szerint a dokumentációban ajánlatkérõ által jelzett pénzfelhasználást csak az átutalási határidõre vonatkozó alszempontok tükrözik, a részszámlák darabszáma nem vehetõ e vonatkozásban figyelembe két okból sem. Egyrészt nem határozta meg eredetileg ajánlatkérõ a dokumentációban, másrészt a részszámlák darabszáma nem tükrözi a pénzfelhasználás folyamatát.<br>
Rámutatott arra is, hogy az általa ajánlott pénzfelhasználási ütemezés kedvezõbb. Ugyanis több részszámla kibocsátása esetén az ajánlatkérõ a beruházás finanszírozását kisebb külsõ forrás felhasználásával tudja biztosítani az állami támogatás igénybevétele és az áfa visszaigénylése által. Hivatkozott arra is, hogy az ajánlatkérõ által korábban folytatott közbeszerzési eljárásban maga ajánlatkérõ is ezt fogadta el kedvezõbbnek. Utalt arra is, hogy ajánlatkérõ egyébként számítási hibát is vétett a pontszámok meghatározása során. Ajánlatkérõ e részszempontnál a nyertes részére 9,58 pontot, míg részére 5,48 pontot állapított meg.<br>
Az alkalmazott képlettel pontosan számolva és az alszempontok pontszámát átlagolva részére 5,51, míg a nyertes részére 9,33 pontszám megállapítása lett volna helyes.<br>
Kimutatta azt is, hogy amennyiben a részszámlák számát nem vette volna ajánlatkérõ figyelembe ezen részszempont értékelése során, abban az esetben a nyertes részére 8,19, míg részére 7,77 pontszám megállapítása lett volna a helyes.<br>
Az utolsó, a vállalási összeg részszempontértékelése vonatkozásában kifogásolta, hogy ajánlatkérõ a dokumentációban rögzített lineáris arányosítási módszer helyett ennél az egy részszempontnál más módszer alapján határozta meg a pontszámot. A lineáris arányosítási módszer esetében az értékelési tartomány az 1 és 10 ponthatár között mozgott, míg az egyszerû arányosítási módszer miatt az értékelési tartomány lecsökkent a 10 és a 7,32 ponthatárok közé. Emiatt az amúgy is csak 5-ös súlyszámú vállalási összeg részszempont jelentõsége 2,18%-ra csökkent. Megítélése szerint ez a változtatás sérti az esélyegyenlõség elvét is és a közbeszerzési eljárás eredménye ezáltal kiszámíthatatlanná, ellenõrizhetetlenné vált. Jogorvoslati kérelmében bemutatta, hogy amennyiben ajánlatkérõ a lineáris arányosítás módszerét alkalmazta volna az utolsó részszempont esetében is az eljárás eredménye megváltozott volna, a nyertes maga a kérelmezõ lett volna.<br>
A kérelmezõ jogorvoslati kérelmét a 2002. február 5. napján tartott tárgyaláson kiegészítette. Elõadta, hogy egy héttel korábban, február 4-e, 5-e környékén jutott a tudomására az, hogy a nyertes ajánlattevõt egy másik - szintén csatornázási - közbeszerzési eljárásban Kiskunmajsán mint alkalmatlant az elõminõsítési eljárás során kizárták, mert nem rendelkezett megfelelõ felelõs mûszaki vezetõi jogosultságú szakemberrel. Erre tekintettel kérte megállapítani, hogy a nyertes ajánlattevõ ebben az eljárásban is alkalmatlan a szerzõdés teljesítésére, ugyanis az ajánlati felhívás 11. b) pontjának második francia bekezdése feltételének megfelelõ saját alkalmazottja nincs, illetve erre vonatkozóan igazolást ajánlatához nem csatolhatott be.<br>
Ajánlatkérõ a jogorvoslati kérelem elutasítását kérte.<br>
Álláspontja szerint a közbeszerzési eljárását a Kbt. rendelkezéseinek megfelelõen folytatta le.<br>
Elõadta, hogy egyik részszempont esetében sem vétett számítási hibát a pontszámok meghatározása során. Az általa alkalmazott lineáris arányosítási módszer esetében elõször kiszámította a képletben levõ állandó viszonyszámot, ezt kerekítette, majd elvégezte magát a számítást. Megítélése szerint ez nem vezetett téves eredményre.<br>
Az elsõ részszempont, az ajánlat mûszaki tartalmának pontossága, kidolgozottsága vonatkozásában elõadta, hogy több ajánlattevõ is részletesen kidolgozott, az elvárásoknak megfelelõ ajánlatot nyújtott be, ezért mindegyikük részére 10 pontszámot állapított meg. A részszempont értékelését a dokumentációban részletezettek szerint végezte el; az ott meghatározott körülményeket vette figyelembe. Valóban a kérelmezõ ajánlatában kitért az általa nem kért géptervre, munkautasításra stb., más ajánlattevõk viszont ajánlatuk mûszaki tartalmának másik oldalát domborították ki. Ugyanakkor mindegyik ajánlattevõ az általa a dokumentációban e részszempontnál megjelölt körülményeknek megfelelõen magas színvonalon kidolgozta, ezért úgy ítélte helyesnek, hogy mindegyikük részére megállapítsa a maximális pontszámot.<br>
A harmadik, a fizetési feltételek részszempont esetében álláspontja szerint értékelése tükrözi a dokumentáció 7.3.3. pontjában foglaltakat. Figyelembe vette egyrészt a hosszabb átutalási határidõ vállalását, másrészt tekintettel volt a pénzfelhasználásra, ennek során azt minõsítette kedvezõbbnek, ahol minél késõbb történik 2002. évben a pénzfelhasználás. Ez utóbbi értékelését a részszámlák kifizetésének idõpontjára tekintettel végezte.<br>
Álláspontja szerint a legkedvezõbb ajánlatot a nyertes tette, ugyanis 83%-os készültséget követõen nyújtja be az elsõ részszámláját, amelynek kifizetése csak 2002. szeptember 10-én esedékes. Ezzel szemben a kérelmezõ több, már korábban esedékes részszámlát is benyújt.<br>
Álláspontja szerint az utolsó, a vállalási összeg részszempont-értékelése is megfelel a Kbt. rendelkezésének. Azt elismerte, hogy ennél a részszempontnál nem a többi részszempont esetében alkalmazott lineáris arányosítási módszert követte, hanem az egyszerûbb, a legalacsonyabb árhoz viszonyított arányosítási módszert. Megítélése szerint azonban ez is objektív matematikai módszer, így alappal alkalmazása nem kifogásolható. A Kbt.-nek jelen közbeszerzési eljárásra irányadó rendelkezései nem írják elõ kötelezõen, hogy az értékelési ponttartományt teljes egészében, alsó-felsõ határra kiterjedõen igénybe kell venni, továbbá azt sem határozzák meg, hogy minden részszempont esetében azonos számítási módszert kell alkalmazni.<br>
A kérelmezõnek a kiegészített jogorvoslati kérelme vonatkozásában elõadta, hogy álláspontja szerint a nyertes alkalmas ajánlattevõnek minõsül. Hivatkozott arra, hogy megítélése szerint elfogadható felelõs mûszaki vezetõi jogosultságnak a "B" kategóriás mûszaki vezetõi jogosultság és ilyennel a nyertes ajánlattevõ rendelkezik, az  ezt igazoló határozatokat ajánlatához csatolta is. Bejelentette a szerzõdés megkötését.<br>
Egyéb érdekeltként, a nyertes ajánlattevõ szintén kérte a jogorvoslati kérelem elutasítását. Álláspontja szerint az ajánlatkérõ helyesen értékelt.<br>
Az elsõ részszempont, az ajánlat mûszaki tartalmának pontossága, kidolgozottsága vonatkozásában elõadta, hogy ajánlatuk szintén pontos és kidolgozott volt és azt az ajánlatkérõ a dokumentációban meghatározott szempontok szerint értékelte. Ezt meghaladó mértékû szempontok figyelembe vétele nem kötelessége az ajánlatkérõnek. Ez a részszempont a mûszaki tartalomra vonatkozik, pontos matematikai képletekkel nem értékelhetõ, így elfogadható, hogy több ajánlat is egyforma pontszámot kapjon.<br>
Elõadta, hogy ajánlatkérõ értékelése számítási hibát nem tartalmaz.<br>
A harmadik részszempont, a fizetési feltételek esetében megítélése szerint ajánlatkérõ épp a 2002. évi számára kedvezõbb pénzfelhasználást vizsgálta és értékelte.<br>
A nyertes vonatkozásában kell a legkésõbb fizetnie, míg a kérelmezõ esetében a legkorábban.<br>
Az utolsó, a vállalási összeg részszempont vonatkozásában hivatkozott arra, hogy ajánlatkérõnek nem kötelessége a részszempontoknál a legalacsonyabb és a legmagasabb pontszám kiosztása, erre a dokumentáció 7.5. pontjában ajánlatkérõ felhívta az ajánlattevõk figyelmét, így nem állapítható meg jogsértés amiatt, hogy más matematikai módszerrel határozta meg ennél a részszempontnál a pontszámokat.<br>
Elõadta, hogy alkalmas ajánlattevõnek minõsül, az ajánlatkérõ által a felhívásban, illetve a dokumentációban támasztott feltételeknek megfelel. Ajánlatába becsatolta a teljesítés során igénybe veendõ szakembergárdája részletes bemutatását; a felelõs mûszaki vezetõi jogosultság igazolására vonatkozó okiratokat is. Közölte továbbá, hogy a kérelmezõ által hivatkozott közbeszerzési eljárásból más ok miatt zárták ki.<br>
A Döntõbizottság elsõdlegesen a nyertes ajánlattevõ alkalmatlanságára vonatkozó jogorvoslati kérelmet vizsgálta és megállapította, hogy az alaptalan.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésben elõírt igazolási módokra tekintettel állapította meg az alkalmatlansági szempontokat, ez alapján kellett az ajánlattevõknek a Kbt. 43. § (3) bekezdése szerint a pénzügyi, gazdasági és mûszaki alkalmasságukat igazolni.<br>
Az ajánlati felhívás - fentiekben idézett - 11. b) pontjának második francia bekezdése értelmében az az ajánlattevõ alkalmatlan: aki nem rendelkezik legalább 1 fõ szakirányú felsõfokú végzettséggel, felelõs mûszaki vezetõi jogosultsággal és e tevékenységben legalább 5 év szakmai gyakorlattal rendelkezõ saját alkalmazású szakemberrel.<br>
A Döntõbizottság áttekintette a nyertes ajánlattevõ ajánlatát, és az alábbiakat állapította meg. A nyertes ajánlatában "VEZETÕI LISTA" címszó alatt 15 alkalmazottját tüntette fel, többségük felsõfokú végzettségû, többen rendelkeznek vízépítési technikusi minõsítéssel is, szakmai gyakorlatuk többségében meghaladja az elõírt 5 év követelményt. A nyertes becsatolt továbbá 5 szakmai önéletrajzot és 5 határozatot a felelõs mûszaki vezetõi névjegyzékbe történõ felvételrõl.<br>
Ebbõl két határozat vonatkozik "A" kategóriás besorolással felelõs mûszaki vezetõi névjegyzékbe történõ felvételrõl. A többi határozatban a felelõs mûszaki vezetõi jogosultságot 4. vízgazdálkodási építményfajtára és "B" kategóriára adták meg.<br>
A Döntõbizottság áttekintette az építõipari kivitelezési, valamint a felelõs mûszaki vezetõi tevékenység gyakorlásának részletes szakmai szabályairól és az építési naplóról szóló 51/2000. (VIII. 9.) FVM-GM-KöViM együttes rendelet (a továbbiakban: Rendelet) rendelkezéseit.<br>
A Rendelet 10. § (1) bekezdése értelmében felelõs mûszaki vezetõ csak a névjegyzékbe felvett, és abban az építményfajta; valamint a szakterület megjelölésével szereplõ személy lehet. A 10. § (5) bekezdése kimondja, hogy szakmai képesítésnek az 1. sz. melléklet szerinti szakirányú felsõfokú, szakirányú középfokú szakképesítés, illetve szakirányú mestervizsga fogadható el.<br>
A Rendelet 1. sz. mellékletének 4. pontja vonatkozik a vízgazdálkodási építményekre, vízi létesítményekre és két kategóriát: "A" és "B" különböztet meg a jogszabály.<br>
Az "A" kategória olyan vízi építmények építési-szerelési munkáira vonatkozik, amelyek tönkremenetele életveszélyt idéz elõ, vagy rendkívüli védelmi intézkedést követel.<br>
A "B" kategória olyan vízi építmények építési-szerelési munkáira vonatkozik, amelyek tönkremenetele életveszélyt nem idéz elõ, vagy rendkívüli védelmi intézkedést nem követel, és nem tartozik az elõzõ pontba, továbbá a vízi létesítmények építés jellegû felújítása, javítása, karbantartása.<br>
A Rendelet mind az "A", mind a "B" kategóriánál elfogadja végzettségnek a szakirányú mérnöki, üzemmérnöki végzettséget és a szakirányú, felsõfokú technikusi végzettséget, ezt "B" kategória esetében kiegészíti azzal, hogy elegendõ a szakirányú technikusi végzettség is, különbség csak az eltérõ idõtartamú szakmai gyakorlat követelményében van.<br>
Ajánlatkérõ felhívása fentiekben idézett részében nem határozta meg, hogy "A" vagy "B" kategóriás besorolású felelõs mûszaki vezetõt igényel. Továbbá nem kérte az eljárása során a végzettséget igazoló okirat csatolásának kötelezettségét, ily módon a vízügyi technikusi végzettség vonatkozásában már nem tisztázható, hogy ezen technikusi végzettség felsõfokú, illetve középfokú technikusi végzettségnek felel meg.<br>
A Rendelet fentiekben idézett rendelkezései alapján pedig ajánlatkérõ beszerzése esetében a "B" kategóriás besorolású felelõs mûszaki vezetõ is megfelelõnek minõsül. "B" kategóriájú, szakmai végzettségû felelõs mûszaki vezetõ vonatkozásában pedig három határozatot is becsatolt a nyertes ajánlattevõ. A nyertes ajánlattevõ alkalmazásában több vízépítõ technikus is megnevezésre került, így ajánlatkérõ a felhívásával összhangban fogadta el õket alkalmas felelõs mûszaki vezetõnek. A nyertes ajánlattevõ alkalmatlanságára megalapozott következtetés nem vonható le. A Döntõbizottság a fenti indokokra tekintettel a kérelmezõnek a nyertes ajánlattevõ alkalmatlanságára vonatkozó jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A Döntõbizottság másodsorban vizsgálta a kérelmezõ jogorvoslati kérelmének az egyes részszempontok értékelésére vonatkozó részét és azt az alábbiak szerint ítélte alaposnak.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (l) bekezdése vagy az 59. § (4)-(5) bekezdései alapján elõnyben kell részesíteni."<br>
Ajánlatkérõ az ajánlatok részszempontonkénti értékelését az alábbiakkal indokolta és ezt rögzítette az írásbeli összegezésében is:<br>
"A pontértékelés elve:<br>
Az adott részszempontra vonatkozó legkedvezõbb ajánlati elem a második, a negyedik, ötödik elbírálási részszempontnál 10 pontot ért, a legkedvezõtlenebb<br>
1 pontot ért, a közbülsõ ajánlati elemek a lineáris arányosítás módszerével meghatározott pontszámot kaptak az alábbi képlettel számolva:<br>
<br>
1+[(Va-Vmin) ×     9 pont]       ] = pontérték<br>
Vmax-Vmin<br>
A pontszámoknál és részletszámoknál, pl. képlet hányadosa, két tizedes számjegyre kerekített értékkel számoltunk.<br>
Jelmagyarázat:	<br>
10	adható maximális pontszám<br>
Va	adott ajánlat értéke<br>
Vmin	legalacsonyabb ajánlat szerinti érték vagy kiírás<br>
	szerinti minimumvállalás<br>
9	maximális és minimális pontszám közötti különbség (10-1)<br>
Vmax	legmagasabb ajánlat szerinti érték vagy a kiírás szerinti maximumvállalás<br>
- Mûszaki tartalom értékelésénél vizsgálatra került, hogy az ajánlatok mûszaki tartalma eltér-e a kiadott tervezõi költségvetéstõl, tervdokumentációtól, a tételes költségvetés részletessége, pontos anyagmegnevezések megtörténtek-e, a megvalósítás ütemezését milyen részletességgel adta meg ajánlattevõ, a mintavételi és minõségbiztosítási terv felöleli-e a csatornaépítési és az útépítési munka teljességét, illetve az ajánlat kidolgozottsága került értékelésre.<br>
- Vállalt teljesítési határidõ értékelésénél a legkedvezõbb 2002. május 20-i határidõ felelt meg 10 pontnak, a legkedvezõtlenebb 2002. november 30-i felelt meg 1 pontnak, a közbülsõ vállalások lineáris arányosítással számított pontszámot kaptak.<br>
- Fizetési feltételek értékelésénél 3 alszempont került értékelésre,<br>
- a részszámla kifizetési határideje e tekintetben a legkedvezõbb 100 napos határidõ vállalása volt, ez felelt meg 10 pontnak, a legkedvezõtlenebb 45 nap vállalása felelt meg 1 pontnak, a közbülsõ vállalások lineáris arányosítással számított pontszámot kaptak.<br>
- a végszámla kifizetési határideje e tekintetben a legkedvezõbb 245 napos határidõ vállalása volt, ez felelt meg 10 pontnak, a legkedvezõtlenebb 45 nap vállalása felelt meg 1 pontnak, a közbülsõ vállalások lineáris arányosítással számított pontszámot kaptak.<br>
- a 2002. évi pénzfelhasználás ütemezése és a benyújtott számlák száma került értékelésre, e tekintetben a legkedvezõbb a 80%-os készültséget követõ elsõ részszámla benyújtása és egy rész + végszámla benyújtása volt, ez felelt meg 10 pontnak, a legkedvezõtlenebb 2002. év közepi számlázás és három rész + végszámla vállalása felelt meg 1 pontnak, a közbülsõ vállalások az ajánlat tartalmával arányos pontszámot kaptak.<br>
A három alszempont átlagpontértéke képezte a részszempont pontszámát.<br>
- A jóteljesítési biztosíték mértéke és idõtartama, valamint a teljesítésben kis- és középvállalkozás minél nagyobb részvételi aránya részszempontok tekintetében az ajánlattevõk által megadott számszerû tartalmi elemek kerültek értékelésre 1 és 10 pont között, a közbülsõ vállalások lineáris arányosítással számított pontszámot kaptak.<br>
- Vállalási összeg: a legkedvezõbb 133 291 292 Ft-os vállalási összeg felelt meg 10 pontnak a közbülsõ vállalások ezen összeg, illetve az adott ajánlat hányadosából képzett arányszám 10 ponttal történõ megszorzásával számított pontot kaptak az alábbi képlet szerint:<br>
<br>
Legalacsonyabb ajánlati összeg<br>
   Adott ajánlati összeg      × 10 pont = pontérték<br>
<br>
Ajánlatkérõ az alábbi táblázatokban összegezte a két vizsgált ajánlattevõ részére megállapított pontszámokat:<br>
<br>
Az elbírálás részszempontjai	Súlyszám<br>
Mûszaki tartalom	20<br>
Vállalt teljesítési határidõ	15<br>
Fizetési faltételek	10<br>
Jóteljesítési bizt. mértéke és idõtartama	10<br>
Teljesítésben kis- és középváll. részv. aránya	5<br>
Vállalási összeg	5<br>
<br>
Az ajánlattevõ neve:<br>
Somogyi és Társa Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Mûszaki tartalom	20	10	200<br>
Vállalt teljesítési határidõ	15	8,60	129<br>
Fizetési feltételek	10	9,58	95,80<br>
Jóteljesítési bizt. mértéke és idõtartama	10	10	100<br>
Teljesítésben kis- és középváll. részv. aránya	5	9,82	49,10<br>
Vállalási összeg	5	7,72	38,6<br>
A súlyszámmal szorzott értékelési pontszámok			612,50<br>
<br>
<br>
Az ajánlattevõ neve:<br>
Vízépszolg '94 Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Mûszaki tartalom	20	10	200<br>
Vállalt teljesítési határidõ	15	10	150<br>
Fizetési feltételek	10	5,48	54,80<br>
Jóteljesítési bizt. mértéke és idõtartama	10	10	100<br>
Teljesítésben kis- és középváll. részv. aránya	5	9,68	48,40<br>
Vállalási összeg	5	9,00	45,00<br>
A súlyszámmal szorzott értékelési pontszámok			598,20<br>
<br>
<br>
Az elsõ részszempont: az ajánlat mûszaki tartalmának pontossága, kidolgozottsága értékelését a Döntõbizottság nem találta jogsértõnek. Ajánlatkérõ mind a nyertes, mind a kérelmezõ ajánlatára e részszempont vonatkozásában 10 pontot állapított meg. Az írásbeli összegezés szerint mindkét ajánlat pontos anyagmegnevezést és munkafolyamat-leírást, utcánkénti és csatornaszakaszonkénti bontású, megfelelõ ütemtervet és minõsítési, mintavételi tervet tartalmaz.<br>
A Döntõbizottság álláspontja szerint ajánlatkérõ értékelése során a dokumentáció - fentiekben idézett - 7.3.1. pontjában meghatározott szempontokat, körülményeket vette figyelembe.<br>
A Döntõbizottság áttekintette mind a kérelmezõ, mind a nyertes ajánlatának erre vonatkozó részét. Megállapította, hogy valóban a kérelmezõ ajánlata tartalmaz az ajánlatkérõ által megjelölt szempontokat meghaladó többletet, miként arra a kérelmezõ is hivatkozott jogorvoslati kérelmében pl.: gép- és munkaerõterv, munkautasítások megléte. Ugyanakkor ezeket az ajánlatkérõ nem jelölte meg, hogy a részszempont elbírálása körében figyelembe veszi.<br>
Azt is megállapította a Döntõbizottság, hogy a nyertes ajánlata is tartalmaz többletelemeket, pl.: munkavédelmi, munkáltatói szabályzatot, technológiai utasításokat, gyártmányismertetõ katalógusokat.<br>
A Döntõbizottság álláspontja szerint a két ajánlat tartalmi elemeinek összevetése alapján figyelemmel a részszempont körében értékelendõ körülményekre, nem állapítható meg olyan különbség, amely indokolná a pontokban is megmutatkozó eltérést. Mindkét ajánlat e részében megfelelõen kidolgozott, megfelel a dokumentáció elõírásainak, így nem jogsértõ mindkettõ részére egyaránt a maximális pontszám megállapítása.<br>
A második részszempont: a vállalt teljesítési határidõ értékelése során az ajánlatkérõ által alkalmazott matematikai lineáris arányosítást elfogadta a Döntõbizottság, azonban megállapította, hogy ajánlatkérõ számítási hibát vétett az alábbiak szerint.<br>
E részszempontnál a legkedvezõbb ajánlat - a kérelmezõé - a 2002. május 20-i, míg a legkedvezõtlenebb a 2002. november 30-i teljesítési határidõ volt.<br>
A nyertes ajánlatában 2002. június 30-i teljesítési határidõt vállalt. Ajánlatkérõ a dokumentáció - fentiekben idézett - 7.5. pontjában akként rendelkezett, hogy a legkedvezõbb ajánlat kaphatja a legmagasabb pontszámot, a többiek az ajánlat tartalmával arányos pontszámot kapnak.<br>
A Döntõbizottság megállapította, hogy ajánlatkérõ e részszempontnál, miként azt az írásbeli összegezése - fentiekben idézett - 3. pontja bevezetõ részében rögzítette lineáris arányosítási módszerrel határozta meg a pontszámot.<br>
Ajánlatkérõ a nyertes részére 8,6 pontot, súlyozottan 129 pontot, a kérelmezõ részére 10 pontot, súlyozottan 150 pontot állapított meg.<br>
A Döntõbizottság az ajánlatkérõ által alkalmazott lineáris arányosítási képlettel - behelyettesítve a megfelelõ adatokat - elvégezte a számítást és megállapította, hogy ajánlatkérõ számítási hibát vétett. A nyertes részére megállapított 8,6 pont helyett a helyes pontszám 8,05 pont, súlyozottan 120,75 pont.<br>
Ugyanis az, hogy ajánlatkérõ a lineáris arányosítási képletben a 9 pont/Vmax-Vmin viszonyszámot számította ki elõször - konkrétan a 9/194-et - és ennek az eredményét a 0,04639-et kerekítette 0,05-re, majd ezzel számolta végig a mûveletsort, eredményezte a számítási hibát. Ezzel a kerekítéssel akkora hiba adódik, hogy például a legkedvezõbb ajánlat adatain a képletbe helyettesítve a pontszám 10,7 lenne, ez pedig már meghaladja a maximális pontszámot.<br>
Így csak a mûveletek elvégzését követõen az eredmény vonatkozásában alkalmazható kerekítés.<br>
A harmadik részszempont a fizetési feltételek vonatkozásában a Döntõbizottság megállapította, hogy ajánlatkérõ értékelése során alkalmazott alszempontok nem jogsértõek.<br>
Ajánlatkérõ a már ismertetett elõírásai alapján három alszempont segítségével végezte az értékelést.<br>
Az elsõ két alszempontról egyértelmûen megállapítható, hogy a fizetési feltételek körébe tartoznak, hiszen a dokumentációban kifejezetten jelzett átutalási, fizetési határidõ kerül bennük értékelésre.<br>
A Döntõbizottság a harmadik alszempont vonatkozásában is megállapította, hogy szoros összefüggésben van a részszempont tartalmával, nemcsak a részszámlák darabszámára vonatkozik, hanem a pénzfelhasználás ütemezését fejezi ki adott éven belül. Önmagában a számlák átutalási határideje nem tükrözi az egész éven belüli pénzfelhasználás ütemezését. Ennek kifejezéséhez szükséges még annak figyelembe vétele is, hogy az adott éven belül mikor, milyen idõpontokban történik meg a pénzügyi forrás felhasználása. Ezt fejezi ki a pénzügyi ütemezés és az is, hogy egyes ajánlattevõk mikor, milyen készültségi fokot követõen, hányszor nyújtják be részszámlájukat, továbbá az általuk meghatározott fizetési határidõre tekintettel az ajánlatkérõnek mikor kell ezeket a számlákat kiegyenlítenie.<br>
Ajánlatkérõ az általa az értékelés során meghatározott alszempontok között nem állapított meg utólagosan eltérõ súlyozást, egyforma arányban vette figyelembe õket, így kifogás emiatt sem támasztható.<br>
A kérelmezõ által a jogorvoslati kérelmében hivatkozott azon körülmények, hogy a többszöri részszámla esetén másfajta finanszírozási lehetõségek is - áfa-visszaigénylés, állami támogatás igénybevétele - segítik a beruházás megvalósítását, a Döntõbizottság álláspontja szerint a konkrét ügyben azért nem bírnak relevanciával, mert ajánlatkérõ egyértelmûen meghatározta a dokumentációjában, hogy számára milyen fizetési feltételek a kedvezõek.<br>
Ajánlatkérõ e részszempontnál is - a fentiekben már idézett - lineáris arányosítás módszerével határozta meg az egyes alszempontokra az alpontszámokat és ezek átlaga adta a részszempont pontszámát.<br>
Írásbeli összegezése a nyertes ajánlattevõ vonatkozásában az alábbiak szerint részletezi az alpontszámok, illetõleg az átlagpontszám megállapítását:<br>
<br>
"2. sz. Somogyi és Társa Kft.<br>
- részszámla átutalási határideje: 100 nap a legkedvezõbb 10 pont 80%-os készültség elérése után nyújtja be a számláját<br>
- végszámla átutalási határideje: 200 nap<br>
<br>
1+[(200-45) ×      9      ] = 8,75 pont<br>
245-45<br>
Végszámla kifizetése 2003. január 20-án esedékes.<br>
- 80%-os készültséget követõen nyújtja be az elsõ részszámlát, melynek fizetési határideje 2002. szeptember 10., a legkésõbbi határideig kamatoztathatja az önkormányzat a saját erõt, 1 rész + végszámla: a legkedvezõbb 10 pont.<br>
A részszempont átlagpontszáma: 9,58 pont"<br>
A Döntõbizottság áttekintette ajánlatkérõ számítását és megállapította, hogy a végszámla átutalási határidejének számítása során ajánlatkérõ számítási hibát vétett. A számítási hibát ebben az esetben is - miként a teljesítési határidõ részszempontnál - az okozta, hogy ajánlatkérõ a képletben szereplõ viszonyszámot elõre kiszámította és kerekítette.<br>
A helyes alpontszám 8,75 pont helyett 7,98 pont. Ebbõl következõen - a 10, 7,98 és 10 alpontszám átlaga - a részszempont pontszáma nem az ajánlatkérõ által megállapított 9,58 pont, hanem 9,33 pont, súlyozottan 93,3.<br>
Ajánlatkérõ a kérelmezõ vonatkozásában is azonos módszerrel számolt, azonban mivel a kérelmezõ a három részszámlája esetében különbözõ átutalási határidõket vállalt - az elsõ részszámla esetében 50 napot, a második részszámla esetében 69 napot, míg a harmadik részszámla esetében 99 napot - ajánlatkérõ külön-külön kiszámolta az egyes részszámlák esetében az al-alpontszámot, majd ezeket átlagolva határozta meg a részszámlák átutalási határideje alszempont alpontszámát.<br>
Ajánlatkérõ írásbeli összegezésében az alábbiak szerint részletezte a fizetési feltételek részszempontra a kérelmezõ részére megállapított 5,48 pontszám meghatározását.<br>
<br>
"3. sz. Vízépszolg Kft.:<br>
- részszámla átutalási határideje: elsõ részszámla: 50 nap<br>
<br>
1+[(50-45) ×     9      ] = 1,80 pont<br>
100-45<br>
második részszámla: 69 nap<br>
<br>
1+[(69-45) ×     9      ] = 4,84 pont<br>
100-45<br>
harmadik részszámla: 99 nap<br>
<br>
1+[(99-45) ×     9      ] = 9,64 pont<br>
100-45<br>
Átlagpontszám: 5,43 pont<br>
- végszámla átutalási határideje: 245 napa legkedvezõbb 10 pont<br>
A végszámla kifizetése 2003. január 25-én esedékes.<br>
- az elsõ számla esedékessége 2002. május 20., a másodiké 2002. július 8., a harmadiké 2002. augusztus 28., a legkorábbi finanszírozást igényi, 3 rész + végszámlát nyújt be 1 pont.<br>
A részszempont átlagpontszáma: 5,48 pont".<br>
Ajánlatkérõ értékelése a végszámla átutalási határidõ vonatkozásában helyes, itt a kérelmezõ mint legjobb ajánlattevõ megkapta a maximális 10 pontszámot. Nem kifogásolható, hogy a harmadik alszempontra, pénzfelhasználás ütemezésére és a részszámlák darabszámára 1 pontot kapott a fentiekben ismertetett indokok alapján. Továbbá a kérelmezõ ajánlatának e részébõl egyértelmûen megállapítható, hogy kérelmezõ igényli a korábban benyújtott és esedékessé váló részszámlák miatt a legkorábbi finanszírozást, az alszempont pedig épp a minél késõbbi pénzfelhasználást minõsítette kedvezõnek.<br>
A Döntõbizottság ugyanakkor megállapította, hogy ajánlatkérõ az elsõ alszempontnál a részszámla átutalási határidejénél szintén számítási hibát vétett. Hasonlóan a teljesítési határidõ részszempontnál megállapítható, hogy, amennyiben a viszonyszámot számítják ki elõször és kerekítik az számítási hibát okoz. Így a Döntõbizottság elvégezte az elsõ alszempont számításait, és ennek alapján az elsõ alszempontnál a kérelmezõ részére megállapított alpontszám 5,58 pont. A három alpontszám: 5,58; 10, l átlaga, a részszempont pontszáma pedig helyesen 5,53, súlyozottan 55,3.<br>
Az utolsó részszempont: a vállalási összeg értékelésével kapcsolatosan a Döntõbizottság az alábbi megállapításokat tette.<br>
<br>
Az egyes ajánlattevõk ajánlati árai áfa nélkül az alábbiak voltak:<br>
- nyertes:	172 620 000 Ft<br>
- kérelmezõ:	148 000 000 Ft<br>
- a legjobb ajánlati ár:	133 291 292 Ft<br>
- legrosszabb ajánlati ár:	182 000 090 Ft<br>
<br>
Ajánlatkérõ írásbeli összegezésében az értékelését azzal indokolta, hogy a legkedvezõbb ajánlati árra állapította meg a maximális 10 pontszámot, a többi ajánlat pontszámát pedig az alábbi képlettel számolta ki:<br>
<br>
Részszempont pontszáma =    vizsgált ár<br>
10 × legjobb ár<br>
Ennek alapján ajánlatkérõ e részszempontnál a kérelmezõ részére 9 pontot, míg a nyertes részére 7,72 pontot állapított meg.<br>
A Döntõbizottság az ajánlatkérõ által e részszempontnál alkalmazott matematikai módszerrel kapcsolatban az alábbiakat állapította meg. Ezen matematikai módszer alapján - szemben a többi részszempontnál alkalmazott lineáris arányosítási módszerrel - nem kerül kiosztásra, az értékelési tartomány teljes egésze 1-10-es ponthatárig, hanem annak csak egy leszûkített tartománya 10 ponttól 7,32 pontig.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése nem teszi kötelezõvé az ajánlatkérõ számára, hogy valamennyi részszempont esetében azonos - elõre meghatározott - matematikai képlettel végezze a pontszámok meghatározását. A jelen ügyben alkalmazott képletek általában biztosítják a részszemponton belüli objektív értékelést, az ezekkel meghatározott pontszámok egy-egy részszemponton belül kifejezik az ajánlati tartalmi elemek kedvezõségét. Ugyanakkor a pontozási módszerek eltérõ megválasztása a végleges pontszám mértékére kihatással van.<br>
A Döntõbizottság álláspontja szerint önmagában az ajánlati áron belül az ajánlatkérõ pontozása nem sérti a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. Azonban további - a kérelemnek megfelelõ - vizsgálatot végzett a Döntõbizottság annak megállapítása érdekében, hogy az összességében legelõnyösebb ajánlat kiválasztása során alkalmazott egyes matematikai számítási módszerek nem váltak-e a matematikai manipuláció eszközeivé, érvényesültek-e ajánlatkérõ értékelésében a Kbt. alapelvei.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése szerint:<br>
"(l) A közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
(2) Az ajánlatkérõnek biztosítania kell az esélyegyenlõséget az ajánlattevõk számára."<br>
A Döntõbizottság vizsgálta, hogy ajánlatkérõ megsértette-e az esélyegyenlõség elvét azzal, hogy az utolsó részszempontnál alkalmazott eltérõ értékelési módszere az e részszempontra adott pontszámok olyan kialakítását eredményezte, amely az eljárás eredményét befolyásolta. Ennek tisztázása érdekében a Döntõbizottság vizsgálta, hogy az ajánlati felhívásban az egyes részszempontok mellé rendelt súlyszámok - amelyek egyben az adott részszempontnak ajánlatkérõ számára való súlyát, fontosságát, jelentõségét is meghatározzák - mellett a valamennyi részszempontnál azonos határok között megadandó pontszámok kiosztása, megfelelõ értékelés során történt-e meg. Vagyis nagyobb súlyszámú részszempont esetében az adható pontszámok kiosztásának hiányában nem értékelõdik-e fel egy alacsonyabb súlyszámú részszempont, illetve egy alacsonyabb súlyszámú részszempont esetében a pontszámok kiosztásának hiányában nem válik-e azon részszempont még súlytalanabbá.<br>
A konkrét esetben ajánlatkérõ értékelése során - az elsõ és az utolsó részszempont kivételével - az 1-10-ig terjedõ ponthatárok között valamennyi pontszám kiosztása megtörtént. Az elsõ részszempont kivételét a mûszaki tartalmi, leírási jelleg indokolta. Az utolsó részszempont súlyszámát az ajánlatkérõ alacsonyan, 5-ben állapította meg. A Döntõbizottság megállapította, hogy azáltal, hogy ajánlatkérõ kizárólag ennél a részszempontnál alkalmazott matematikai módszerrel nem vette igénybe a teljes (1-tõl 10-ig terjedõ ) ponthatárt, hanem annak töredékét (10-tõl 7,32-ig terjedõ) - az értékelés torzulásához vezetett, az általa a felhívásában meghatározott 5-ös súlyszám jelentõsége nagymértékben tovább csökkent.<br>
Erre tekintettel a Döntõbizottság megállapította, hogy ajánlatkérõ megsértette értékelése során a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében meghatározott esélyegyenlõség elvét.<br>
A Döntõbizottság vizsgálta, hogy ajánlatkérõ ezen jogsértõ értékelése eredményezte-e az eljárás nyertese személyének változását.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
A Döntõbizottság a vizsgálata során figyelemmel arra, hogy az ajánlatkérõ által alkalmazott, szûkített ponttartományt igénybe vevõ értékelésû módszer torzította a részszempont értékelését, ezért - az ajánlatkérõ által egyébként a többi részszempontnál alkalmazott, a fentiekben részletesen ismertetett, a teljes ponttartományt igénybe vevõ lineáris arányosítás módszerével végezte el ezen utolsó részszempont értékelését.<br>
Ennek eredményeként a nyertes részére az utolsó részszempontnál 2,75 pont, míg a kérelmezõ részére 7,29 pont állapítható meg, szemben az ajánlatkérõ által a nyertes részére megállapított 7,72, illetõleg a kérelmezõ részére megállapított 9 ponttal.<br>
A számítási hibákat kijavítva az ajánlatkérõ értékelése az alábbi:<br>
Nyertes<br>
<br>
<br>
részszempontjai	súlyszám	pontszám	Súlyozott<br>
			pontszám<br>
Mûszaki tartalom	20	10	200<br>
Vállalt teljesítési határidõ	15	8,05	120,75<br>
Fizetési feltételek	10	9,33	93,3<br>
Jóteljesítési biztosíték mértéke és idõtartama	10	10	100<br>
a teljesítésben kis- és középvállalkozás minél nagyobb részvételi aránya	5	9,82	49,10<br>
Vállalási összeg	5	7,72	38,6<br>
Összesen			601,75<br>
<br>
Kérelmezõ<br>
<br>
részszempontjai	súlyszám	pontszám	Súlyozott<br>
			pontszám<br>
Mûszaki tartalom	20	10	200<br>
Vállalt teljesítési határidõ	15	10	150<br>
Fizetési feltételek	10	5,53	55,3<br>
Jóteljesítési biztosíték mértéke és idõtartama	10	10	100<br>
A teljesítésben kis- és középvállalkozás minél nagyobb részvételi aránya	5	9,68	48,4<br>
Vállalási összeg	5	9	45<br>
Összesen			598,7<br>
<br>
Amennyiben az utolsó részszempontnál a fentiek szerint megállapított helyes pontszámok a nyertesnél 2,75 súlyozva 13,75, a kérelmezõnél 7,29 pont, súlyozva 36,45 pont kerül figyelembevételre, úgy összesítve a kérelmezõ pontszáma 590,15, míg a nyertes pontszáma 576,9. Ezt az alábbi kiegészítõ táblázat mutatja be:<br>
<br>
Nyertes<br>
<br>
<br>
részszempontjai	súlyszám	pontszám	Súlyozott<br>
			pontszám<br>
Vállalási összeg	5	2,75	13,75<br>
Összesen			576,9<br>
<br>
<br>
Kérelmezõ<br>
<br>
<br>
részszempontjai	súlyszám	pontszám	Súlyozott<br>
			pontszám<br>
<br>
Vállalási összeg	5	7,29	36,45<br>
Összesen			590,15<br>
<br>
 <br>
A Döntõbizottság erre tekintettel megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, az eljárás nyertese a Kbt. rendelkezéseinek és alapelvének megfelelõ értékelés esetén nem a Somogyi és Társa Kft. lett volna.<br>
Megjegyzi a Döntõbizottság - az általa elvégzett számításokra tekintettel -, hogy amennyiben ajánlatkérõ az értékelése során minden részszempont esetében az ár értékelésénél alkalmazott matematikai módszert követette volna, úgy ezen esetben sem lett volna a Somogyi és Társa Kft. a nyertes.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva - a fenti indokokra tekintettel - a Kbt. 88. § (1) bekezdés d) pontja alapján megállapította, hogy ajánlatkérõ megsértette a Kbt. 24. § (2) bekezdését és az 59. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján szabott ki bírságot.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."<br>
A közbeszerzés bruttó értéke az ajánlatkérõ által megkötött szerzõdés értelmében 215 775 000 Ft, míg a bírság minimumösszege a jelenleg hatályos rendelkezések értelmében 1 millió Ft.<br>
A Döntõbizottság a bírság összegét ezen keretek között állapította meg; ennek körében értékelte a jogsértés súlyát, azt; hogy az eljárás nyertesének személye változott volna meg ajánlatkérõ helyes értékelése esetében és így állapította meg a bírság összegét 5 millió Ft-ban.<br>
A Döntõbizottság ideiglenes intézkedést az eljárása során nem hozott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételei a szerzõdéskötés idõpontjáig rendelkezésre álló iratokból nem voltak megállapíthatóak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. február 14.<br>
<br>
Dr. Nagy Gizella s. k.,	Kalmárné Diósy Idikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>