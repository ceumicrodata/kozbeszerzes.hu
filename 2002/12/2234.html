<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2234)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.26/10/2002.<br>
<br>
Tárgy: a MÁV Magasépítési és Szerelõipari Kft. jogorvoslati kérelme a Józsefvárosi Egészségügyi Szolgálat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MÁV Magasépítési és Szerelõipari Kft. (1142 Budapest, Teleki Blanka u. 15-17., képviseli: dr. Valovits Viktória ügyvéd, 1065 Budapest, Bajcsy-Zsilinszky u. 57., a továbbiakban: kérelmezõ) kérelmét, melyet a Józsefvárosi Egészségügyi Szolgálat (1084 Budapest, Auróra u. 22-28., nevében eljár: MedlineS Kft., 2314 Halásztelek, Óvoda u. 7-9. sz., képviseli: dr. Hargitai László ügyvéd, 1114 Budapest, Bartók Béla út 15/B., a továbbiakban: ajánlatkérõ) "Józsefvárosi Egészségügyi Szolgálat Trefort utcai Szakrendelõ »B« épület földszint épületfelújítási munkái (465 m2), valamint az épület külsõ szigetelése és a csatornarendszer felújítása az ajánlati dokumentációban megadott értékben, illetve a részletezett összeállításban és specifikáció szerint" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 47. számában 8659/2001. szám alatt 2001. november hó 21-én tette közzé ajánlati felhívását nyílt eljárás lefolytatására a rendelkezõ részben megjelölt tárgyú közbeszerzési eljárásra.<br>
Az ajánlatkérõ dokumentációt is rendelkezésre bocsátott, amelyet 80 E Ft + áfa ellenszolgáltatás ellenében adott át az ajánlattevõknek az ajánlati felhívás 5. c) pontja szerint a lebonyolító MedlineS Kft.-n keresztül. Az ajánlattevõ a felhívás 11. pontjában meghatározta a pénzügyi, gazdasági, mûszaki alkalmasság vizsgálatával kapcsolatos feltételeket, a 13. pontban pedig az összességében legelõnyösebb ajánlat kiválasztásával kapcsolatos elõírásait határozta meg.<br>
Az ajánlati felhívás 16. pont "Egyéb információk" T3. francia bekezdésében az ajánlatkérõ elõírta a következõ érvényességi feltételt: "A helyszíni bejáráson való részvétel (igazolása az aláírt jelenléti ívvel történik), valamint az ajánlati dokumentáció ajánlatkérõtõl történõ megvásárlása ezért feltétele az ajánlat érvényességének."<br>
A dokumentáció 14/17. oldalán a 3. fejezetben (A közbeszerzési eljárás lebonyolításának menete) elõírta a következõket:<br>
"Az ajánlatkérõ saját maga vagy megbízottja útján vásárolhatja meg az ajánlati dokumentációt. Az ajánlattevõ a benyújtásra kerülõ ajánlatában egyértelmûen igazolni köteles a megvásárlás tényét."<br>
Az ajánlati dokumentáció 9/17. oldalán (Az ajánlat formai követelményei), annak 4 francia bekezdésében az ajánlatkérõ elõírta a következõket:<br>
"Az ajánlat példányainak oldalait elválaszthatatlan módon össze kell fûzni, vagy nyomdai úton be kell kötni, és folyamatos oldalszámozással kell ellátni."<br>
Az ajánlatkérõ a dokumentáció 10/17. oldalán a tartalmi követelmények között annak 4. francia bekezdésében [A megajánlott mûszaki megoldás(ok) részletes ismertetése] elõírta, hogy nyilatkozatot kell csatolni arról, hogy a megajánlott kialakítások kielégítik a "megadott szakmai követelményeket; jogos felhasználó elvárásokat és a vonatkozó mûszaki elõírásokat, szabványokat, rendeleteket."<br>
A 2001. december 12-i helyszíni konzultációt követõen 2002. január 7-én került sor az ajánlatok bontására.<br>
A kérelmezõ, az Aragonit Kft., FÕV-2 Építõipari Rt., SZER-SZAK-COOP Rt., 3T Fõép Kft. és az IPEX Kft. nyújtott be ajánlatot. A felhívásra tekintettel több részajánlat is érkezett, valamint többváltozatú ajánlatok is voltak. Az ajánlatok bontásáról jegyzõkönyv is készült, mely a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerinti adatokat megfelelõen tartalmazta, azt valamennyi ajánlattevõnek 2002. január hó 9-én ajánlott küldeményként elpostázták.<br>
A megbízott lebonyolító vizsgálta elõször az ajánlatokat 2002. január 8-án, megállapította az érvénytelenségi okokat, majd ajánlatkérõ értékelõbizottsága ezek alapján 2002. január 10-én döntést is hozott. Az eljárás nyertese az Aragonit Kft. lett, a többi 5 ajánlatevõ érvénytelen ajánlatot tett. A kérelmezõre vonatkozóan 3 érvénytelenségi okot jelöltek meg:<br>
<br>
1. Az ajánlat nem volt elválaszthatatlanul összefûzve.<br>
<br>
2. Az ajánlat nem tartalmazott kifejezett nyilatkozatot a megadott szakmai követelményekrõl.<br>
<br>
3. Az ajánlat nem tartalmazta a dokumentáció megvásárlásának igazolását.<br>
Az ajánlatkérõ 2002. január hó 14-én az önkormányzat felé tett elõterjesztésében kérte a hatáskörében hozott döntés jóváhagyását és egyidejûleg minden kizárt ajánlattevõvel írásban közölték kizárásuk indokát. Az értesítések postára adása 2002. január hó 16-án megtörtént.<br>
Az önkormányzat közbeszerzési bizottsága határozatot hozott, melyben ajánlatkérõ döntését helybenhagyta [2/2002 (I. 14.) sz. határozat].<br>
Az eredményhirdetés 2002. január hó 15-én volt, melyen az Aragonit Kft.-t nyertesként megnevezték és a többi ajánlat érvénytelenségét jelölték meg. Az eljárásról szóló összegzést 2002. január hó 18-án készítették el, majd a jegyzõkönyvvel együtt 2002. január hó 21-én postázták az ajánlattevõk részére.<br>
A kérelmezõ 2002. január hó 18-án elõterjesztett jogorvoslati kérelmében kérte, hogy a Döntõbizottság állapítsa meg a jogsértést, semmisítse meg az ajánlatkérõ eljárást lezáró döntését, alkalmazzon ideiglenes intézkedést, tartson tárgyalást, kötelezze az ajánlatkérõt az eljárási díj és költségek visszatérítésére.<br>
Kérelme indokaiként elõadta, hogy az ajánlatkérõ jogszerûtlenül zárta ki az eredményhirdetéskor, mert a dokumentáció megvételét igazolta, a cég alkalmasságára vonatkozó dokumentumokat hiánytalanul csatolta. Álláspontja szerint a dokumentáció megvételének igazolására vonatkozó adatok ajánlatkérõnek rendelkezésére állnak, az alkalmassági követelmények igazolása megfelelõen történt. A kérelmezõ a tárgyaláson kérelme indokait akként pontosította, hogy álláspontja szerint az ajánlata 179. oldalának 4. pontjában és a 195-197. oldalán lévõ nyilatkozatok felelnek meg a dokumentáció 10/17. oldalán a 2. francia bekezdésben elõírt tartalmú nyilatkozatnak. A kérelmezõ sérelmezte továbbá, hogy az ajánlatkérõ az ajánlatok bontására vonatkozó teljes jegyzõkönyvet senkinek nem küldött, kizárólag az egyes ajánlattevõket érintõ kifogásokat tartalmazó értesítést küldött. Sérelmezte továbbá azt is, hogy az eredményhirdetésre vonatkozó jegyzõkönyvet a kérelem benyújtásáig nem küldték meg a részére, erre vonatkozó kérelmét a tárgyaláson visszavonta.<br>
Az ajánlatkérõ érdemi észrevételt terjesztett elõ, melyben kérte a kérelem elutasítását. Elõadta, hogy a Kbt. szerinti tájékoztatási kötelezettségének eleget tett. A kérelmezõ az ajánlati felhívás és dokumentáció elõírásait nem tartotta be, mivel ajánlatában nem szerepelt az ajánlati dokumentáció megvételének igazolása; az ajánlat nem volt "elválaszthatatlan módon" összefûzve valamint nem tartalmazta a dokumentáció 10/17. oldalán elõírt nyilatkozatot. Az ajánlatkérõ hivatkozott a Közbeszerzési Döntõbizottság 10382. számú (D.713/9/2001.) döntésére, mely szerint amennyiben az ajánlatkérõ az ajánlati felhívásban, illetve dokumentációban nem határozza meg a bonthatatlanság kritériumait, akkor a szó mindennapi értelmébõl kiindulva a kézzel vagy átlagos irodai felszereléssel történõ bonthatóság kizártságát kell ezen érteni. A fentiek alapján az ajánlat a Kbt. 52. § (2) bek. d) pontja alapján érvénytelen volt, a további értékelésben az nem vehetett részt.<br>
A bontási jegyzõkönyvet tértivevénnyel igazolt módon 2002. január 9-én, az eredményhirdetési jegyzõkönyvet 2002. január 21-én minden érdekeltnek megküldték. Ajánlatkérõ a jogorvoslati kérelemre tekintettel a vállalkozási szerzõdést a nyertessel nem kötötte meg.<br>
Az egyéb érdekeltek közül a 3T FÕÉP Kft. terjesztett elõ észrevételt, melyben elõadta, hogy az õ ajánlatát is több okból érvénytelenné nyilvánították, az ajánlatkérõ a Kbt. rendelkezéseit, illetve az ajánlati felhívást szélsõségesen értelmezte, az esélyegyenlõséget megsértve, nem megfelelõen alkalmazta.<br>
A Döntõbizottság a felek írásbeli és szóbeli nyilatkozatai, a becsatolt dokumentumok, a tárgyaláson tett nyilatkozatok és észrevételek alapján megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy a kérelmezõ ajánlata spirálozott kötésben került benyújtásra, és ezen megoldással a kérelmezõ nem teljesítette az ajánlati dokumentáció 9/17. oldalán az "elválaszthatatlan" fûzésre, illetve nyomdai kötésre vonatkozó követelményt. Az ajánlatkérõ a tárgyaláson demonstrálta, hogy átlagos irodai eszközzel, illetve kézzel a spirál felbontható, illetve elválasztható, ekként nem teljesül az a követelmény, hogy utólagosan az ajánlat tartalmát ne lehessen változtatni, manipulálni. A nyertes ajánlata az elválaszthatatlanság követelményének megfelelt, mivel az összefûzés mellett az ajánlat zsinórral is össze volt kötve, majd ezt leragasztották szalaggal, melyet 3 helyen lepecsételtek, tehát az roncsolás nélkül nem volt bontható.<br>
A Döntõbizottság megállapította, hogy a kérelmezõ ajánlatának 179. oldal 4. pontjában lévõ nyilatkozat nem felel meg az ajánlati dokumentáció 10/17. oldal 1. pontjában foglalt tartalmi követelményeknek. A nyilatkozat ugyanis azt tartalmazza, hogy a MÁVÉPSZER Kft. képes és jogosult (a cég tevékenységi körének meghatározása alapján) mûszaki és gazdasági szempontból a közbeszerzési eljárás megvalósítására és nem állnak fenn vele szemben, illetve a szerzõdés teljesítésében közremûködõ alvállalkozók, illetve egyéb harmadik személyek tekintetében a közbeszerzési törvény szerinti közbeszerzési eljárásban való részvételt kizáró ok.<br>
A Döntõbizottság megállapította, hogy a kérelmezõ által hivatkozott és az ajánlata 195-197. oldalain szereplõ nyilatkozatok sem felelnek meg az ajánlati dokumentáció 10/17. oldal 1. pontjában foglalt nyilatkozat tartalmi követelményeinek. Ezen elõírás szerint az ajánlattevõnek arról kellett nyilatkoznia, hogy a megajánlott megoldások kielégítik a szakmai követelményeket, jogos felhasználói elvárásokat és a vonatkozó mûszaki elõírásokat, szabványokat, rendeleteket. Az ajánlatkérõ tehát kifejezetten a mûszaki követelményeknek való megfelelõségrõl kért - az ajánlat elkészítését illetõen - kötelezettségvállalást. A tárgyaláson tett nyilatkozata szerint erre azért volt elsõsorban szükség, mert a közbeszerzés tárgyát képezõ beruházásra a tervdokumentáció már régebben készült el, ezért az ajánlatkérõ által megadott mûszaki megoldásokat ehhez kellett igazítani.<br>
A kérelmezõ által hivatkozott nyilatkozat a 195. oldalon a munkaterület õrzésére, a személyes biztonságra vonatkozott, valamint a folyamatos munkavégzésrõl szólt.<br>
A kérelmezõ ajánlatának 196. oldalán lévõ nyilatkozata arra vonatkozóan tartalmaz kötelezettségvállalást, hogy az ajánlatkérõ a teljesítés alatt biztosítja az egészségügyi intézmény üzemszerû mûködését a felújítással nem érintett terület vonatkozásában.<br>
A kérelmezõ ajánlatának 197. oldalán tett nyilatkozata csak általánosságban tartalmaz kötelezettségvállalást az ajánlati felhívás, a dokumentáció szerinti és a szerzõdéses feltételekre vonatkozóan, ez azonban nem felel meg a dokumentációban elõírt kifejezett tartalmú nyilatkozatnak. A nyertes ajánlata az ajánlata 94. oldalán a pályázati tervdokumentációnak való megfelelõségre vonatkozó nyilatkozaton felül pontosan, szó szerint a dokumentációban elõírt nyilatkozatot tartalmazza.<br>
A Döntõbizottság megállapította, hogy a kérelmezõ jogorvoslati kérelme az ajánlati dokumentáció megvételének igazolása vonatkozásában szintén alaptalan, mert az ajánlati dokumentáció 14/17. oldalán kifejezetten szerepel, hogy az ajánlatban egyértelmûen igazolni kell a megvásárlás tényét. Az ajánlatkérõ tehát nem pusztán a megvásárlás megtörténtéhez, hanem annak az ajánlatban történõ igazolásához kötötte az ajánlat érvényességét. Az ajánlatkérõ azt valóban nem határozta meg, hogy az igazolásnak mely formában kell teljesülnie. A kérelmezõ ajánlata semmiféle módon nem tartalmazott a dokumentáció átvételét tanúsító dokumentumot, tehát a feltételnek nem felelt meg. A nyertes ajánlata 130. oldalán számlamásolattal igazolta a megvásárlás tényét.<br>
A fent kifejtettek szerint az ajánlatkérõ által hivatkozott érvénytelenségi okok mindegyike fennáll, ezért az ajánlat elutasítása jogszerû volt.<br>
A Döntõbizottság megállapította, hogy az ajánlatkérõ jogszerûen zárta ki a kérelmezõt az eljárásból, mivel mindhárom sérelmezett körülmény tekintetében érvénytelen ajánlatot tett, az érvénytelen ajánlatot tevõ ajánlattevõ pedig a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további részében - már az alkalmasság vizsgálatában sem - vehet részt.<br>
A Döntõbizottság vizsgálta, hogy az ajánlatkérõ a tájékoztatási kötelezettségének eleget tett-e a bontási jegyzõkönyv tekintetében.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése elsõ fordulata szerint az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek.<br>
A Döntõbizottság megállapította, hogy az ajánlatkérõ a 2002. január hó 7-i bontási jegyzõkönyvet, amely a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerinti adatokat maradéktalanul tartalmazta, az érdekelteknek 2002. január hó 9-én megküldte feladóvevénnyel igazoltan.<br>
A Döntõbizottság a fentiek alapján megállapította, hogy az ajánlatkérõ a tájékoztatási kötelezettségének határidõben, megfelelõ tartalommal eleget tett.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 13.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k., <br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>