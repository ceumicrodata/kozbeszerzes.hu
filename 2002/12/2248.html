<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2248)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.818/15/2001.<br>
<br>
Tárgy: a Z & K Werbeagentur GmbH jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Z & K Messen & Kongresse Werbeagentur GmbH (A-1080 Wien, Lerchenfelderstrasse 76/1/2, képviseli: dr. Monika Linder ügyvéd, A-1070, Wien, Bernardgasse 28.) és dr. Somogyi Zoltán ügyvéd (Budapest V., Hercegprímás u. 2., a továbbiakban kérelmezõ) kérelmét, melyet a Magyar Turizmus Rt. (1024. Budapest, Margit krt. 85., képviseli: dr. Tasnádi Gábor ügyvéd, 1111 Budapest, Kende u. 18/A, a továbbiakban: ajánlatkérõ) "A Magyar Turizmus Rt. hirdetéseinek és pr-anyagainak megjelentetése a külföldi nyomtatott és elektronikus médiában (kizárólag médiavásárlás) Ausztriában" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül a Fõvárosi Bíróságtól keresettel lehet kérni. A keresetlevelet a Fõvárosi Bírósághoz címezve de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 2001. október 11-i számában 7474/2001. szám alatt nyílt eljárás keretében vállalkozási szerzõdés formájában kért ajánlatot a következõk szerint: LA Magyar Turizmus Rt. hirdetéseinek és pr-anyagainak megjelentetése a belföldi nyomtatott és elektronikus médiában (kizárólag médiavásárlás). II. A Magyar Turizmus Rt. hirdetéseinek és pr-anyagainak megjelentetése a külföldi nyomtatott és elektronikus médiában (kizárólag médiavásárlás) Ausztriában, Belgiumban, Csehországban, az Egyesült Államokban, Franciaországban, Hollandiában, Izraelben, Japánban, Lengyelországban, Nagy-Britanniában, Németországban, Olaszországban, Oroszországban, Spanyolországban, Svájcban, Romániában és a skandináv országokban. A beszerzés mennyisége: 1000 db hirdetés és pr-anyag + 10%.<br>
Az ajánlattevõ a beszerzés tárgyának egy részére is tehetett ajánlatot a 3. a) pontban meghatározott feladatok elvégzésére, országonként is.<br>
Az ajánlati felhívás 16. pontja a következõk csatolását írta elõ: az ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozónak csatolnia kell az ajánlatához az alábbi eredeti vagy másolati igazolásokat:<br>
- írásbeli nyilatkozat arról, hogy vele szemben nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontjaiban foglalt kizáró okok, illetve, hogy a 46. § (1) bekezdés b) pontjában említett állami pénzalapok közül melyik irányában áll fenn jogszabály alapján fizetési kötelezettsége (Munkaerõ-piaci Alapról igazolás szükséges),<br>
- hatósági igazolások arról, hogy nincs a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában meghatározott köztartozása.<br>
Az ajánlatkérõ az ajánlatok elbírálásának szempontjaként az összességében legelõnyösebb ajánlatot határozta meg.<br>
Az ajánlatkérõ dokumentációt is kibocsátott, amely tartalmazta a beszerzés tárgyával kapcsolatos feladatokat és a szerzõdéses feltételeket.<br>
Az ajánlattétel napjára 2001. november 20-ára a kérelmezõn kívül, a HUNGEXPO Reklámügynökség Kft. nyújtott be ajánlatot az Ausztriára vonatkozó ajánlattételi lehetõségre tekintettel.<br>
Ajánlatkérõ 2001. november 30-ig hiánypótlási lehetõséget biztosított az ajánlattevõk részére.<br>
A kérelmezõ hiánypótlási felhívásának tárgya a következõ volt:<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdésében foglaltak szerint nyilatkozzon arról, hogy a székhelye szerinti országban milyen köztartozások felelnek meg a Kbt. 46. § (1) bekezdésében foglaltaknak és ezeket milyen szervezet tartja nyilván. A nyilatkozaton túl az Önök által megjelölt hatóságtól nyújtson be olyan igazolást, amelybõl megállapítható, hogy nincs egy évnél régebben lejárt köztartozása. Az igazolások és nyilatkozatok magyar vagy angol nyelvû fordítását is kérik mellékelni.<br>
A felhívás tartalmazta azt a figyelmeztetést, hogy a hiánypótlási határidõ eredménytelen letelte esetén a kérelmezõt a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján az eljárásból kizárják.<br>
Az ajánlatkérõ a 2001. december 3-án megtartott eredményhirdetésen a Hungexpo Reklámügynökség Kft. ajánlatát hirdette ki nyertesnek. A kérelmezõt érvénytelenség miatt az eljárásból kizárta, a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján, mert a hiánypótlási felhívás ellenére is csak pontatlanul tett eleget a Kbt. 46. § (8) bekezdésében foglalt kötelezettségének. A kérelmezõ részére az eredmény összegzésérõl az értesítés 2001. december 10-én érkezett.<br>
A kérelmezõ 2001. december 27-én, a hiánypótlást követõen 2002. január 7-én jogorvoslati kérelmet terjesztett elõ, amelyben kérte, a Döntõbizottságot, hogy állapítsa meg a jogsértést, kötelezze ajánlatkérõt a kérelmezõ ajánlatának eljárásba való bevonására, semmisítse meg ajánlatkérõ döntését és kötelezze az ajánlatkérõt a jogorvoslati eljárás költségei megfizetésére.<br>
Kérelme indokaként elõadta, hogy kizárása azért történt jogellenesen, mert valójában a kért igazolásokat benyújtotta. A cég székhelye szerint illetékes osztrák pénzügy-igazgatóság feddhetetlenségi bizonyítványa azt tartalmazza, hogy az adott vállalatnak nincs rendezetlen adótartozása. Amennyiben rendezetlen adótartozás lenne, a cég székhelye szerint illetékes osztrák pénzügy-igazgatóság nem állíthat ki ilyen igazolást. A Magyar Turizmus Rt. téves döntést hozott az osztrák jogszabályok és az osztrák közigazgatási gyakorlat ismeretének hiányában. A kérelmezõ ezzel jelentõs hátrányt szenvedett, mert valójában õ nyújtotta be a legjobb ajánlatot. Elõadta, hogy egy köztes értékelésben megállapították, hogy a kérelmezõ tette a legjobb ajánlatot.<br>
Az ajánlatkérõ érdemi észrevételében elõadta, hogy a hiánypótlási felhívásban - más részajánlattételre is figyelemmel - minden külföldi ajánlattevõt fel kellett szólítani a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdésében foglalt nyilatkozatok megtételére és igazolások csatolására. A kérelmezõ részére is hiánypótlás megküldésére került sor, amely a jogszabályhelyek pontos megjelölésén kívül részletes, szöveges magyarázatot adott, hogy milyen iratok becsatolását várja az ajánlatkérõ, illetve mely iratok becsatolása kötelezõ külföldi ajánlattevõk részére magyarországi közbeszerzési pályázat esetén.<br>
A kérelmezõ által becsatolt nyilatkozata szerint Ausztriában a köztartozásokat - beleértve az Osztrák Vám- és Pénzügyõrség által nyilvántartott köztartozásokat is - az Osztrák Adóhatóság (Finanzamt) és az Osztrák Társadalombiztosítás (Soczialversicherung) tartja nyilván. A kérelmezõ azonban a központi adóhatósággal szemben fennálló fizetési kötelezettségre vonatkozóan nem az "Osztrák Adóhatóság", hanem Bécs Város VIII, XVI. és XVII. Kerületi Adóigazgatási Ügyosztályának nyilatkozatát csatolta.<br>
Az igazolás egyébként is hiányos, mert abból nem állapítható meg, hogy a Bécs várossal szemben fennálló helyi, kerületi adótartozásokon túl központi adótartozás fennáll-e. Az igazolás hiányossága miatt a kérelmezõrõl nem volt egyértelmûen megállapítható, hogy megfelel-e a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjának foglalt követelményeknek.<br>
A kérelmezõ nyilatkozata nem felelt meg a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdésének, mivel abból nem állapítható meg, hogy milyen köztartozások felelnek meg a Kbt. 46. § (1) bekezdés b) pontjában foglaltaknak és ezeket mely szervezet tartja nyilván.<br>
A kérelmezõ nem nyilatkozott, hogy elkülönített állami pénzalap van-e Ausztriában, illetve mely hatóság tartja nyilván a pénzalappal szemben fennálló fizetési kötelezettséget. A nyilatkozat nem tartalmazza, hogy a Bécs Város VIII., XVI. és XVII. kerületi Adóigazgatási Ügyosztályának az igazolása valamennyi osztrák adótartozásra kiterjed-e.<br>
Az ajánlatkérõ kifogásolta a kérelmezõt képviselõ osztrák ügyvéd képviseleti jogosultságát az ügyvédségrõl szóló 1998. évi XI. tv. 13. § (1) bekezdése alapján. A kérelmezõ állításával szemben semmiféle köztes értékelés nem történt, a kizárásra figyelemmel az ajánlatokat bíráló bizottság az ajánlatot érdemben nem vizsgálta. Kérte a kérelem elutasítását és a kérelmezõt kötelezni az eljárás költségei megfizetésére.<br>
Az egyéb érdekeltek közül a Hungexpo Reklámügynökség Kft. érdemi észrevételében elõadta, hogy a kérelmezõ azon állítása nem felel meg a valóságnak, hogy köztes értékelés történt volna, az ajánlatkérõ az eljárás során a Kbt. elõírásai szerint járt el, tehát kérte a Döntõbizottságot, hogy kérelmet, mint alaptalant utasítsa el.<br>
A kérelmezõ 2002. január 14-ei beadványában bejelentette, hogy képviselete ellátásával a Magyar Ügyvédi Kamara tagját is megbízta.<br>
A Döntõbizottság az eljárás iratai, a felek írásos és a tárgyaláson tett nyilatkozatai alapján megállapította, hogy a kérelem alaptalan.<br>
A döntõbizottság megállapította, hogy a kérelmezõ képviselõinek képviseleti jogosultsága aggálytalan, figyelembe véve, a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján alkalmazandó az államigazgatási eljárás általános szabályairól szóló 1957. évi IV. törvény (továbbiakban: Áe.) 18. §-át.<br>
A Döntõbizottság a képviseleti jog vonatkozásában megjegyzi, hogy a kérelmezõ 2001. január 14-ei beadványában bejelentette, hogy képviselete ellátásával a Magyar Ügyvédi Kamara tagját is megbízta képviselete ellátásával, a meghatalmazást becsatolta.<br>
A Döntõbizottság megállapította, hogy a kérelmezõ a hiánypótlás keretében a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdésére figyelemmel az ajánlati felhívás 16. pontjában elõírt Kbt. 46. § (1) bekezdés b) pontja szerinti központi adótartozása vonatkozásában azt a Bécs Városának VIII, XVI. és XVII. Kerületének Adóigazgatása 18. Ügyosztályának a 2001. november 27-i igazolásával igazolta.<br>
A kérelmezõ ugyanakkor a hiánypótlási felhívásban foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdésére figyelemmel a Bécs, 2001. november 22-i nyilatkozatában az alábbiakat deklarálta. "Ezúton nyilatkozom egyben arról, hogy Ausztriában köztartozásokat, beleértve az Osztrák Vám és Pénzügyõrség (Zollbehörde) által nyilvántartott köztartozásokat is, az Osztrák Adóhatóság (Finanzamt) tart nyilván, valamint az Osztrák Társadalombiztosítás (Socialversicherung)."<br>
A Döntõbizottság a fentiek alapján megállapította, hogy a hiánypótlás keretében az ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdésén alapuló nyilatkozata, valamint az általa becsatolt adóigazolás tartalma ellentétes.<br>
A Döntõbizottság megállapította továbbá, hogy a kérelmezõ a hiánypótlási felhívással ellentétben nem nyilatkozott, hogy Ausztriában elkülönített állami pénzalapok vannak-e, illetve azokat mely hatóság tartja nyilván, valamint e vonatkozásban fennáll-e kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdése szerint: A kizárólag külföldi székhellyel rendelkezõ ajánlattevõnek vagy alvállalkozónak a székhelye szerinti ország jogrendszerében meghatározott - az (1) bekezdés b) pontjában foglaltaknak megfelelõ - hatóságoktól kell igazolást beszerezni, amelybõl megállapítható, hogy nincs egy évnél régebben lejárt köztartozása. Az igazolások mellett szükséges nyilatkozni arról, hogy a székhelye szerinti országban milyen köztartozások felelnek meg a 46. § (1) bekezdés b) pontjában foglaltaknak, és ezeket milyen szervezet tartja nyilván.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint: Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja szerint: Az ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
A fentiek alapján tehát a Döntõbizottság megállapította, hogy ajánlatkérõ döntése nem volt jogsértõ, amikor kérelmezõ ajánlatát érvénytelennek nyilvánította az eljárás további szakaszából kizárta, mivel kérelmezõ nem teljesítette az ajánlati felhívás 16. pontjában annak l-3. francia bekezdésében elõírt követelményeket.<br>
A Döntõbizottság rámutat arra, hogy az ajánlatkérõnek célszerû a jövõben, a dokumentációban részletes útmutatást adni az ajánlat elkészítéséhez, ha külföldi székhelyû ajánlattevõk jelentkezésére lehet számítani.<br>
A Döntõbizottság megállapította, hogy a kérelmezõ által a tárgyaláson becsatolt az Osztrák Nagykövetség Kereskedelmi Tanácsosa által kiállított nyilatkozat a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában megjelölt köztartozások nyilvántartására, illetve az ezekkel kapcsolatos igazolás kiállítására illetékes osztrák adóhatóságra, illetve társadalombiztosításra vonatkozóan nem pótolja az ezt megelõzõen hiánypótlási eljárásban becsatolandó nyilatkozatot, illetve igazolást.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott jogkörében eljárva a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került meghatározásra.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 1.<br>
<br>
Dr. Csanádi Péter s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>