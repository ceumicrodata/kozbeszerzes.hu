<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2903)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.32/13/2002.<br>
<br>
Tárgy: a Magyar Egészségügyi Mosodák Kft. jogorvoslati kérelme az Országos Baleseti és Sürgõsségi Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Egészségügyi Mosodák Kft. (1087 Budapest, Asztalos Sándor u. 8-12., képviseli: dr. Kimlei Zsuzsanna ügyvéd, 1064 Budapest, Rózsa u. 64., a továbbiakban: kérelmezõ) jogorvoslati kérelmének, amelyet az Országos Baleseti és Sürgõsségi Intézet (1081 Budapest, Fiumei út 17., képviseli: dr. Nyolczas László ügyvéd, 1042 Budapest, Árpád út 119., a továbbiakban: ajánlatkérõ) ;,2002-2004. évi mosodai szolgáltatás végzése" tárgyú közbeszerzési eljárása ellen nyújtott be helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és a 61. § (1) bekezdését, ezért ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézbesítésétõl számított 15 napon belül 30 000 Ft (azaz harmincezer forint) igazgatási szolgáltatási díjat fizessen meg.<br>
A határozat ellen fellebbezésnek helye nincs.<br>
A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. október 31-i 44. számában (7852) tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
A teljesítés idõtartamát 2004. december 31-ig terjedõen határozta meg.<br>
A felhívása 9. pontjában a pénzügyi ellenszolgáltatás teljesítésérõl akként rendelkezett, hogy a számla átvételétõl számított 30 napon belül történik az átutalás.<br>
A 13. a) pontban az ajánlatok elbírálásának szempontját az összességében legelõnyösebb ajánlatban jelölte meg, míg a 13. b) pontban az alábbi részszempontokat és súlyszámokat állapította meg:<br>
részszempontok	súlyszámok<br>
- az ajánlott szolgáltatás minõsége	10<br>
- a legalacsonyabb összegû ellenszolgáltatás	9<br>
- a szerzõdéskötéskor rögzített leghosszabb ideig garantált fix ár	8<br>
- szavatosság és garanciális kötelezettségvállalások	6<br>
- fizetési kedvezmény nyújtása	4<br>
Az értékelés során adható pontszámokat 1-20-ig határozta meg.<br>
Ajánlatkérõ a részajánlattételt kizárta, ugyanakkor többváltozatú ajánlat benyújtására lehetõséget adott azzal, hogy az egyes ajánlati változatoknak jól elkülöníthetõeknek kell lenniük.<br>
Ajánlatkérõ dokumentációt is összeállított, ebben határozta meg az ajánlatok benyújtásával szemben támasztott formai és tartalmi követelményeit, továbbá ez tartalmazta a szerzõdéstervezetet is. A dokumentációban specifikálta a szolgáltatással szemben támasztott követelményeit.<br>
A dokumentáció 1.9. pontjában elõírta, hogy a szolgáltatás árát 1 kg szennyes ruhára vetítve kell megadni, továbbá nyilatkozatot kért arra, hogy a megajánlott árakat mely idõpontig tartják változatlanul, illetve közöljék az árkövetés szempontjait, mértékét.<br>
A szerzõdéstervezet 2. pontjában a tisztítandó anyagok összetételének függvényében (mosott textíliák, plédek, párnák, matracok, külön nejlonanyagok, sötétítõfüggönyök) kérte Ft/kg-ra megadni a szolgáltatás ellenértékét.<br>
A szerzõdéstervezet 3.3. pontjában késedelmes teljesítés esetére napi 10%-os mértékû kötbért írt elõ. Hibás teljesítés esetére pedig, a 3.4. pontban a vállalkozó kötelezettségévé tette, hogy 24 órán belül a mosást saját költségére ismételje meg. Arra az esetre pedig, ha a textília sérült vagy elveszik, meghatározta, hogy a vállalkozó köteles azt 48 órán belül saját költségére megjavítani, vagy megtéríteni.<br>
Az ajánlattételi határidõig, 2001. december 11-ig ajánlatot nyújtott be: a Hófehér Kft., a Salesianer Miettex Magyarország Kft. és a kérelmezõ két változatban.<br>
Ajánlatkérõ 2002. január 16-án hirdette ki az eljárást lezáró döntését, amely szerint az eljárás nyertese a Hófehér Kft. lett 650 pontszámmal, míg az õt követõ legkedvezõbb ajánlatot a kérelmezõ nyújtotta be 626 pontszámmal. Ajánlatkérõ értékelését az alábbi ponttáblázatban összesítette:<br>
<br>
Az ajánlattevõ neve:<br>
SALESIANER M. Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Az ajánlott szolgáltatás minõsége	10	17	170<br>
A legalacsonyabb összegû ellenszolgáltatás	 9	 5	 45<br>
A szerzõdéskötéskor rögzített leghosszabb ideig garantált fix ár	 8	17	136<br>
Szavatossági, garanciális kötelezettségvállalások	 6	18	108<br>
Fizetési kedvezmény nyújtása	 4	15	 60<br>
A súlyszámmal szorzott értékelési pontszámok összegei ajánlattevõnként			519<br>
<br>
<br>
Az ajánlattevõ neve:<br>
Hófehér Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Az ajánlott szolgáltatás minõsége	10	17	170<br>
A legalacsonyabb összegû ellenszolgáltatás	 9	20	180<br>
A szerzõdéskötéskor rögzített leghosszabb ideig garantált fix ár	 8	19	152<br>
Szavatossági, garanciális kötelezettségvállalások	 6	18	108<br>
Fizetési kedvezmény nyújtása	 4	10	 40<br>
A súlyszámmal szorzott értékelési pontszámok összegei ajánlattevõnként	650<br>
<br>
<br>
Az ajánlattevõ neve:<br>
Magyar Eü. Mosodák Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Az ajánlott szolgáltatás minõsége	10	17	170<br>
A legalacsonyabb összegû ellenszolgáltatás	 9	12	108<br>
A szerzõdéskötéskor rögzített leghosszabb ideig garantált fix ár	 8	20	160<br>
Szavatossági, garanciális kötelezettségvállalások	 6	18	108<br>
Fizetési kedvezmény nyújtása	 4	20	 80<br>
A súlyszámmal szorzott értékelési pontszámok összegei ajánlattevõnként			626<br>
<br>
<br>
Ajánlatkérõ az írásbeli összegezésben az egyes ajánlattevõk ajánlatának részszempontok szerinti tartalmi elemeit nem tüntette fel, a megállapított pontszámokat nem indokolta.<br>
Ajánlatkérõ az egyes ajánlattevõk részére az írásbeli összegezés kézbesítéseként megküldte a ponttáblázatot, továbbá a saját ajánlatuknak a részszempontok szerinti tartalmi elemeit, de a többi ajánlattevõ ajánlatának tartalmi elemeit nem közölte.<br>
A kérelmezõ 2002. január 22-én nyújtotta be jogorvoslati kérelmét, ebben kérte, hogy a Döntõbizottság semmisítse meg ajánlatkérõ eljárást lezáró döntését, továbbá hozzon ideiglenes intézkedést.<br>
Álláspontja szerint ajánlatkérõ értékelése sérti a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. Jogorvoslati kérelmében rámutatott arra, hogy a legalacsonyabb összegû ellenszolgáltatás részszempont-értékelése jogsértõ, mert a nyertes Hófehér Kft. 104 Ft/kg + áfa árára kapott maximális 20 pontot, ehhez képest az õ árai 16,8%-kal magasabbak, azonban 40%-kal kevesebb pontszámot kapott.<br>
Sérelmezte, hogy ajánlatkérõ írásbeli összegezése nem felel meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének, és emiatt a többi részszempont értékelésérõl érdemben nem tud nyilatkozni, nem ismertek elõtte a többi ajánlattevõ ajánlatának tartalmi elemei. E vonatkozásban jogorvoslati kérelmét a tárgyaláson - az ajánlatok tartalmi elemeinek megismertetését követõen - kiegészítette. A leghosszabb ideig garantált fixár részszempontnál álláspontja szerint jogsértõ az ajánlatkérõ értékelése, mert míg õk a szerzõdés teljes idõtartamára garantálták a fix árat és erre kaptak 20 pontot, addig a fele ennyi idõt sem vállalók csak 2-3 ponttal kaptak kevesebbet.<br>
Az ajánlott szolgáltatás minõsége és a szavatossági, garanciális kötelezettségvállalások részszempont esetében pedig arra hivatkozott, hogy nem állapítható meg ajánlatkérõ értékelésébõl, miért pont 17, illetve 18 pontot adott minden egyes ajánlattevõ részére.<br>
Az utolsó, a fizetési kedvezmény nyújtása részszempont esetében kifogásolta, hogy az ajánlatkérõ által megállapított pontszámok nem tükrözik az egyes ajánlati elemek közötti különbségeket.<br>
Ajánlatkérõ észrevételében nem vitatta, hogy értékelése, illetve írásbeli összegezése nem felel meg a Kbt. vonatkozó rendelkezéseinek.<br>
Nem tudott egyértelmûen nyilatkozni arra, hogy miért az értékelési táblázatban feltüntetett pontszámokat állapította meg, illetve azok meghatározása milyen módszerrel történt.<br>
A Döntõbizottság a D.32/4/2002. sz. határozatában ideiglenes intézkedésként az eljárást lezáró szerzõdés megkötését megtiltotta.<br>
A Döntõbizottság a kérelmezõ jogorvoslati kérelmét az alábbiakra tekintettel alaposnak ítélte.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése az alábbiakat írja elõ:<br>
"Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni."<br>
A Döntõbizottság eljárása során azt vizsgálta, hogy ajánlatkérõ a fenti törvényi rendelkezés elõírása szerint járt-e el, azaz tartalmilag megfelelõ volt-e az értékelés, illetve az adott pontozás tükrözte-e az ajánlati elemek tartalmi különbségeit.<br>
<br>
1. részszempont: az ajánlott szoláltatás minõsége<br>
Ajánlatkérõ dokumentációjában részletesen meghatározta a szolgáltatással szemben támasztott minõségi követelményeit.<br>
Az értékelés során ajánlatkérõ egységesen minden ajánlattevõ részére 17 pontot állapított meg.<br>
A Kbt. fentiekben idézett 55. § (6) bekezdése értelmében a részszempont alapján és az ajánlatok tartalmi elemeinek figyelembevételével kell az értékelést elvégezni. A Döntõbizottság megállapította, hogy a kiosztott 17 pont megalapozottságára ajánlatkérõ nem adott magyarázatot, illetve indokolást.<br>
A Döntõbizottság azt is megállapította, hogy ajánlatkérõ nem tudta kiválasztani, hogy a három ajánlat közül konkrétan - a minõségi szolgáltatás szempontjából - melyik a legjobb ajánlat, és az nem kapta meg a maximális pontot. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének rendelkezéseit azért sértette meg ajánlatkérõ, mert az értékelés során olyan szempontot is figyelembe vett, amely a Döntõbizottság és az ajánlattevõk elõtt is ismeretlen volt.<br>
<br>
2. részszempont: A legalacsonyabb összegû ellenszolgáltatás Az egyes ajánlattevõk ajánlati árai az alábbiak voltak:<br>
Kérelmezõ:<br>
I. Ajánlati ár (varrodai javítás nélkül)<br>
- Mosott textília:<br>
120 Ft/kg + 14,40 Ft/kg áfa = bruttó: 134,40 Ft/kg<br>
- Egyéb plédek, matracok stb. esetében:<br>
125 Ft/kg = 15 Ft/kg áfa = bruttó: 140 Ft/kg<br>
- Számított súlyok: pléd 2 kg/db, párna 1 kg/db, matrac 5 kg/db<br>
- Függönyök esetében:<br>
62,50 Ft/m2 + 7,50 Ft/m2 áfa = bruttó: 70 Ft/m2<br>
II. Ajánlati ár (varrodai javítással)<br>
- Mosott textíliák:<br>
125 Ft/kg + 15 Ft/kg áfa = bruttó: 140 Ft/kg<br>
- Egyéb, plédek, párnák, matracok stb. esetében:<br>
125 Ft/kg + 15 Ft/kg áfa = bruttó 140 Ft/kg<br>
- Függönyök esetében:<br>
62,50 Ft/m2 + 7,50 Ft/m2 áfa = bruttó 70 Ft/m2<br>
Hófehér Kft.:<br>
- Szolgáltatási ár:<br>
104 Ft/kg + 12% áfa, azaz bruttó 116,48 Ft/kg az összes textíliára egységesen.<br>
Salesianer Miettex Kft.:<br>
- 147 Ft/kg + 17,64 Ft/kg áfa = bruttó: 164,64 Ft/kg<br>
- Matracok, párnák, plédek mosása:<br>
170 Ft/kg + 20,94 Ft/kg áfa = bruttó 190,94 Ft/kg<br>
- Sötétítõfüggönyök:<br>
530 Ft/kg + 63,6 Ft áfa = bruttó 593,6 Ft/kg<br>
Ajánlatkérõ döntése meghozatala elõtt "gazdaságossági számítás"-t végzett. Ezen iratból lehet arra következtetést levonni, hogy a kérelmezõ két változatban megtett ajánlata közül a II. változatot fogadta el.<br>
Évi 350 000 kg tisztítandó textília figyelembevételével ajánlattevõnként meghatározta a várható évi mosatási költséget, majd megállapította:<br>
"A Hófehér Textilservice Kft. éves vállalási költsége bruttó 8 232 000 Ft-tal kevesebb a Magyar Egészségügyi Mosodák Kft. vállalási költségénél, bruttó 16 856 000 Ft-tal kevesebb a Salesianer Miettex Magyarország Kft. vállalási költségénél."<br>
Ajánlatkérõ a nyertes részére 20, a kérelmezõ részére 12 pontot, míg a Salesianer Miettex Magyarország Kft. részére 5 pontot állapított meg.<br>
Bár a Kbt. irányadó rendelkezései ekkor még nem írták elõ, hogy ismertetett módszerrel kell az értékelést elvégezni a részszempontok esetében a Döntõbizottság álláspontja szerint ajánlatkérõ értékelése jogsértõ volt.<br>
A Kbt. - fentiekben idézett - 55. § (6) bekezdése követelményként támasztja, hogy az ajánlatok tartalmi elemeit kell értékelni, és az értékelés során a tartalmi elemek közötti különbségeknek kell a megállapított pontszámokban is tükrözõdnie.<br>
A Döntõbizottság összevetette az egyes ajánlati árakat és megállapította, hogy az ajánlatkérõ által adott pontszámok (20, 12, 5) nem fejezik ki az egyes - fentiekben közölt - ajánlati árak, mint tartalmi elemek közötti különbségeket (pl. a nyertes ajánlati árára négyszer több pontot kapott, mint a legkedvezõtlenebb ajánlatot tevõ), így az értékelés sérti a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Felhívja a Döntõbizottság arra is az ajánlatkérõ figyelmét, hogy a kérelmezõ két változatban nyújtotta be az ajánlatát. Többváltozatú ajánlattétel esetén ajánlatkérõ minden egyes változatot, mint ajánlatot köteles értékelni a Kbt. rendelkezései értelmében, és ajánlatkérõ csak az egyik változatot vette figyelembe az értékelés során.<br>
<br>
3. részszempont: a szerzõdéskötéskor rögzített leghosszabb ideig garantált fix ár<br>
Az egyes ajánlattevõk ajánlatai az alábbiak voltak:<br>
Nyertes:<br>
"Az ajánlott árak mint fix árak 2002. december 31-ig érvényesek. 2003. január 3-én a KSH által kibocsátott inflációs ráta a kiindulópont az új ár megadásakor, de a megállapított inflációs érték 70%-ával számolunk."<br>
Kérelmezõ:<br>
A szerzõdés teljes idõtartamára, 2004. december 31-ig garantálta a fix árat.<br>
Salesianer Miettex Magyarország Kft.:<br>
"A megadott árak 2002. december 31-ig érvényesek. áremelés évente egy alkalommal a felek közös megegyezésével van mód. Az áremelés mértéke a KSH által hivatalosan közölt elõzõ évre vonatkozó fogyasztói árindex (inflációs ráta).<br>
Ajánlatkérõ a kérelmezõ részére 20, a nyertes részére 19, míg a Salesianer Miettex Magyarország Kft. részére 17 pontot adott, nem közölte, hogy a pontszámok meghatározása milyen elv, módszer alapján történt.<br>
A Döntõbizottság álláspontja szerint ajánlatkérõ értékelése a fenti, 2. részszempontnál már ismertetett indokok alapján jogsértõ.<br>
Az ajánlatkérõ által megállapított 1-3 pontszámkülönbségek nem tükrözik az egyes ajánlati elemeik közötti tartalmi különbségeket. A kérelmezõ a teljes idõtartamra, közel három évre vállalta, hogy nem változtatja árait, míg a másik két ajánlattevõ csak egy évre, ezt követõen különbözõ mértékû emelés következne be. Az értékelési részszempont a leghosszabb ideig garantált fix ár volt. A nyertes és a Salesianer Miettex Magyarország Kft. részére megállapított pontszámok nem fejezik ki ajánlatuk e részszempont szerinti tartalmi elemét, így az ajánlatkérõ értékelése jogsértõ.<br>
<br>
4. részszempont: szavatossági, garanciális kötelezettségvállalások<br>
A Döntõbizottság áttekintette a benyújtott ajánlatokat és megállapította, hogy a részszempont értékelési körében - szavatosság, garancia - minden egyes ajánlattevõ ajánlatában az ajánlatkérõ által a dokumentációban kötelezõen elõírtakat vállalta.<br>
Ajánlatkérõ egységesen 18 pontot állapított meg az ajánlattevõk részére.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az értékelést a részszempontok alapján kell végezni. Az azonos vállalásokra tekintettel természetesen minden ajánlattevõ részére azonos pontszámot kell megállapítani. Az azonban, hogy ezen kötelezõ vállalásokra az 1-20-ig terjedõ ponttartományban 18 pontot állapított meg ajánlatkérõ, ugyanazon okokból jogsértõ, mint elsõ részszempont értékelése kapcsán a Döntõbizottság kifejtette.<br>
<br>
5. részszempont: fizetési kedvezmény nyújtása<br>
Ajánlatkérõ felhívása - fentiekben idézett 9. pontjában - 30 napos fizetési határidõt állapított meg.<br>
Az egyes ajánlattevõk által vállalt fizetési kedvezmények az alábbiak voltak:<br>
Nyertes: 20 banki munkanap,<br>
Kérelmezõ: 60 banki munkanap,<br>
Salesianer Miettex Magyarország Kft.: 30 banki munkanap.<br>
Ajánlatkérõ a kérelmezõ részére 20, a nyertes részére 10, míg a Salesianer Miettex Magyarország Kft. részére 15 pontot adott.<br>
A Döntõbizottság álláspontja szerint ajánlatkérõ értékelése a fenti, 2. és 3. részszempontnál már ismertetett indokok alapján jogsértõ.<br>
A kérelmezõ ajánlatához képest fele akkora idõtartamú kedvezményt vállaló Salesianer Miettex Magyarország Kft. 5 ponttal kapott kevesebbet, míg a nyertes - aki ehhez képest harmadnyival kevesebb kedvezményt nyújtott - szintén 5 ponttal kapott kevesebbet. Így a Döntõbizottság megállapította, hogy ajánlatkérõ értékelése e részszempontnál is sérti a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, a megállapított pontszámok nem fejezik ki az egyes ajánlati elemek közötti tartalmi különbségeket.<br>
A Döntõbizottság a fentiekben megállapította, hogy ajánlatkérõ értékelése sértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat, ezért a közbeszerzési eljárást lezáró döntés megsemmisítésérõl határozott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése lehetõséget biztosít ajánlatkérõnek az újraértékelésre, mivel szerzõdéskötésre még nem került sor.<br>
Figyelemmel arra a körülményre, hogy a Döntõbizottság nem jogosult ajánlatkérõ helyett a megadott szempontok szerinti értékelés alapján a döntést meghozni, azaz a döntési jogkört nem vonhatja el, így a Döntõbizottság az értékelést nem végezte el, csak feltárta és megállapította az egyes részszempontoknál az értékelés jogsértõ voltát, és nem foglalt állást a nyertes ajánlat tekintetében sem, ezért mellõzte a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése megsértésének megállapítását.<br>
A Döntõbizottság az alábbi indokokra tekintettel megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését is.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetésekor ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Az 5. számú melléklet 2. a) pontja szerint az ajánlatoknak részszempontonként a tartalmi elemeit, míg a 2. c) pont szerint az értékelési pontszámok indokolását is tartalmaznia kell az eljárás összegezésének.<br>
A becsatolt iratok alapján egyértelmûen megállapítható - maga ajánlatkérõ is elismerte -, hogy összegezése nem tartalmazza sem az ajánlatok részszempontonkénti tartalmi elemeit, sem az értékelési pontszámok indokolását, ezzel megsértette a Kbt. hivatkozott 61. § (1) bekezdését.<br>
Ajánlatkérõ összegezése alapján emiatt nem volt az ajánlattevõk, köztük a kérelmezõ számára megállapítható, hogy az értékelést milyen tartalmi elemek alapján végezte el és miért adta a konkrét pontszámokat. Ezen jogszabályi rendelkezés indoka pedig - többek között - éppen az, hogy biztosítsa az eljárásban ajánlatkérõ döntésének ellenõrizhetõségét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a Kbt. 88. § (1) bekezdés d) pontja alapján állapította meg, hogy ajánlatkérõ - a fenti indokokra figyelemmel - megsértette a Kbt. 55. § (6) bekezdését és a 61. § (1) bekezdését és a 88. § (1) bekezdés c) pontja alapján semmisítette meg ajánlatkérõ eljárást lezáró döntését.<br>
A Döntõbizottság a jogsértés reparálhatóságára tekintettel mellõzte a bírság kiszabását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. március 4.<br>
<br>
Dr. Nagy Gizella s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>