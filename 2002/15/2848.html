<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2848)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 67/14/2002.<br>
<br>
Tárgy: a Thorn Lighting Hungary Kft. jogorvoslati kérelme a Stadion Invest Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Thorn Lighting Hungary Kft. (2045 Törökbálint, Tó Park, képviseli: dr. Borbíró István ügyvéd, 1054 Budapest, Alkotmány u. 31., IV/17., a továbbiakban: kérelmezõ) jogorvoslati kérelmét, melyet a Stadion Invest Rt. (1015 Budapest, Hattyú u. 14., a továbbiakban: ajánlatkérõ) "32 db labdarúgó-stadion pályavilágításának felújítása, illetve létesítése és ezzel összefüggésben a villamosenergia-ellátás rekonstrukciója" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. október 3-án részvételi felhívást tett közzé a Közbeszerzési Értesítõ 40. számában (7397/2001) tárgyalásos eljárás megindítására a rendelkezõ részben írt tárgyban. A felhívás 2. b) pontja szerint ajánlatkérõ a hirdetmény közzétételével induló tárgyalásos eljárás indokaként azt határozta meg, hogy a jelen beszerzés tárgyával összefüggésben lévõ speciális ismeretekkel nem rendelkezik, ezért csak tárgyalásos eljárás útján tudja kiválasztani az általa koordinált stadionfejlesztések során a helyi viszonyokhoz és a sokrétû helyi igényekhez legmegfelelõbben illeszkedõ mûszaki paramétereket nyújtó megoldásokat. Itt közölte azt is, hogy mint az országos stadionrekonstrukciós program egyedüli koordinátora, a stadionfejlesztésekkel kapcsolatos más vállalkozókat jelen közbeszerzési eljárással párhuzamosan folyó közbeszerzési eljárásában választja ki, ezért a jelen eljárásban kötött szerzõdés teljesítését össze kell hangolnia a többi közbeszerzési eljárásban kiválasztott vállalkozók munkaütemezésével. Az ajánlattevõk által adandó kedvezmények és egyéb üzleti elõnyök megadása csak a többfordulós tárgyalásokon lehetséges. A fentiek miatt a teljesítések ütemezése és az egyéb szerzõdéses feltételek a kiírás idõpontjában nem határozhatóak meg oly pontossággal, illetve egyértelmûen, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását. A 10. pont szerint ajánlatkérõ meghívni kívánt ajánlattevõk keretszámát ötben jelölte meg. A 11. pontban azt kötötte ki, hogy többváltozatú ajánlat adható az ajánlatkérési dokumentációban elõírt mûszaki feltételek alapján.<br>
A 2001. október 29-i határidõre 6 részvételi jelentkezés érkezett, melyet követõen ajánlatkérõ valamennyit alkalmasnak minõsített a szerzõdés teljesítésére. A 2001. november 5-én kihirdetett eredmény szerint az alábbi 5 ajánlattevõt hívta fel ajánlattételre ajánlatkérõ: kérelmezõ, a Holux Kft., a Vill-Korr Bt., a Siemens Rt. és a LISYS Rt.<br>
Az ajánlati felhívást 2001. november 9-én küldte meg ajánlatkérõ az 5 ajánlattevõnek. A felhívásban ajánlatkérõ a becsatolandó iratokat sorolta fel, pénzügyi ellenszolgáltatásának feltételeit írta elõ, továbbá a tárgyalásos eljárás menetérõl adott tájékoztatást. Ennek keretében a 6. pontban azt rögzítette, hogy az ajánlatok beadására és a nyilvános borítékbontásra 2001. december 4-én 11 órakor kerül sor. A tárgyalásokat ajánlatkérõ külön-külön vagy együttesen kívánja lefolytatni az ajánlattevõkkel. A soron következõ tárgyalás idõpontját az ajánlatkérõ mindig a megelõzõ tárgyaláson határozza meg. A tárgyalás folyamát ajánlatkérõ nyilvános eredményhirdetéssel zárja le. A 7. pont szerint az elsõ tárgyalás tervezett idõpontja 2001. december 12-én 11.00 óra.<br>
Ajánlatkérõ részérõl dokumentáció is készült, melynek 7. pontja az "ajánlattevõ felelõssége kötelezettségei" címszó alatt az elsõ bekezdésben az alábbiakat tartalmazta:<br>
"Az ajánlattevõnek különös figyelmet kell fordítani a jelen dokumentációban foglalt követelményekre és elvárásokra. Az ajánlattevõnek deklarálnia kell, hogy ajánlatát az ajánlati felhívás ismeretében teszi meg. A dokumentáció melléklete tartalmazza azon labdarúgó-stadionok név- és címjegyzékét, melyekben a jelen szolgáltatási alrendszer telepítésre kerül. Amennyiben bármely ajánlat figyelmen kívül hagyja a követelményeket és elvárásokat, az ajánlatkérõ az ajánlatot érvénytelennek nyilvánítja és a további értékelésbõl kizárja."<br>
A dokumentációnak teljeskörûen kidolgozott mûszaki része nem volt, az ajánlattevõk feladata volt a mûszaki tartalom meghatározása, esetleg több változatban. Alapadatok rendelkezésre álltak. Ajánlattevõk kérdéseire írásban válaszolt ajánlatkérõ, majd 2001. december 4-én került sor az ajánlatok bontására.<br>
A Vill-Kor Bt.-n kívül a felkért négy szervezet ajánlatot tett. Az árak között igen nagy volt a szórás, így kérelmezõ volt a nettó 790 MFt-tal a legolcsóbb, a legdrágább pedig a Siemens Rt. 3,3 milliárd Ft-tal.<br>
Az ajánlatokról elõször az Evolutió Mérnöki Iroda Kft. készített szakértõi jelentést december 6-án. Már ekkor megállapították a kérelmezõ ajánlatáról, hogy erõsen hiányos a mûszaki tartalma, az árajánlata pedig nincs megfelelõen részletezve, de a többi ajánlatot is hiánypótlásra, illetve átdolgozásra javasolták. Az elsõ tárgyalásra 2001. december 11-én került sor, amikor minden ajánlattevõtõl módosított ajánlat benyújtását kérték, és ehhez megadták az irányelveket. Eszerint követelmény volt a pontosított mennyiségi kimutatás (fõdarabok, fõegységek, egységárak, típusok), elvi rajzok, blokkvázlatok és 32 stadion külön-külön készített fõösszesítõjének benyújtása, amely az árajánlatokat összehasonlíthatóvá teszi. Ekkor közölte azt is ajánlatkérõ, hogy a módosított ajánlatok benyújtása december 14-ig történhet meg és új tárgyalás december 19-én ajánlattevõként külön-külön lesz megtartva.<br>
A december 14-i határidõt ajánlatkérõ módosította 2002. január 3-ra, és errõl a feleket értesítette. A módosított ajánlatokat az Evolutió Kft. ismét szakvéleményezte. Ennek során megállapítást nyert, hogy az árak közelebb kerültek egymáshoz, de a szakértõi vélemény szerint a Siemens Rt. még irreálisan magas árajánlatot, míg a kérelmezõ 876,7 M Ft-ot, azaz irreálisan alacsony árat adott meg. A mûszaki tartalmat tekintve a kérelmezõ ajánlatát több szempontból hiányosnak, illetve "gyengének" minõsítette a szakértõ.<br>
A második tárgyalásra 2002. január 9-én került sor. Ekkor ajánlatkérõ ismét csak az elvárásokat közölte az ajánlattevõkkel, és kérte az ajánlatok ismételt átdolgozását és jelezte, hogy nettó egymilliárd körüli árat vár kifogástalan mûszaki tartalom mellett. Az ajánlatok benyújtását 2002. január 15-re kérte. Az ezen idõpontra becsatolt ajánlatokat az Evolutió Kft. ismételten megvizsgálta, a Siemens Rt. és a kérelmezõ ajánlatának végleges elutasítását javasolta ajánlatkérõ számára.<br>
A harmadik tárgyalásra 2002. január 22-én került sor. Ekkor a kérelmezõvel ajánlatkérõ közölte, hogy a továbbiakban vele nem kíván tárgyalni. Ajánlatkérõ az ajánlattevõkkel külön-külön tárgyalt és még ezen a napon jegyzõkönyvet készített a tárgyalásokról, majd azokat faxon 2002. január 23-án küldte meg a feleknek. A kérelmezõ számára küldött jegyzõkönyvbõl tájékoztatásként és az elutasítás indokaként az alábbi állapítható meg:<br>
"1. …tájékoztatást ad arról, hogy az Ajánlati Dokumentációnak formai és tartalmi vonatkozásban a LISYS Rt. és az HOLUX Kft. által benyújtott ajánlat megfelelõ. Ezért a jövõben ezen cégekkel folytatódik a tárgyalásos eljárás.<br>
<br>
2. A Thorn Kft. által összeállított anyag sajnos nem felel meg az ajánlati dokumentációban elõírtaknak, valamint a második tárgyaláson (2002. január 8.) elhangzottaknak különös tekintettel az alábbiakra:<br>
- a felújítások esetén hiányoznak a dokumentumokból a "vállalt mûszaki paraméterek" (ua. mint például:<br>
a beruházásoknál a Mûszaki Tartalom c. fejezet),<br>
- az "Ajánlat" 3. pontjában foglalt bizonytalanságok értékelhetetlenné teszik az ajánlati árat,<br>
- a felújításoknál a díj irreálisan alacsony,<br>
- a szükséges és szünetmentes áramforrások árai magasak<br>
- stb.<br>
Az ajánlatkérõ a beérkezett ajánlatok mûszaki tartalmát tovább nem kívánja módosítani, hanem a legkedvezõbb ajánlatok pénzügyi tartalma tekintetében, valamint az ajánlatok dokumentációban megfogalmazottaknál jobb kondíciók elérésére koncentrál.<br>
<br>
3. Sajnos a fenti formai és tartalmi hiányosságra való tekintettel a késõbbi tárgyalásos fordulókban az ajánlatkérõ - egyelõre - nem számít a Thorn Kft. részvételére."<br>
Ezt követõen ajánlatkérõ a két érvényesnek tekintett ajánlatot tevõt felkérte, hogy árajánlatát gondolja át, és jobb kondíciókkal tegyen egy oldalon írásban ajánlatot a 4. fordulóra.<br>
E felhívásnak még 2001. január 23-án eleget tett a LISYS Rt. és a HOLUX Kft. is.<br>
A kérelmezõ - kérés nélkül - szintén küldött egy módosított ajánlatot az ajánlatkérõ részére.<br>
Ajánlatkérõ erre az ajánlatokra már nem válaszolt, hanem január 23-án minden ajánlattevõt írásban meghívott a február 1-jei eredményhirdetésre.<br>
Ajánlatkérõ bírálóbizottsága 2002. január 31-én hozta meg az eljárást lezáró döntését. A két érvényesnek tekintett ajánlatot pontozással értékelve megállapította, hogy a LISYS Rt. tette az összességében legkedvezõbb ajánlatot. A bizottság döntését az egyszemélyi felelõs döntéshozó elfogadta és jóváhagyta. A nyilvános eredményhirdetés 2002. február 1-jén volt. Ennek során a kérelmezõvel kapcsolatos döntés ott már nem hangzott el. Az összegzésnek tartott pontozási táblázat a végleges, érdemi értékelést csak a két érvényes ajánlatra vonatkozóan tartalmazta.<br>
Ajánlatkérõ a szerzõdést a nyertesnek kihirdetett ajánlattevõvel 2002. február 15-én megkötötte.<br>
Kérelmezõ 2002. február 8-án jogorvoslati kérelemmel fordult a Döntõbizottsághoz, amit felhívásra 2002. február 11-én kiegészített hiánypótlás keretében. Ebben kérte, hogy a Döntõbizottság állapítson meg jogsértést az ajánlatkérõ terhére, és semmisítse meg az eljárást lezáró döntést. Kérte továbbá bírság alkalmazását és ideiglenes intézkedéssel a szerzõdéskötés megtiltását. Indítványozta továbbá a jogsértõ marasztalását a költségekben, és egyben kérte az ügyben tárgyalás tartását is. A jogorvoslati eljárás megindítását követõen kérelmezõ részletes indokolást nyújtott be 2002. február 23-án a Döntõbizottsághoz a jogorvoslati kérelme további kiegészítése és részletes indoklása címén. A kiegészített kérelmében - melyet a tárgyaláson változatlanul fenntartott - úgy nyilatkozott, hogy ajánlatkérõ a közbeszerzési eljárása során megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében megfogalmazott verseny tisztasága és az esélyegyenlõség alapelvét, valamint a Kbt. 31. § (1) bekezdését, a 33. § (1) bekezdését, a 40. § (1) bekezdését, az 55. § (6) bekezdését, az 57. § (2) bekezdését, az 59. § (1) bekezdését is. Álláspontja szerint azért sérült a 24. §-ban megfogalmazott fenti két alapelv, mert nem közölte ajánlatkérõ részletes igényeit az ajánlati felhívásban, valamint azért, mert a 4. tárgyalásra kérelmezõt már nem hívta meg olyan indokolással, hogy az ajánlata érvénytelen. A 31. § (1) bekezdésének megsértését arra alapozta, hogy álláspontja szerint ajánlatkérõ nem vont be a közbeszerzési eljárásba megfelelõ szakértelemmel rendelkezõ világítástechnikai szakembert.<br>
A 33. § (1) bekezdésének megsértését abban látta kérelmezõ, hogy az ajánlati felhívását hiányosan, a részletes követelmények megjelölése nélkül adta ki ajánlatkérõ. A 40. § (1) bekezdését azért vélte sérelmesnek, mert tudomása szerint a dokumentációban nem voltak fellelhetõek tervrajzok semmilyen vonatkozásban. Álláspontja szerint azzal sérült az 55. § (6) bekezdése, hogy ajánlatkérõ az értékelést nem a felhívása szerinti szempontok alapján végezte. Az 57. § (2) bekezdésének megsértését arra alapozta kérelmezõ, hogy ajánlatkérõ a kirívóan alacsony árra tekintettel arra nem kért magyarázatot kérelmezõtõl. A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése azért sérült kérelmezõ véleménye szerint, mert ajánlatkérõ nem az összességében legelõnyösebb ajánlattevõjét hirdette ki nyertesnek tekintettel arra, hogy álláspontja szerint az õ ajánlata volt ilyen. Sérelmezte továbbá a jogorvoslati eljárás során, hogy olyan jegyzõkönyvet bocsátott a rendelkezésére, melyet a kérelmezõ annak készítése napján és helyén nem hitelesített és csak kivonatosan tartalmazza a vele folytatott tárgyalás elemeit. Kérelmezõ ezt is a Kbt. 24. § (2) bekezdésében megfogalmazott verseny tisztasága megsértésének vélte.<br>
A Döntõbizottság a jogorvoslati eljárás során a kért ideiglenes intézkedést nem alkalmazta, mert annak törvényi feltételei nem álltak fenn.<br>
Ajánlatkérõ írásos észrevételét a tárgyaláson változatlanul fenntartva elsõdlegesen elkésettség, másodlagosan megalapozatlanság címén kérte a jogorvoslati kérelem elutasítását. Elsõdleges ellenkérelme indokaként elõadta, hogy az eljárás közben egyetlen résztvevõ sem kifogásolta a dokumentáció tartalmát, illetve az elbírálásba bevont személyek hozzáértését, szakértelmét. Véleménye szerint a jogvesztõ határidõn túli a kérelmezõ kizárásával kapcsolatos kérelmi elem is, mert annak tényérõl 2002. január 22-én szóban, majd részletes indokairól a 2002. január 23-án a jegyzõkönyv kézhezvételével értesült a kérelmezõ. Elõadta azt is, hogy a kérelmezõ az ajánlat módosítási szándékát tartalmazó 2002. január 22-én kelt és 23-án becsatolt levelét már nem vehette figyelembe, mert az ajánlat mûszaki tartalmának változtatására 2002. január 15-ig volt lehetõség valamennyi résztvevõ számára. Álláspontja szerint a kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen volt, ezért õt a további tárgyalásokra már nem kellett meghívnia, így az ajánlatok érdemi elbírálásában sem vehetett ennek okán részt. E tényekre tekintettel véleménye szerint a kérelmezõ az érdemi elbírálást sem vitathatja, a saját nyertessége igazolására elõadottakat nem lehet figyelembe venni. Álláspontja alátámasztására azt is nyilatkozta, hogy a kérelmezõ ajánlata még a második módosítás után sem felelt meg az ajánlati felhívásban foglaltaknak, ezért érvénytelen volt, és így õt az eljárás további szakaszából ki kellett zárni. Az irreálisan alacsonynak tartott árra vonatkozóan már a 2001. december 11-i tárgyaláson is magyarázatot kért kérelmezõtõl, amit az nem tett meg még a január 22-i tárgyaláson sem. Az ajánlatok értékelésébe bevont közremûködõ Evolutió Mérnöki Iroda Kft. személyében, illetve bevonásával a Kbt. 31. § (1) bekezdés elõírása is teljesült, így e jogsérelemre való hivatkozás is megalapozatlan. A tárgyaláson azt is nyilatkozta, hogy nem tényen alapul azon kérelmezõi állítás, hogy a január 22-i tárgyalásról a jegyzõkönyv nem azon <br>
a napon készült volna. Álláspontja szerint a 2002. január 22-i tárgyaláson a kérelmezõ kérhette volna a szó szerinti jegyzõkönyvezést, de erre nem tartott igényt, ezért ezt most már nem kifogásolhatja.<br>
Kérelmezõ már a január 22-i tárgyaláson tudomást szerzett arról, hogy negyedik tárgyalást is fognak tartani, hisz erre is alapozva nyújtotta be az ún. ajánlati kiegészítését, amire már egyébként nem lett volna lehetõsége.<br>
Álláspontja szerint a közbeszerzési eljárás során nem sérült az esélyegyenlõség elve, arra alapot nem szolgáltattak. Hivatkozott arra is, hogy kérelmezõ az elsõ tárgyaláson megismerte már a részletes ajánlatkérõi követelményeket, ennek ellenére az újabb becsatolt anyaga továbbra is hiányos volt és nem csatolta be a felhívásban, illetve a dokumentációban megkövetelt rajzokat, mennyiségi kimutatást és nem csatolta be a mûszaki leírásokat sem stadiononként, ahogy az az elvárás volt és ahogy azt a tárgyalás során a felektõl megkövetelték.<br>
A jogorvoslati ügy tárgyalásán is megerõsítette azt az álláspontját, hogy a követelményeknek 2002. január 15-ig csak két cég tudott megfelelni, nevezetesen a LISYS Rt. és a HOLUX Kft. Így jogszerûen nyilvánították érvénytelenné a kérelmezõ és a Siemens Rt. ajánlatát. Megerõsítette azokat a 2002. január 22-i jegyzõkönyvben rögzített tényeket is, hogy már ekkor közölték kérelmezõvel, hogy a jövõben csak a LISYS Rt.-vel és a HOLUX Kft.-vel kívánnak tárgyalni a szerzõdéses feltételekrõl. A kérelmezõ ajánlata érvénytelenségénél azt is megjelölte, hogy a felújítások esetén hiányoznak a dokumentumokból a vállalt mûszaki paraméterek. A mûszaki vállalások pl. Videoton-, a Gyõr-, a Vasas- és MTK-pályáknál a felújítással érintett kérdéskörben hiányosak. A jogorvoslati ügy tárgyalásán azt is bejelentette ajánlatkérõ, hogy a szerzõdést 2002. február 15-én az összes stadion vonatkozásában megkötötte a nyertesnek kihirdetett LISYS Rt.-vel.<br>
Az ügyben érdekelt felek közül a LISYS Rt. írásban és a tárgyaláson úgy nyilatkozott, hogy álláspontja szerint a kérelmezõ nem ismerte fel az ajánlatkérõi elvárásokat, illetve nem mérte fel megfelelõen a követelményeket, amit az ajánlatkérõ támasztott az ajánlattevõk felé. Ezek a követelmények az elsõ tárgyalás során minden ajánlattevõ részére nyilvánvalóvá kellett hogy váljanak. Azt is nyilatkozta, hogy az ajánlatuk elkészítése során, illetve azt megelõzõen minden helyszínt végigjártak, minden helyszínen tárgyaltak, sõt azokon a helyszíneken, ahol még tervezés alatt áll a stadion, vagy annak az átépítése, a leendõ tervezõvel is tárgyaltak, így megismerték a várható elképzeléseket, még az esetleges komplett tervek hiányában is. Álláspontja szerint a kérelmezõ által megajánlott típustervek nem megfelelõek. Kérdésre azt is nyilatkozta, hogy a 2002. január 22-i tárgyaláson velük is közölte az ajánlatkérõ képviselõje, hogy a továbbiakban már csak velük és a HOLUX Kft.-vel kíván tárgyalni a szerzõdéses feltételekrõl.<br>
A Döntõbizottság a jogorvoslati eljárás során rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem túlnyomórészt elkésett, részben megalapozatlan, illetve az ügyfélképessége hiányzik a kérelmezõnek az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése úgy rendelkezik, hogy a meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése azt a kógens rendelkezést tartalmazza, hogy az ajánlatok felbontásáról készült jegyzõkönyvet 5 munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell a kizárásáról, ajánlatának érvénytelenné nyilvánításáról, az errõl hozott döntést követõ 5 munkanapon belül.<br>
A Döntõbizottság a rendelkezésre álló adatokat megvizsgálva megállapította, hogy ajánlatkérõ a négyfordulós tárgyalásos eljárás során az elsõ és második tárgyaláson közölte elõször az együtt jelen lévõ, majd a külön-külön folytatott tárgyalás alkalmával a felekkel elvárásait az ajánlatok vonatkozásában. Egyben tudomásukra hozta azt, hogy az így megtett ajánlatokat 2002. január 15-ig kell beadniuk. Azt is megállapította a Döntõbizottság, hogy ajánlatkérõ a kérelmezõ részére az elsõ (közös), valamint az egyénileg folytatott második és harmadik tárgyalásról is készített (nem szó szerinti) jegyzõkönyvet, és azt a kérelmezõ részére is megküldte.<br>
A 2001. december 11-i jegyzõkönyvet megvizsgálva a Döntõbizottság megállapította, hogy annak 3. oldalán az elsõ bekezdésben az ajánlatkérõ felhívta az ajánlattevõk figyelmét, hogy minden stadionhoz tartozik a módosított mûszaki tartalom (fõdarabok, fõegységek, egységárak, típusok stb.), valamint az elvi rajzok, blokkvázlatok, a stadiononkénti fõösszesítõk és a 32 db stadion fõösszesítõje. Közölte azt is a jegyzõkönyvben, hogy a módosított mûszaki tartalomhoz így tartozhat a pontosított mennyiségkimutatás, amely az ajánlatokat összehasonlíthatóvá teszi.<br>
A 2002. január 9-én a kérelmezõvel folytatott tárgyalásról szóló jegyzõkönyv elsõ pontja általános észrevételként azt tartalmazza, hogy az ajánlatot az ajánlati dokumentációnak megfelelõen kell elkészíteni úgy, hogy stadiononként önállóan kezelhetõ "csomagok" alakuljanak ki. Ezáltal a megvalósítás idõpontjában és helyén önállóan kezelhetõ mûszaki, pénzügyi dokumentum áll rendelkezésre. Ugyanezen jegyzõkönyv 4. pontja tartalmazza, hogy az átdolgozott, módosított (egységes rendszerbe foglalt) ajánlatokat 3 példányban 2002. január 15-én 12.00 óráig kell benyújtani ajánlatkérõhöz.<br>
A 2002. január 22-én 17 órakor kérelmezõvel folytatott tárgyalásról szóló jegyzõkönyv 1. pontjának 2. bekezdése azt tartalmazza, hogy ajánlatkérõ tájékoztatást ad arról, hogy az ajánlati dokumentációnak formai és tartalmi vonatkozásában a LISYS Rt. és a HOLUX Kft. ajánlata a megfelelõ, ezért a jövõben ezen cégekkel folytatódik a tárgyalásos eljárás. A 2. pont azt tartalmazza, hogy a kérelmezõ által összeállított anyag nem felel meg az ajánlati dokumentációban elõírtaknak, valamint a második tárgyaláson (2002. január 8.) elhangzottaknak, különös tekintettel az alábbiakra. Itt ajánlatkérõ a felsorolásban négy kifogást említ. Ezek közül elsõként azt, hogy a felújítások esetében hiányoznak a dokumentumokból a vállalt mûszaki paraméterek. A második bekezdés szerint az ajánlat 3. pontjában foglalt bizonytalanságok értékelhetetlenné teszik az ajánlati árat. A jegyzõkönyv 3. pontja azt tartalmazza, hogy a fenti formai és tartalmi hiányosságokra való tekintettel a késõbbi tárgyalásos fordulókban az ajánlatkérõ - egyelõre - nem számít a Thorn Kft. részvételére. Fentiek alapján ez a jegyzõkönyv minõsül a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés szerinti írásbeli tájékoztatásnak.<br>
E jegyzõkönyvet kérelmezõ által sem vitatottan ajánlatkérõ 2002. január 23-án a reggeli órákban faxon eljuttatta kérelmezõhöz, amit eredetiben postán is kézhez vett kérelmezõ január 24-én.<br>
A jegyzõkönyv vizsgálatából az is megállapítható, hogy abban ajánlatkérõ további tárgyalási idõpontot kérelmezõvel nem közölt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A jogvesztõ határidõ jellemzõje, hogy maga az érvényesíteni kívánt jog vész el, az elkésett igényérvényesítés nem menthetõ, ideje nem tolható ki. A kérelmezõ által sem vitatott, hogy 2002. január 22-i szóbeli, majd 23-i írásbeli ajánlatkérõi közlés részére megtörtént. Azt a maga számára már ekkor sérelmesnek találta. Bár kérelmezõ kiemelt jelentõséget tulajdonít az "egyelõre nem számít a Thorn Kft. részvételére" fordulatban az "egyelõre" szónak, a Döntõbizottság álláspontja szerint jelentõsége nincs, ugyanis a jegyzõkönyv 1. pontja önmagában is egyértelmûen közli az eljárásból történõ kizárás tényét. Elõbbihez hasonlóan annak sincs jelentõsége, hogy a kizárás indokolásában az "érvénytelen ajánlat" kifejezés nem jelenik meg.<br>
A Kbt. korábban idézett 61. § (7) bekezdésére figyelemmel a Döntõbizottság megállapította, hogy ajánlatkérõ a jegyzõkönyveket elkészítette, és azt a törvényes határidõn belül megküldte a feleknek, így a kérelmezõ részére is.<br>
E jegyzõkönyvbõl - különösen a 2002. január 22-én felvett és fentebb idézett részekbõl - megállapítható, hogy ajánlatkérõ tudatta a kérelmezõvel, hogy az ajánlata formai és tartalmi okok miatt lényegében érvénytelen, különös tekintettel arra, hogy annak tartalmi részére módosítási lehetõség már nem volt január 15-ét követõen. Csak a szerzõdéses feltételek, így elsõdlegesen az ár vonatkozásában lehetett újabb ajánlatokat tenni, de már csak a késõbbi tárgyalásba bevont két ajánlattevõnek.<br>
A korábban hivatkozott szabályokat figyelembe véve a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében megfogalmazott verseny tisztasága és az esélyegyenlõség alapelve sérelmére vonatkozó jogorvoslati kérelem, valamint a 33. § (1) bekezdésének megsértésére, a 40. § (1) bekezdésének megsértésére és az 57. § (2) bekezdésének megsértésére vonatkozó jogorvoslati kérelem elkésett tekintettel arra, hogy a kérelmezõ által is elismerten 2002. január 23-án kézhez vett jegyzõkönyvben rögzítettek alapján kérelmezõ legkésõbb 2002. február 7-én nyújthatta volna be eredményesen a fenti törvénysértésekre vonatkozó jogorvoslati kérelmét, szemben a 2002. február 8-i idõponttal.<br>
Az elõzõ indokok alapján a Döntõbizottság megállapította azt is, hogy kérelmezõ eredményesen nem vitathatja a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6), valamint 59. § (1) bekezdésének sérelmét tekintettel a Kbt. 79. § (3) bekezdésére, mely szerint kérelmet az ajánlatkérõ az ajánlattevõ vagy az olyan egyéb érdekelt nyújthat csak be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Az érdemi elbírálásban csak az érvényes ajánlatok vehetnek részt. Miután a kérelmezõ az ajánlatát kizáró döntését elkésetten kifogásolta, tényként kell kezelni azt, hogy kérelmezõ ajánlata érvénytelen volt.<br>
Figyelemmel arra, hogy ajánlatkérõ jogszerûen mellõzte az érvénytelen ajánlatok teljes körû értékelését és összehasonlítását az érvényesnek tekintett ajánlatokkal, így nem kifogásolhatja eredményesen a kérelmezõ jogos érdeksérelmére hivatkozva e jogszabályhelyeket, hisz mint érvénytelen ajánlatot tevõ, már nem lehet érdekelt az érvényesnek tekintett ajánlatok értékelésének eredményében. Az elõbbiek miatt a Döntõbizottság sem végezhette el a kérelmezõ érvénytelen ajánlatának összehasonlítását az érvényes ajánlatokkal, a kérelemnek ezt a részét a fentiek alapján ügyfélképesség hiánya miatt utasította el.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja.<br>
A jegyzõkönyvek elkészítésével és tartalmával kapcsolatos jogorvoslati kérelem vonatkozásában a Döntõbizottság megállapította, hogy az megalapozatlan figyelemmel arra, hogy a Kbt. nem tartalmaz rendelkezést arra vonatkozóan, hogy a fentebb idézett 61. § (7) bekezdésében említett jegyzõkönyveket az adott esemény során elhangzottak szó szerinti rögzítésével kell elkészíteni, illetõleg, hogy a jelen lévõ ajánlattevõvel is alá kell íratni, így erre vonatkozóan a kérelem megalapozatlan. A Döntõbizottság megjegyzi, hogy kérelmezõ csak a 2002. január 22-i jegyzõkönyvvel kapcsolatban terjeszti elõ kifogásait, ezzel szemben nem sérelmezi a korábbi - nevezetesen a 2001. december 12-i és a 2002. január 9-i - jegyzõkönyvek formai hiányosságát annak ellenére, hogy azok is hasonló módon lettek elkészítve, illetve a felek részére továbbítva.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a kérelmet a Kbt. 80. § (4) bekezdése, valamint a 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 6.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>