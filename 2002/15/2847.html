<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2847)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.58/11/2002.<br>
<br>
Tárgy: az International House Language School Kulturális és Szolgáltató Kft. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az International House Language School Kulturális és Szolgáltató Kft. (1022 Budapest, Bimbó u. 7., képviseli: dr. Csikós Csaba ügyvéd, 1052 Budapest, Aranykéz u. 6., továbbiakban: kérelmezõ) jogorvoslati kérelmét, melyet a Honvédelmi Minisztérium Beszerzési és Biztonsági Beruházási Hivatal (1101 Budapest, Salgótarjáni út 18., továbbiakban: ajánlatkérõ) az "évente 12 db 10 fõs STANAG 6001. 3.3.3.3.-as szintû nyelvvizsga-felkészítõ tanfolyam szervezése Magyarországon és Nagy-Britanniában, valamint a résztvevõk vizsgáztatása" tárgyú közbeszerzési eljárása ellen benyújtott, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. X. 31-i számában ajánlati felhívást tett közzé nyílt eljárás megindítására 7942/2001 lajstromszám alatt, a rendelkezõ részben meghatározott közbeszerzési tárgyban. Az ajánlati felhívás 3. a) pontjában megadott beszerzés tárgyát az ajánlattevõk számára rendelkezésre bocsátott ajánlati dokumentáció I. 2. pontjában ajánlatkérõ részletesen kifejtette. A dokumentáció I. 5. pontjában azt is meghatározta ajánlatkérõ, hogy milyen költségek figyelembevételével adja meg az ajánlati árat ajánlattevõ (elszállásolás, étkeztetés, nyelvvizsgáztatás, nyelvvizsga-bizonyítvány kiállítása, a kísérõ, valamint a speciális és szabadidõs programok költségei). Az ajánlatkérõ biztosítja azonban a hallgatók napidíjait, az utazási költségeiket (reptéri illeték, túlsúlyköltség, a repülõtértõl az oktatás helyéig történõ utazási költség, helyi közlekedési költség a tanfolyam helyszínén).<br>
Az ajánlattételi határidõig 2001. december 11-ig a H-NET Professzionális Nyelvstúdió Kft. és kérelmezõ nyújtott be ajánlatot. A beérkezett ajánlatok hiányosságaira tekintettel ajánlatkérõ 2002. január 2-ig hiánypótlási lehetõséget biztosított mindkét ajánlattevõ részére. A megadott határidõre a hiánypótlást csak a H-NET Kft. teljesítette. Ajánlatkérõ 2002. január 17-én kihirdette az eljárás eredményét, miszerint kérelmezõ ajánlata érvénytelen és az eljárás nyertese - az egyetlen érvényes ajánlatot tevõ - H-NET Kft.<br>
Ajánlatkérõ 2002. január 25-én megkötötte a közbeszerzési eljárását lezáró vállalkozási szerzõdést a nyertes ajánlattevõvel.<br>
Kérelmezõ 2002. február 1-jén érkeztetve nyújtott be jogorvoslati kérelmet. Kérte, hogy a Döntõbizottság a közbeszerzésekrõl szóló - többször módosított - 1995. évi LX. tv. (továbbiakban: <a href="http://net.jogtar.hu/jr/gen/getdoc.cgi?docid=99500040.tv#82">Kbt.) 82. §</a> (2) bekezdése alapján ideiglenes intézkedésként tiltsa meg a még meg nem kötött szerzõdés megkötését, és tárgyalás tartása mellett a Kbt. 88. § (1) bekezdése alapján semmisítse meg az ajánlatkérõ közbeszerzési eljárást lezáró döntését, valamint költségekben marasztalást indítványozott.<br>
Álláspontja szerint az ajánlattevõ feladatai közé tartozik a külföldi utazás és kinttartózkodás megszervezése is, ezért az utazásszervezõ és közvetítõ tevékenységrõl szóló 213/1996. (XII. 23.) Korm. rendelet (továbbiakban: Korm. rendelet) értelmében ez a tevékenység utazásszervezésnek minõsül. A rendelet kimondja, hogy az utazásszervezõ tevékenységet csak és kizárólag hatósági nyilvántartásba vétellel lehet folytatni. A nyertes H-NET Kft. a Gazdasági Minisztérium által vezetett nyilvántartásban nem szerepel, és erre a tevékenységre olyan alvállalkozót sem kért fel, aki e feltételeknek megfelelne.<br>
A 2002. február 20-i tárgyaláson kérelmezõ elõadta, hogy õk már korábban kértek a Gazdasági Minisztériumtól állásfoglalást a nyelviskolák utazásszervezésével kapcsolatban. Ez az állásfoglalás szerinte kifejti, hogy a nyelviskoláknak ez a tevékenysége az utazásszervezés fogalmi körébe tartozik, tehát a Korm. rendelet hatálya alá esik. Kiemeli, hogy a dokumentáció I/1. pontja elõírta, hogy az ajánlatok kidolgozásakor tekintettel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés és az 52. § (2) bekezdés d) pontjaira, figyelembe kell venni azokat a feltételeket, amelyeket az ajánlati felhívás és a dokumentáció tartalmaz, többek között ajánlatot olyan ajánlattevõ nyújthat be, aki rendelkezik a teljesítéshez szükséges személyi, tárgyi, jogi feltételekkel.<br>
Kérelmezõ elõadása szerint az általa hivatkozott GM-állásfoglalás alapján mûködik a nyelvoktatással foglalkozó piac összes szereplõje. A többi pályázó, véleménye szerint, azért lépett vissza a pályázattól, mert ezen állásfoglalás ismeretében nem akartak jogszerûtlen, jogosítvány nélküli pályázatot benyújtani. Az egész közbeszerzési eljárás jogszerûségét kétségbe vonja véleménye szerint az, hogy a tender eredményhirdetését követõen kért jogi állásfoglalást ajánlatkérõ a Gazdasági Minisztériumtól. Kérelmezõ tökéletesen értelmezhetetlennek tartja azt, hogy nem üzletszerûen végez utaztatási tevékenységet a szerzõdõ fél. Ezen témakörben véleményét kérelmezõ bõvebben kifejti a 2002. február 26-án iktatott írásbeli észrevételében. Az ajánlati dokumentációból véleménye szerint világosan kitûnik, hogy az ajánlattevõ utazásszervezésre is vállalkozott, tevékenységéért díjazás jár, csupán a készkiadások oszlanak meg az ajánlatkérõ és az ajánlattevõ között. Tehát az utazásszervezés ellenszolgáltatás fejében, bevételszerzés céljával történik, üzletszerûsége ezért vitathatatlan. Álláspontja az, hogy az ajánlattevõ megkeresésére a Gazdasági Minisztérium által adott állásfoglalás valótlan feltevésen alapul, ami abból indul ki, hogy a vállalkozó kizárólag nyelvvizsga-tanfolyam megszervezését végzi, a többi ezzel kapcsolatos feladatot a HM látja el. Ezzel szemben a valóság az - állítja kérelmezõ -, hogy a vállalkozási szerzõdésen belül a tanfolyam tartása és a vizsgáztatatás mellett azonos súllyal van jelen a célországon belüli utaztatás, a szálláshely és étkeztetés biztosítása, valamint többféle program megszervezése. A pályázati dokumentáció egyösszegû vállalkozói díjat állapít meg, amely tartalmazza a nyelvtanfolyam és vizsgák mellett a célországon belüli utaztatási és szállásbiztosítási költségeket is. Ezen költségek között a pályázati kiírás nem tesz különbséget, így azok a bevételszerzés szempontjából sem különíthetõk el. Véleménye szerint az ajánlatkérõ megkeresésére kiadott GM állásfoglalás azon megállapítása, hogy "a nem <br>
üzletszerûen, önköltséges alapon szervezett utaztatás nem tartozik a Korm. rendelet hatálya alá" kizárólag a pályáztatóra vonatkoztatható.<br>
Ajánlatkérõ a jogorvoslati kérelem elutasítását kéri. Észrevételében és a tárgyaláson indokolásul elõadta, hogy õ az ajánlati felhívásban és a dokumentációban nyelvoktatásra és nyelvvizsgára kért ajánlatot, és a dokumentáció I.5. pontjában fel is hívta az ajánlattevõk figyelmét arra, hogy az utaztatással kapcsolatos szervezési feladatokat és költségeket nem kell vállalniuk, tehát nem kell utazásszervezõi és közvetítõi tevékenységet ellátniuk.<br>
Hivatkozik arra, hogy a H-NET Kft. 2002. január 4-i keltezéssel kért jogi állásfoglalást a Gazdasági Minisztérium Engedélyezési és Közigazgatási Hivatalától arról, hogy az általuk becsatolt - a pályázati dokumentáció részét képezõ - szerzõdéstervezetben foglalt szolgáltatáshoz szükséges-e a minisztériumtól beszerezni az utazásszervezõi és közvetítõi engedélyt. A becsatolt GM-tájékoztató szerint a benyújtott dokumentáció és szerzõdéstervezet alapján az nem tartozik az utazásszervezõi és közvetítõ tevékenységrõl szóló 213/1996. (XII. 23.) Korm. rendelet hatálya alá.<br>
Ajánlatkérõ véleménye megerõsítése céljából szintén megkereste a GM Engedélyezési és Közigazgatási Hivatalát. A hivatal becsatolt állásfoglalása szerint a szerzõdéstervezet alapján végzett nyelvvizsga-elõkészítés nem tartozik a 213/1996. (XII. 23.) Korm. rendelet hatálya alá, különös tekintettel arra, hogy a vállalkozó kizárólag a nyelvvizsgatanfolyam megszervezését végzi és a többi ezzel kapcsolatos feladatot a HM látja el. A Korm. rendelet 1. § (4) bekezdése értelmében pedig a közhasznú, illetõleg nonprofit szervezetek által kizárólag önköltséges alapon szervezett utaztatás nem tartozik a rendelet hatálya alá, ha az utaztatás a szervezõ részére nyereséget nem eredményez.<br>
Ajánlatkérõ állítása szerint az általuk becsatolt vállalkozási szerzõdésbõl egyértelmûen megállapítható, hogy a nyertes ajánlattevõnek a hallgatók elszállásolásából semmilyen bevétele nem keletkezik. Álláspontja szerint a hivatkozott jogszabályhely értelmében a jogszabály hatálya azokra a gazdálkodószervezetekre terjed ki, amelyek utazásszervezõ, illetõleg utazásközvetítõ tevékenységet üzletszerûen folytatnak. A nyertes ajánlattevõ az ajánlati felhívással összhangban a szállás biztosítását vállalta, de abból neki bevétele nem keletkezik. Az ajánlattevõ által felkínált szolgáltatást csak a HM alkalmazásában lévõk vehetik igénybe, ezt a szolgáltatást nem hirdette meg más szervezetek részére. Így véleményük szerint üzletszerûség nem állapítható meg, és ennek hiányában az érintett tevékenység nem vonható a Korm. rendelet hatálya alá.<br>
A Döntõbizottság a jogorvoslati eljárás során ideiglenes intézkedést nem alkalmazott, mert a rendelkezésére álló adatok alapján - a megkötött szerzõdésre is tekintettel annak törvényi feltételei nem álltak fenn.<br>
Az ajánlatkérõ közbeszerzési eljárást lezáró döntésének megsemmisítésére irányuló kérelmezõi indítványt a Döntõbizottság elutasítja az alábbi indokok alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének c) pontja alapján a Bizottság határozatában megsemmisítheti az ajánlatkérõnek a közbeszerzési eljárás folyamán hozott, vagy azt lezáró döntését, kivéve, ha e döntés alapján a szerzõdés már létrejött.<br>
Ajánlattevõ a Döntõbizottsághoz becsatolta a közbeszerzési eljárását lezáró 2002. január 25-i keltezésû a nyertessel megkötött vállalkozási szerzõdést, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontjára alapozott - 2002. február 1-jén iktatott - jogorvoslati indítványnak a törvényi feltételek meglétének hiánya miatt sem adhatott helyt.<br>
Kérelmezõ jogorvoslati kérelmének érdemi része azon állítására alapozódott, hogy a beszerzés tárgyát képezõ szolgáltatás üzleti célú utazásszervezés, illetve közvetítés és ezért engedélyköteles, amely engedéllyel a nyertes pályázó nem rendelkezik. Az engedély hiányában pedig ajánlatkérõnek érvénytelenség miatt ki kellett volna zárnia a közbeszerzési eljárásból a késõbb nyertessé lett pályázót.<br>
A Döntõbizottság megállapította, hogy a pályázati felhívás 3. a) pontja a beszerzés tárgyaként nyelvvizsga-felkészítõ tanfolyamot határoz meg. A 3. b) pont második francia bekezdése a teljesítés hathetes külföldi szakaszát Nagy-Britanniába telepíti, de nem ír elõ erre vonatkozóan utazásszervezõi kötelezettséget ajánlattevõnek. Az ajánlatkérõ a pályázati felhívás 11. a) pontjában az ajánlattevõ pénzügyi, gazdasági és mûszaki alkalmassága igazolására kért adatok és tények, valamint a 16. pontban egyéb információk alatt sem kérte az utazásszervezõi engedély meglétének igazolását ajánlattevõtõl.<br>
A dokumentáció I. 5. pontjában határozta meg ajánlatkérõ, hogy milyen költségek figyelembevételével adja meg az ajánlati árat ajánlattevõ, illetve melyek azok az utaztatással kapcsolatos költségek, amelyeket ajánlatkérõ visel. Ezzel kapcsolatos ajánlattevõi kérdésre a 2000. november 26-án kelt válasz a következõket tartalmazza: "A kiutaztatás megszervezése (repülõjegy-beszerzés, külföldi reptéri transzfer megszervezése stb.) az ajánlatkérõ feladata, ezt a feladatot ajánlatkérõ nem kívánja átruházni az ajánlattevõre. Ennek megfelelõen a kiutazás megszervezésének átvállalása az ajánlatban nem jelent többletszolgáltatást."<br>
A 2002. január 25-én megkötött vállalkozási szerzõdés II. 1.3. és II. 1.4. pontjai realizálják az ajánlati felhívásban és az ajánlati dokumentációban foglaltakat.<br>
"A vállalkozói díj tartalmazza a nyelvtanfolyam, nyelvvizsgáztatás, nyelvvizsgabizonyítvány-kiadás, tanfolyamhoz kapcsolódó szakmai programok, az elszállásolás, illetve a kísérõ tanár költségeit. A tanfolyamon részt vevõk elszállásolása külföldön, családoknál történik, annak költségeit a költségviselõ a vállalkozón keresztül juttatja el a családok részére. A hallgatók külföldön történõ elszállásolásából vállalkozónak semmilyen bevétele nem keletkezik.<br>
A hallgatók napidíját, utazási költségét (reptéri illeték, túlsúlyköltség, a repülõtértõl az oktatás helyéig történõ utazási költség, helyi közlekedési költség a tanfolyam helyszínén) a megbízó biztosítja, ezen költségeket a vállalkozói díj nem tartalmazza. A hallgatók a költségviselõtõl átvett napidíjat a külföldön tartózkodásuk idõtartama alatt az étkezésük biztosítására fordítják. A tanfolyamon résztvevõk étkeztetésével kapcsolatban a vállalkozót kötelezettségek nem terhelik, jogok nem illetik meg."<br>
A fentiekbõl a Döntõbizottság megállapította, hogy a közbeszerzési eljárás nyertesének nem kell üzletszerû utazásszervezõi, illetve közvetítõi tevékenységet folytatnia, bevétele ilyen jogcímen nem keletkezik.<br>
A Döntõbizottság megállapította, hogy a nyertes ajánlattevõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint készítette el ajánlatát, miszerint: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése határozza meg, hogy mikor érvénytelen az ajánlat. "Érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek."<br>
A Döntõbizottság megállapította, hogy az ajánlattevõ a Kbt. fent idézett paragrafusában foglaltak szerint érvényes ajánlatot tett. Ebbõl következõen a Döntõbizottság elutasítja kérelmezõnek azon indítványát, hogy a nyertes ajánlattevõ pályázatát nyilvánítsa érvénytelennek.<br>
Az ajánlatkérõ közbeszerzési eljárásának eredményét a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megfelelõen hirdette ki, miszerint: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
Mindezek alapján a Döntõbizottság ajánlatkérõ közbeszerzési eljárásában, illetve az azt lezáró döntésében jogszabálysértést nem állapított meg. Erre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 7.<br>
<br>
Dr. Szaller Ottó s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>