<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (2952)
</b></h2><FONT size=3><i><u></i></u><br>
<br>
13.K.31.469/2001/4.<br>
<br>
A Fõvárosi Bíróság a dr. Sági György ügyvéd (1136 Budapest, Pozsonyi út 14. IV/20.) által képviselt Földmûvelésügyi és Vidékfejlesztési Minisztérium Magyar Közösségi Agrárcentrum Kht. (1055 Budapest, Kossuth L. tér 11. ) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.171/6/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 5000 (ötezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ 2001. március 7-én hirdetmény közzététele nélküli tárgyalásos közbeszerzési eljárást indított a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján a 2001. március 23-25. között megrendezésre kerülõ Aranyhomok Expo (Kecskemét) kiállítás standjainak kivitelezése és üzemeltetése tárgyában. Ennek keretében ajánlattételre a PROMÓ Kft.-t, a STÚDIÓ NOVA Kft.-t, a HUNGEXPO Rt.-t, a Pécsi Ipari Vásár Kft.-t, az Install Bt.-t és a Piacmarketing Üzletközpont Bt.-t hívta fel, amelyrõl egyidejûleg az alperes elnökét is tájékoztatta.<br>
A felperes a tárgyalásos eljárási fajta választását azzal indokolta, hogy a Földmûvelésügyi és Vidékfejlesztési Minisztérium kizárólagos tulajdonában lévõ gazdálkodószervezetként elsõdleges feladata a magyar mezõgazdasági termékek hazai és külföldi népszerûsítését célzó kiállításokon, vásárokon való megjelenés, amelynek költségeire az alapító minisztérium biztosít költségvetési fedezetet. A 2001. évi marketingkeretprogram-tervezetüket 2001. január 9-én a tulajdonos részére jóváhagyás céljából megküldték, a tulajdonos a 2001. március 1-jén megérkezett engedélyével kizárólag az Agra Savaria, Szombathely, illetõleg az Aranyhomok, Kecskemét kiállítások közbeszerzési eljárásának megindítását engedélyezte. Annak ellenére, hogy pontos ismeretekkel rendelkeztek a programtervezetben megjelölt események idõpontjairól és a lefolytatandó eljárások idõszükségletérõl, az ajánlati felhívás közzétételének a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésében elõírt feltétele - az anyagi fedezet biztosítása - csak a program jóváhagyásának idõpontjától állt rendelkezésükre. A jóváhagyást követõen haladéktalanul megkezdték a szükséges eljárások elõkészítését, de a nyílt közbeszerzési eljárás idõszükségletére figyelemmel a beszerzési eljárással érintett kiállításon való részvételük meghiúsulna. A nyílt közbeszerzési eljárást 2000. december elején meg kellett volna indítaniuk, de erre objektív okok miatt nem volt lehetõségük, ill. azt csak megalapozatlanul, jogellenes magatartással, ésszerûtlen anyagi kockázat vállalásával tehették volna meg.<br>
A felperes a közbeszerzési eljárást lefolytatta, majd annak nyertesével - a Piacmarketing Üzletközpont Bt.-vel - a szerzõdést megkötötte.<br>
Az alperesi döntõbizottság elnöke a jelen ügyben a tárgyalásos eljárási fajta jogszabályi feltételeinek fennállását nem látta egyértelmûen megállapíthatónak, ezért 2001. március 20-án hivatalból jogorvoslati eljárást kezdeményezett.<br>
A felperes az érdemi észrevételében elõadta, hogy a jogorvoslati eljárás megalapozatlan, mivel a közbeszerzési eljárási fajta meghatározásakor kényszerhelyzetben volt, amely nem ajánlatkérõi mulasztásra vezethetõ vissza. Hivatkozott arra, hogy az elvárható legnagyobb gondossággal és körültekintéssel járt el, és tevékenységét a tulajdonosi jogokat gyakorló minisztérium közvetlenül irányítja, amely nem azonos az ajánlatkérõvel. Elõadta, hogy a közbeszerzési eljárást lefolytatták, a szerzõdés megkötésére sor került, a közbeszerzési eljárás értéke 4 M Ft volt.<br>
Az alperes a 2001. április 27-én kelt D.171/6/2001. számú határozatával megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulatára tekintettel a Kbt. 70. § (1) bekezdés c) pontját, ezért az ajánlatkérõt 1 000 000 Ft bírság megfizetésére kötelezte.<br>
Az alperes a határozatát azzal indokolta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek a jelen esetben nem álltak fenn. A tárgyalásos eljárási fajta akkor alkalmazható, ha az ajánlatkérõ nem láthatja elõre a sürgõs eljárást indokoló helyzet bekövetkeztét, a helyzet nem az ajánlatkérõ mulasztásából áll elõ, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatók. Az ajánlatkérõ elõtt ismert volt a kiállítás megrendezésének idõpontja, a kiállításon való részvétel szándéka, így a beszerzéseit úgy kellett volna megszerveznie, hogy a nyílt eljárás lefolytatására kellõ idõ álljon rendelkezésére. Az FVM késedelmes engedélyezésére az ajánlatkérõ alaptalanul hivatkozott, mivel az ajánlatkérõ a kiállítás jóváhagyása érdekében kellõ idõben nem intézkedett.<br>
Az alperes rámutatott arra is, hogy az ajánlatkérõ és a tulajdonos közötti nem megfelelõ szervezési kapcsolat nem eredményezheti a Kbt. szerint csak kivételes esetekben válaszható hirdetmény közzététele nélküli tárgyalásos eljárás alkalmazását. A felettes szerv vagy tulajdonos és az ajánlatkérõ közötti szervezeti szabályozatlanságok vagy mûködési zavarok nem mentik az ajánlatkérõ esetleges jogsértõ magatartását.<br>
A felperes keresetet terjesztett elõ az alperes határozatának bírósági felülvizsgálata iránt a jogorvoslati eljárásban elõadott indokai alapján. Hangsúlyozta, hogy nincsen saját költségvetése, számára az FVM a mindenkori központi költségvetésben megállapított összegbõl biztosít keretet az éves program finanszírozására. Elõadta, hogy a perbeli kiállításon való részvétel az éves programjában nem szerepeit, mert a kiállításon való részvételi lehetõségrõl a tárgyévi költségvetés jóváhagyását követõen szereztek tudomást. Ilyen esetben a kiállításon való részvételhez engedélyt kell kérniük a Földmûvelésügyi Minisztériumtól. Az engedélyezést jelen esetben 2001. január 9-én kezdeményezték, az engedély 2001. március 1. napján megérkezett. A közbeszerzési eljárás iránt haladéktalanul intézkedtek, részükrõl ajánlatkérõi mulasztás, kötelezettségszegés nem történt. Utalt az alperes elnökének az FVM államtitkárához írt azon levelére, amelybõl kitûnõen az alperes is elismerte azt, hogy a tulajdonosi jogokat gyakorló FVM késedelme miatt nincs lehetõsége nyílt közbeszerzési eljárás alkalmazására. Elõadta továbbá, hogy a perbeli kiállítás évente kerül megrendezésre, de az azon való részvétel nem automatikus, a keretterv szerint 450 kiállításon van lehetõség megjelenni.<br>
Az alperes - fenntartva a határozatában foglalt álláspontját - a kereset elutasítását kérte. Hivatkozott arra, hogy a felperes tisztában volt a közte és a minisztérium között fennálló szervezeti renddel, a felperesnek lett volna lehetõsége a pénzügyi fedezet biztosítását olyan idõben kérelmezni, amely lehetõvé tette volna a nyílt eljárás lefolytatását. Utalt arra, hogy a felperes által hivatkozott levél csak felhívta a figyelmet a szabálytalanságokra és a megoldás szükségességére, de a tulajdonosi jogokat gyakorló minisztérium és az ajánlatkérõ a mulasztás megítélése szempontjából nem választható külön.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A perben eldöntendõ kérdés az volt, hogy a felperes a tárgyalásos közbeszerzési eljárás lefolytatásával megsértette-e a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontját.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése értelmében a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése értelmében az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja értelmében az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A bíráság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint a tárgyalásos eljárást az ajánlatkérõ csak akkor alkalmazhatja, ha a rendkívüli sürgõsség elõre nem látható okból állott elõ, és ez az ok nem az ajánlatkérõ mulasztására vezethetõ vissza. A jelen esetben a felperesnek - saját elõadása szerint is - tudomása volt arról, hogy a beszerzés tárgyát képezõ kiállítás megrendezésére évente kerül sor, emellett egy évben 400-nál több egyéb kiállításon való részvételre is lehetõsége nyílik. Mivel a kiállításokon való részvétel kérdésében a felperes dönt, és az FVM engedélyezetési gyakorlata a felperes elõtt nyilvánvalóan ismert, a felperes esetében a kiállításon való részvétel engedélyezésének késedelme elõre nem látható okból elõálló rendkívüli sürgõsségnek nem tekinthetõ.<br>
A bíróság álláspontja szerint a felperestõl elvárható, hogy valamely kiállításon való részvétel kérdésében olyan idõpontban döntsön, amely elegendõ idõt biztosít számára - az FVM engedélyeztetési eljárására is figyelemmel - a nyílt közbeszerzési eljárás lefolytatására, de akár már a kiállítások idõpontjának ismeretében is haladéktalanul intézkedhet a pénzügyi forrás megszerzése érdekében.<br>
Megjegyzi a bíróság, hogy a felperes által hivatkozott levél nem támasztja alá a jelen ügyben képviselt felperesi jogi álláspontot, mivel a levél tartalma a felperes - a pénzügyi forrást biztosító FVM mûködésétõl kétségkívül nem független - közbeszerzési eljárási gyakorlatának szabálytalanságára hívja fel a figyelmet.<br>
Fentiekre figyelemmel a bíróság azt állapította meg, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozással nem volt jogosult tárgyalásos közbeszerzési eljárás indítására, ezért vele szemben az alperes jogszerûen hozott elmarasztaló határozatot.<br>
A kifejtettek alapján a bíróság a keresetet elutasította, és a felperest a Pp. 78. § (1) bekezdése értelmében az alperes költségeinek megfizetésére kötelezte.<br>
A kereseti illetékrõl szóló rendelkezés - a felperes személyes költségmentessége folytán - a 6/1986. (VI. 26.) IM rendelet 14. §-án alapul.<br>
<br>
Budapest, 2001. október 16.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>