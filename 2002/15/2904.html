<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2904)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.40./19/2002.<br>
<br>
Tárgy: a Kõolajvezeték Rt. I. sz. kérelmezõ és Siófoki Építõ Konzorcium II. sz. kérelmezõ, valamint a Betonút Rt. III. sz. kérelmezõ jogorvoslati kérelme a Balatonszabadi Község Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Kovács Marianne ügyvéd (1065 Budapest, Bajcsy-Zs. út 29.) által képviselt Kõolajvezetéképítõ Rt. (8600 Siófok, Bajcsy-Zs. u. 207., továbbiakban: I. sz. kérelmezõ), továbbá a Siófoki Építõ Konzorcium Kft. (8600 Siófok, Kele u. 116., továbbiakban: II. sz. kérelmezõ), valamint a Betonút Szolgáltató és Építõ Rt. (1133 Budapest, Pannónia u. 59/61., továbbiakban: III. kérelmezõ) kérelmezõk jogorvoslati kérelmére indult jogorvoslati eljárásban, amelyet Balatonszabadi Község Önkormányzata (8651 Balatonszabadi, Vak Bottyán u. 102., képv.: dr. Petrik Ferenc ügyvéd 1012 Budapest, Mikó u. 14., a továbbiakban: ajánlatkérõ) "Balatonszabadi és Siójut települések közös szennyvízcsatorna-hálózatának építése" tárgyú közbeszerzési eljárása ellen indított, a Döntõbizottság II. sz. kérelmezõ jogorvoslati kérelmének helyt ad és megállapítja, hogy ajánlatkérõ megsértette a 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (6) bekezdését, és ezért a Döntõbizottság ajánlatkérõnek a részvételi szakaszt lezáró döntését, valamint az ajánlati felhívásra vonatkozó és az azt követõen meghozott döntéseit megsemmisíti.<br>
A Döntõbizottság az I. számú és a III. számú kérelmezõ jogorvoslati kérelmét elutasítja.<br>
Kötelezi a Döntõbizottság az ajánlatkérõt, hogy fizessen meg II. sz. kérelmezõ részére 15 napon belül 30 000 Ft, azaz harmincezer forint igazgatás szolgáltatási díjat.<br>
Az eljárással felmerült költségeiket egyebekben felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, a tárgyaláson tett szóbeli nyilatkozatok, az ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Ajánlatkérõ 2001. december 12. napján a Közbeszerzési Értesítõ (K. É.) 50. számában közzétett részvételi felhívással nyílt, elõminõsítési eljárást indított a rendelkezõ részben meghatározott beszerzés tárgyában.<br>
Ajánlatkérõ a részvételi felhívás 9. pontjában határozta meg az ajánlattevõk pénzügyi, gazdasági és mûszaki alkalmasság igazolására kért adatok és tények körét, amely között az alábbiak szerepeltek a 9. a) 2. francia bekezdésében és a 9. b) 1. francia bekezdésében:<br>
- "a részvételre jelentkezõ elõzõ 3 évre (2000, 1999, 1998) vonatkozó, a számviteli szabályok szerint a cégformára elõírt, a gazdálkodás egészére jellemzõ mérlegadatai, újonnan piacra lépõ jelentkezõ esetét leszámítva."<br>
- "a részvételre jelentkezõ által az elõzõ 3 évben végzett (újonnan piacra lépõ jelentkezõ esetét leszámítva) kizárólag szennyvízcsatornahálózat-építési beruházásainak ismertetése, a szerzõdést kötõ másik fél megnevezésével, telefonszám megadásával."<br>
Ajánlatkérõ a részvételi felhívás 10. a) pontjában meghatározta, hogy az alkalmasság elbírálásának szempontjai a mûszaki-technikai felszereltség, a pénzügyi és gazdasági alkalmasság a mérlegadatok alapján, leinformálható referencia. A felhívás 10. b) pontjának 2. és 4. francia bekezdésében pedig elõírta, hogy alkalmatlan a szerzõdés teljesítésére az a részvételre jelentkezõ, aki<br>
- a vizsgált 3 év bármelyikében veszteségesen gazdálkodott,<br>
- a részvételre jelentkezõ nem rendelkezik összességében 800 M Ft + áfa nagyságrendû sikeres mûszaki átadás-átvétellel megvalósult referenciamunkával a vizsgált 3 év egyikében.<br>
Ajánlatkérõ részvételi dokumentációt is kiadott, amely tartalmazta az elõminõsítési eljárás rendjére vonatkozó általános információkat, az elõminõsítésre vonatkozó "FIDIC" norma szerinti adatlapokat, valamint a csatolandó igazolások, nyilatkozatok körét.<br>
A dokumentáció I./8.3. pontjában ajánlatkérõ elõírta, hogy a jelentkezés elsõ oldalát az arra jogosult személy cégszerû aláírásával kell hitelesíteni, továbbá a jelentkezés összes lapját ugyanaz a személy szignózza. Ha az aláíró és a szignózó nem ugyanaz a személy, akkor a szignózó személy meghatalmazását be kell csatolni.<br>
A részvételi határidõre, 2002. január 7. napjára a kérelmezõk, a DÉLVIÉP Kft., a CONTUR-BAU Rt., a Hídépítõ Rt., az Alterra Kft., a SADE Magyarország Kft., a GEOTORR Kft., a HBG-T Kft., a Kötiviép 'B Kft., az OMS Hungária Kft. és a Spektrum Consulting Rt. nyújtott be részvételi jelentkezést.<br>
Ajánlatkérõ megvizsgálta a részvételi jelentkezéseket, és 2002. január 18. napján tartott nyilvános eredményhirdetésen ismertette a részvételi szakaszt lezáró döntését az alkalmasság tekintetében. Ajánlatkérõ döntésével kérelmezõket, valamint további 4 részvételre jelentkezõt a szerzõdés teljesítésére alkalmatlannak minõsítette. Az alkalmasnak minõsített részvételre jelentkezõket ajánlattételre hívta fel.<br>
Az I. sz. kérelmezõ (Kõolajvezetéképítõ Rt.) 2002. január 25. napján nyújtott be jogorvoslati kérelmet a Döntõbizottsághoz. Kérelmében sérelmezte, hogy ajánlatkérõ a részvételi szakaszt lezáró döntésével a szerzõdés teljesítésére alkalmatlannak minõsítette azon okból, hogy jelentkezése nem felel meg a felhívás 10. b) pontjában foglaltaknak, nevezetesen, hogy nem rendelkezik összességében nettó 800 millió forint nagyságrendû sikeres mûszaki átadás-átvétellel megvalósult referenciamunkával a vizsgált 3 év egyikében. Álláspontja szerint ajánlatkérõ jogellenesen minõsítette az elõadott indokok alapján alkalmatlannak a részvételre jelentkezésüket. Kérelmének indoklásában elõadta, hogy a részvételi felhívás 9. b) pontjában megjelenõ "újonnan piacra lépõ" fogalmának helyes értelmezése szerint társaságuk a szennyvízcsatorna-építés tekintetében újonnan piacra lépõnek minõsül, mert ilyen munkát eddig nem végzett. Másrészt elõadta, hogy a részvételi jelentkezésükbõl egyértelmûen megállapítható, hogy a beszerzés tárgyához hasonló referenciával rendelkezik, amely megfelel ajánlatkérõ felhívásának 10. b) pont 4. francia bekezdésében elõírt alkalmassági kritériumnak. Kérelmezõ elõadta továbbá, hogy alkalmatlanság megállapításának akkor lett volna helye jogszerûen, ha nem rendelkezett volna hasonló típusú, a felhívásban elõírt nagyságrendû referenciával. Kifogásolta még a felhívás és a dokumentáció eltérését is a teljesítési határidõ tekintetében.<br>
Kérte a Döntõbizottságot, hogy állapítsa meg a jogsértés megtörténtét, semmisítse meg ajánlatkérõ részvételi szakaszt lezáró döntését, kötelezze ajánlatkérõt a felmerült költségek viselésére. Ideiglenes intézkedésként a közbeszerzési eljárás felfüggesztését kérte.<br>
A II. sz. kérelmezõ (Siófoki Építõ Konzorcium Kft.) benyújtott jogorvoslati kérelmében sérelmezte ajánlatkérõ részvételi szakaszt lezáró döntését, melyben a szerzõdés teljesítésére alkalmatlannak minõsítették azzal, hogy 2000. évi mérlege szerint veszteségesen gazdálkodott.<br>
Álláspontjuk szerint ajánlatkérõ alkalmatlanság kérdésében hozott döntése jogsértõ, a részvételi felhívásból megállapítható, hogy a társaság 2000. október 17. napján alakult, így negatív eredménye nem gazdálkodásból származó veszteség.<br>
Kérte a Döntõbizottságot, hogy semmisítse meg ajánlatkérõ részvételi szakaszt lezáró döntését, valamint ideiglenes intézkedés alkalmazásával függessze fel a közbeszerzési eljárást.<br>
A III. sz. kérelmezõ (Betonút Rt.) által benyújtott jogorvoslati kérelemben álláspontja szerint ajánlatkérõ jogszerûtlenül minõsítette alkalmatlannak a társaságot a szerzõdés teljesítésére a dokumentációnak való meg nem felelés okán. Indoklásként elõadta egyrészt, hogy a jelentkezés aláírására, szignózására vonatkozóan a felhívás és a dokumentáció ellentmondásos. A felhívás nem tartalmaz elõírást a jelentkezés minden oldalának szignózására, arra vonatkozóan csak a dokumentáció ad elõírást. Kifejtette, hogy a jelentkezés elsõ lapját ellátták cégszerû aláírással, a jelentkezésüket oly módon fûzték össze, hogy az külsérelmi nyomok nélkül nem bontható meg. Álláspontja szerint formai szempontból eleget tettek így az ajánlatkérõ elvárásának, amelyet az oldalak szignózásával kívánt elérni.<br>
Kérte a Döntõbizottságot, hogy állapítsa meg a jogsértés tényét, semmisítse meg ajánlatkérõ döntését, kötelezze a felmerült költségek viselésére. Ideiglenes intézkedésként az eljárás felfüggesztését kérte.<br>
Ajánlatkérõ észrevételében a kérelmek elutasításét kérte. Elõadta, hogy az I. sz. kérelmezõnek a felhívás és a dokumentáció ellentmondására irányuló kifogása elkésett, a referencia megítélésének és erre alapozottan az alkalmatlanságra vonatkozó döntés jogszerûtlenségére vonatkozóan kérelme megalapozatlan.<br>
Álláspontja szerint az I. sz. kérelmezõ nem minõsül újonnan piacra lépõnek, így meg kellett felelnie a felhívás 10. b) pontjának 4. francia bekezdésében írt követelménynek a referencia tekintetében. Miután a felhívás 9. b) 1. francia bekezdésében foglaltak szerint kizárólag szennyvízcsatorna-építési referenciát kért megadni, ezzel összefüggésben az alkalmatlanság megítélésénél is ezt vette figyelembe. Az I. sz. kérelmezõ pedig nem rendelkezett a felhívás szerint megfelelõ szennyvízcsatornareferenciával, így a szerzõdés teljesítésére való alkalmatlanságát jogszerûen állapították meg.<br>
A II. sz. kérelmezõ kérelmével összefüggésben ajánlatkérõ észrevételében elõadta, hogy ajánlatkérõ egységesen, valamennyi jelentkezõ esetén egyformán értelmezte és alkalmazta a 10. b) pontban felhívott alkalmatlansági szempontot függetlenül attól, hogy jelentkezõ újonnan piacra lépõnek minõsül-e vagy sem. A II. sz. kérelmezõ mérlege negatív volt. Nyilatkozott, hogy nem került elõírásra a felhívásban, hogy mentesül az érintett alkalmatlansági szempont alól az újonnan piacra lépõ. Álláspontja szerint a II. sz. kérelmezõ negatív mérlege alapján jogszerûen minõsítették alkalmatlannak.<br>
A III. sz. kérelmezõ kérelme ajánlatkérõ álláspontja szerint alaptalan. A dokumentációban egyértelmûen elõírásra került, hogy valamennyi oldalt szignózni kell, ezen feltételnek a III. sz. kérelmezõ - kérelmezõ által sem vitatottan - nem tett eleget. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) d) pontja alapján érvénytelen az az ajánlat, amely nem felel meg a felhívás, illetõleg a dokumentáció feltételeinek. A III. sz. kérelmezõ az oldalak szignózásának elmulasztása miatt nem felelt meg a dokumentáció feltételének, így vele szemben ezen okból az ajánlat érvénytelensége miatt került sor az alkalmatlanná minõsítésére.<br>
A Döntõbizottság 2002. február 4. napján D.40/13/2002 sz. alatt meghozott határozatával ideiglenes intézkedést alkalmazott, és a közbeszerzési eljárást felfüggesztette.<br>
A Döntõbizottság megállapította, hogy a II. sz. kérelmezõ kérelme megalapozott, míg az I. sz. és a III. sz. kérelmezõ kérelmei megalapozatlanok az alábbi indokok alapján:<br>
A Döntõbizottság mindenekelõtt rámutat arra, hogy a kérelmezõ kérelmei alapján annak vizsgálatának van helye, hogy ajánlatkérõ a Kbt. betartásával, illetõleg a felhívásában és a dokumentációban meghatározottak szerint hozta meg a részvételi szakaszt lezáró döntését, és e körben a kérelmezõ vonatkozásában megállapított alkalmatlansági indokok jogszerûen vezettek-e kérelmezõk alkalmatlanná minõsítéséhez.<br>
A kérelmezõknek a felhívás és dokumentáció ellentmondásaira és hiányosságaira vonatkozó valamennyi kifogása elkésettnek minõsül a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján, mivel ezeket kérelmezõk a nyitva álló, a tudomásszerzéstõl számított 15 napos jogvesztõ határidõn túl sérelmezik. A részvételi felhívás és a dokumentáció tartalmát legkésõbb a dokumentáció megvásárlására nyitva álló határidõ legutolsó napján kérelmezõ megismerték, azzal kapcsolatos kifogásaikat ettõl számítottan 15 napon belül érvényesíthették volna joghatályosan jogorvoslati kérelem benyújtásával.<br>
A Döntõbizottságnak tehát abban kellett állást foglalnia a kérelmek alapján, hogy a kérelmezõ alkalmatlanná minõsítõ döntése jogszerû volt-e, s ajánlatkérõ megsértette-e a Kbt. rendelkezéseit, valamint a felhívásában és a dokumentációban foglaltak szerint hozta-e meg a döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének 2. fordulata kimondja, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében két szakaszból áll a nyílt elõminõsítési eljárás. Ugyanezen szakasz (3) bekezdése szerint a részvételi szakaszt megindító részvételi felhívásban a 44. § (1)-(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
Ajánlatkérõnek tehát a felhívásában a jelentkezõk pénzügyi, mûszaki és gazdasági alkalmasságára kérhetõ adatok és tények körének és ezzel összefüggésben az alkalmatlanná minõsítés szempontjainak a meghatározása során a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)-(5) bekezdések betartásával kell eljárnia.<br>
A fent hivatkozott jogszabályhely az alábbiak szerint rendelkezik:<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése: az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
(3) Az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.<br>
(4) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
Ajánlatkérõ a felhívásában a pénzügyi, gazdasági és mûszaki alkalmasság igazolására kért adatok és tények körében a 3 évre vonatkozóan csatolandó mérlegek, valamint referencia vonatkozásában az újonnan piacra lépõ jelentkezõ esetében eltekintett ezen adatok csatolásától, nem írta elõ számukra ezek helyett egyéb dokumentum csatolását. Ajánlatkérõ fenti elõírását és a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdését összevetve a Döntõbizottság álláspontja szerint ajánlatkérõ által meghatározott, a referencia és a mérleg tekintetében megállapított alkalmatlansági szempontok az újonnan piacra lépõ társaság esetén nem képezhették vizsgálat tárgyát. Miután ajánlatkérõ nem kérte csatolni az alkalmasság igazolására a referenciákat és mérlegeket, így arra tekintettel alkalmatlansági szempont sem kerülhet megállapításra, nem tekinthetõ a felhívásban foglaltak szerint "vizsgált év"-nek újonnan piacra lépõ jelentkezõ esetén a piacra lépés éve.<br>
Ezt követõen a Döntõbizottságnak vizsgálnia kellett, hogy a részvételi felhívásban foglaltak szerint ki tekinthetõ újonnan piacra lépõnek.<br>
A Döntõbizottság osztotta az ajánlatkérõ álláspontját abban a tekintetben, hogy újonnan piacra lépõnek az a társaság minõsül, aki az ajánlatkérõ felhívását megelõzõ idõszakban alakult, s így objektív körülmények folytán nem tudja teljesíteni az elõzõ 3 évre vonatkozó mérleg- és referenciacsatolási elõírást.<br>
Az ajánlatkérõ részvételi felhívásában foglaltak értelmezésével kapcsolatban fent kifejtettek alapján a Döntõbizottság álláspontja, hogy a kérelmezõk közül egyedül a II. sz. kérelmezõ (Siófoki Építõ Konzorcium Kft.) tekinthetõ újonnan piacra lépõnek, miután a cégkivonata szerint 2000. év végén alakult, gazdasági tevékenységet ezt megelõzõen nem végzett, így ajánlatkérõ által megjelölt okból - a 2000. évi mérlegadatai alapján - alkalmatlanság megállapításának jogszerûen nincs helye a II. sz. kérelmezõ esetében, így ezen okra alapítottan ajánlatkérõ jogsértõ döntést hozott az alkalmatlanság tekintetében.<br>
Az I. sz. kérelmezõ 1993. évben alakult, azóta folytat gazdasági tevékenységet, így újonnan piacra lépõnek nem tekinthetõ, tehát az I. sz. kérelmezõ vonatkozásában fennáll, hogy meg kell felelnie a felhívás 10. b) pontjának 2. és 4. francia bekezdésben elõírtaknak. Ennek megfelelõen jogszerûen vizsgálta ajánlatkérõ, hogy az I. sz. kérelmezõ rendelkezik - e a felhívás 10. b) pontjának<br>
<br>
4. francia bekezdésének megfelelõ referenciával.<br>
A részvételi felhívás 9. b) pont 1. francia bekezdésében ajánlatkérõ kizárólag szennyvízcsatorna-építési referenciákat kért a mûszaki alkalmasság igazolására, így ezzel összefüggésben a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdésére tekintettel a 10. b) pont 4. francia bekezdésében foglaltak szerint a megfelelõ szennyvízcsatorna-építési referencia hiánya eredményezhet alkalmatlanságot, azt nem helyettesítheti - a felhívásban foglaltak szerint - általában a hasonló jellegû referencia megléte.<br>
Az I. sz. kérelmezõ jelentkezésében nem mutatott be az elõzõ 3 évbõl olyan szennyvízcsatorna-építési referenciát, amely megfelelt volna a felhívásban foglaltaknak, így ajánlatkérõ jogszerûen eljárva állapította meg, hogy ezen hiányosság okán a szerzõdés teljesítésére alkalmatlan, hiszen nem teljesítette a felhívás 10. b) pont 4. francia bekezdésében elõírt szempontot.<br>
A III. sz. kérelmezõ részvételre jelentkezésének valamennyi oldalát nem szignózta le, holott az ajánlatkérõ a részvételi dokumentáció 7. oldalán II/8.3. pontjában elõírta hogy a jelentkezés valamennyi oldalát lássák el szignóval.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) Az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A III. sz. kérelmezõ nem teljesítette ajánlatkérõnek a dokumentációban meghatározott feltételét az oldalak szignózására vonatkozóan, így jelentkezése nem felel meg a dokumentáció elõírásának, amely maga után vonja a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának alkalmazását.<br>
A Döntõbizottság rámutat arra, hogy ajánlatkérõ a részvételi szakaszt lezáró döntésében a III. sz. kérelmezõ vonatkozásában helyesen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára hivatkozott, azonban érvénytelenség helyett alkalmatlanná minõsítette. Ajánlatkérõ által megállapított hiány miatt a III. sz. kérelmezõ jelentkezése érvénytelen, nem pedig õ maga alkalmatlan. Mindkét esetben azonban a jelentkezõ nem vehet részt az eljárás további szakaszában.<br>
A Döntõbizottság a fenti indokok alapján jogsértõnek talált ajánlatkérõi döntés megsemmisítésére tekintettel szükségesnek ítélte, hogy rendelkezzen a jogsértõ döntés alapján meghozott ajánlatkérõi döntésekrõl (ajánlati felhívás megküldése stb.) is.<br>
A Döntõbizottság által alkalmazott jogkövetkezmény azt eredményezi; hogy a döntésre alapított ajánlatkérõ további eljárási cselekményei a döntés megsemmisítésével hatálytalanná váltak, erre tekintettel határozott a Döntõbizottság a részvételi szakaszt lezáró döntést követõen meghozott ajánlatkérõ döntések megsemmisítésérõl.<br>
Tekintettel a fent leírtakra a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés és d) pontja szerinti jogkövetkezményeket alkalmazta, az alaptalan kérelmeket pedig a Kbt. 88. § (1) bekezdés a) pontja alapján elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés<br>
h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 1.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>