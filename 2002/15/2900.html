<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2900)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.007/12/2002.<br>
<br>
Tárgy: a Generali-Providencia Biztosító Rt. jogorvoslati kérelme az Eötvös Loránd Tudományegyetem közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Oláh György jogtanácsos által képviselt Generali-Providencia Rt. (1066 Budapest, Teréz krt. 42-44., továbbiakban: kérelmezõ) jogorvoslati kérelmének, - melyet az Eötvös Loránd Tudományegyetem (1056 Budapest, Szerb u. 21-23., továbbiakban: ajánlatkérõ) biztosítási szolgáltatás vagyon- és felelõsségbiztosításra tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését és erre tekintettel a 24. § (1) bekezdését.<br>
A jogsértés miatt a Döntõbizottság 2 000 000 Ft, azaz kettõmillió forint bírság megfizetésére kötelezi ajánlatkérõt.<br>
Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
Ezt meghaladóan a kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. október 24-én megjelent számában a rendelkezõ részben megjelölt beszerzés tárgyában.<br>
A közbeszerzési eljárás lebonyolításával a Valkó-International Biztosítási Alkusz, Képviseleti, Tanácsadó és Szakértõi Kft.-t bízta meg.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 1-10-ig terjedõ pontszámozással, a következõ részszempontok és hozzájuk rendelt súlyszámok alapján kívánt kiválasztani:<br>
részszempontok	súlyszámok<br>
- biztosítási feltételek, kockázati fedezetek	46<br>
- díjkondíciók	44<br>
- fizetési feltételek	10<br>
A felhívás 16. pontja harmadik bekezdésében ajánlatkérõ közölte, hogy azonos ajánlattétel esetén elõnyben részesül a minõségbiztosítási rendszerre tanúsítvánnyal rendelkezõ ajánlattevõ.<br>
Az ajánlattételi határidõre, 2001. december 5-re a kérelmezõ 23 955 498 Ft-os biztosítási díjjal, az OTP-Garancia Biztosító Rt. 23 587 935 Ft-os biztosítási díjjal, valamint a Zürich Biztosító Rt./Allianz Hungária közös ajánlattevõk 25 279 341 Ft-os biztosítási díjjal nyújtottak be ajánlatot.<br>
Ajánlatkérõ megbízottja értékelte az ajánlatokat, 2001. december 17-i keltezéssel "Döntés Elõkészítõ Szakértõi Vélemény"-t készített.<br>
A szakvélemény adatai szerint a közös ajánlattevõk összesen 946, kérelmezõ 954, az OTP-Garancia Biztosító Rt. 426 pontot ért el.<br>
Az összpontszámon belül kérelmezõnek az elsõ bírálati részszempontra kapott pontszáma 9 (súlyozva 414) volt, a közös ajánlattevõké 10 (súlyozva 460). Az értékelõ táblázat ismertette a tíz vizsgált ajánlati elemet. A táblázatból megállapítható, hogy a pontszámeltérést az indokolta, hogy kérelmezõ a ,,kártérítés mértékének meghatározása" vizsgálati szempontból "60% feletti elhasználódást követõen káridõponti avult értéken térít", a közös ajánlattevõk pedig a "biztosítási összeg 20%-ig, de max. 50 millió Ft-ig a teljes javítási összeget fizetik, biztosítási összeg 20-100%-a között könyvi és valós értéket térítenek." A két ajánlat még a "Kárigény elévülése" vizsgálati szempontból tért el egymástól, a kérelmezõ 1 évre, a közös ajánlattevõk a "Ptk. szerint" tettek ajánlatot.<br>
December 19-én volt az eredményhirdetés. Az eredményhirdetés jegyzõkönyve szerint ajánlatkérõ ismertette a szakvélemény szerinti összpontszámokat, közölte, hogy a közös ajánlattevõk (1) és a kérelmezõ (2) ajánlata "szinte azonos teljesítményt nyújt, a két ajánlat közel azonos pontszámot ért el, az 1/954, a 2/946 pontot kapott.<br>
Közölte továbbá: "A két azonos teljesítményt nyújtó ajánlat közötti különbség nem éri el az 1%-ot, ezért ezeket az ajánlatkérõ a döntés meghozatalához részletesebben elemezte és mérlegelte, különös tekintettel a szerzõdési, illetve kárrendezési feltételekre." Ezt követõen kihirdette az eljárás eredményét, miszerint a kártérítés mértékére adott kedvezõbb ajánlata miatt, valamint az "elmúlt 2,5 év tapasztalatai alapján" a közös ajánlattevõk az eljárás nyertesei. (Ajánlatkérõ a kedvezõ tapasztalatokat illetõen a közös ajánlattevõk egyikére, a Zürich Biztosító Rt.-re utalt).<br>
Második legkedvezõbbnek ajánlatkérõ a kérelmezõ ajánlatát hirdette ki.<br>
A Döntõbizottsághoz becsatolt dokumentumok tartalmazzák a 2001. december 22-én készített összegzést is, ezt azonban ajánlatkérõ az ajánlattevõknek nem küldte meg. Az összegzés ponttáblázata csak annyiban tér el a szakvélemény ponttáblázatától, hogy az elsõ részszempontnál a kérelmezõ 9 pontja és súlyozott 414 pontja zárójelbe van téve, helyettük vastagított számmal 8, illetve 368 pont van feltüntetve, valamint a kérelmezõ 954-es összpontszáma szintén zárójelbe van téve, helyette vastagított számmal 908 pont szerepel.<br>
Kérelmezõ 2002. január 3-án benyújtott jogorvoslati kérelmében sérelmezte ajánlatkérõ eljárást lezáró döntését. Elõadta, hogy ajánlata magasabb pontszámot ért a nyertesénél, és miután a felhívás nem tartalmazta az egyenértékûség kritériumait, ajánlatkérõnek nem volt jogszerû alapja az alacsonyabb pontszámú ajánlat nyertessé nyilvánításához. Kifogásolta, hogy az ajánlatkérõ az értékelésbe olyan szempontokat vont be, amelyek kívül esnek a közzétett részszempontok körén. Kérte a jogsértés megállapítását.<br>
Ajánlatkérõ észrevételében és a jogorvoslati eljárásban tartott tárgyaláson kérte a jogorvoslati kérelem elutasítását. Arra hivatkozott, hogy ajánlatkérõnek joga van az általa megbízott szakértõ által tett javaslattól eltérõ döntést hozni. Eddigi biztosítási jogügyleteibõl szerzett tapasztalatai alapján úgy ítélte meg, hogy a kártérítés mértéke tekintetében a kérelmezõ és a közös ajánlattevõk ajánlata között nem 1, hanem 2 pontot elérõ különbség van. A tárgyaláson nyilatkozott; hogy a 2,5 év kedvezõ tapasztalata nem jelent meg a pontszámkülönbségben, az erre való hivatkozással csak a nyertes üzleti megbízhatóságáról alkotott véleményét kívánta hangsúlyozni. Úgyszintén nem értékelte elõnyként a kárigények elévülési ideje közötti különbséget sem.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elõírja: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja." "Az az ajánlat az összességében legelõnyösebb, amelynek az összpontszáma a legnagyobb."<br>
Az 59. § (1) bekezdése alapján az "eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott elbírálási szempontok egyike szerint a legkedvezõbb ajánlatot tette."<br>
A Döntõbizottság megvizsgálta az ajánlatok értékelésének, az eredmény kihirdetésének menetét és a következõket állapította meg:<br>
Ajánlatkérõ a megbízottja által készített szakvéleményben az elsõ bírálati részszempontra adott pontszámkülönbséget nem tartotta elegendõnek a közös ajánlattevõk és a kérelmezõ ajánlata között lévõ, számára jelentõsnek tartott eltérés díjazására. A közös ajánlatnak a kártérítés mértékére vonatkozó megajánlását, miszerint<br>
50 M Ft-ig a teljes javítási költség térítése megtörténik, szinte új értéktérítésnek tekintette a nála elõforduló káresetek gyakorlati tapasztalatai alapján.<br>
A Döntõbizottság elfogadta ajánlatkérõ érvelését, miszerint joga van a szakértõje által javasolt értékeléstõl eltérõ döntést hozni, valamint helytállónak tartja ajánlatkérõ döntésének indokát is.<br>
A Döntõbizottság megállapította, hogy az ajánlatok értékelése, a nyertes személyének kiválasztása terén ajánlatkérõ nem követett el jogsértést, ezért a jogorvoslati kérelmet ebben a részében megalapozatlanság címén elutasította.<br>
Megalapozott a jogorvoslati kérelem az ajánlatkérõnek a döntés meghozatalát követõ eljárása sérelmezése tekintetében.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése elõírja: "A közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyíltságát."<br>
Ezen alapelvi rendelkezés hatályosulását szolgálja többek között a 61. § (1) bekezdése, miszerint: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Ajánlatkérõ nem készítette el az eredményhirdetés idõpontjára az összegzést, annak tartalmát így nem ismertette az eredményhirdetésen és nem küldte meg ajánlattevõknek.<br>
Az összegzés a közbeszerzési eljárás egyik legfontosabb dokumentuma. Ajánlatkérõ ebben kell hogy tanúsítsa, nyíltan vállalja döntését, azt meg tudja indokolni, így biztosította az eljárás nyíltságát, tisztaságát és az ajánlattevõk esélyegyenlõségét - azaz betartotta a Kbt. alapelvi rendelkezéseit. A dokumentumnak a Kbt. elõírásai szerinti tartalommal történõ összeállítása és ismertetése útján kerülhetnek ajánlattevõk abba a helyzetbe, hogy dönthessenek; a számukra sérelmes ajánlatkérõi döntés ellen indítsanak-e jogorvoslati eljárást, van-e esélyük a jogorvoslati eljárás számukra kedvezõ kimenetelére.<br>
Ajánlatkérõ az eredményhirdetésen a szakvélemény szerinti pontszámokat ismertette, mely szakvélemény szerint a kérelmezõ összpontszáma 954, a közös ajánlattevõké 946. Ennek ellenére a közös ajánlattevõket hirdette ki nyertesnek. Ezen döntés indokául felhozott tények egyike - a kártérítés mértéke - már mérlegelést nyert a szakvéleményben, ezt is figyelembe véve alakultak ki a szóban forgó pontszámok. A másik indok a nyertes mellett a 2,5 év kedvezõ tapasztalata, ami nem szolgálhatott a döntés indokául, mert a kiírás nem tartalmazott ilyen értelmû bírálati részszempontot, ilyen tartalmú részszempont egyébként is sértette volna az ajánlattevõk esélyegyenlõségét.<br>
Kérelmezõ és az eredményhirdetésen jelen lévõk tehát joggal lehettek abban a hiszemben, hogy ajánlatkérõ nem tárta fel számukra döntése valódi indokát. Ezt a kétséget ajánlatkérõ eloszlathatta volna, ha elkészíti és az eredményhirdetésen ajánlattevõknek átadja a döntése valódi indokául szolgáló összegzést, miszerint az elsõ bírálati részszempontból kérelmezõ ajánlatára 2 ponttal (súlyozva 92 ponttal) alacsonyabb pontszámot adott, mint a nyertes ajánlatra.<br>
A Döntõbizottság megállapította, hogy ajánlatkérõ az összegzésnek a törvényben elõírt határidõre történõ elkészítése és az ajánlattevõknek való megküldése elmulasztásával megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését, valamint ezen jogsértése általa Kbt. 24. § (1) bekezdését is.<br>
A Döntõbizottság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése megsértése nem feltétlenül jár együtt a 24. § (1) bekezdésének megsértésével is, annak ellenére, hogy a két rendelkezés a különös/általános viszonyában áll egymással. Az összegzés elkészítésének és valós tartalma ismertetésének elmulasztása önmagában nem eredményezi az eljárás nyíltsága és tisztasága megsértését. A jogvita tárgyát képezõ esetben azért állt elõ mindkét törvényi rendelkezés megsértése, mert ajánlatkérõ az eredményhirdetésen nem a döntése valódi indokát közölte, ezáltal kétséget hagyott ajánlattevõkben döntése objektivitását illetõen.<br>
Ajánlatkérõ ezen magatartása a Döntõbizottság álláspontja szerint kimerítette a két alapelvi rendelkezés megsértése tényállását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a), d), f) és h) pontja szerint rendelkezett.<br>
A Döntõbizottság a jogsértés miatt bírságot szabott ki ajánlatkérõvel szemben. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a kiszabható bírság mértéke legfeljebb a közbeszerzés értékének 30%-a. A közbeszerzés értéke - a nyertes ajánlat szerinti ellenszolgáltatás összege - 25 279 341 Ft. A kiszabott bírság mértéke ennek 7,9%-a, ami arányban áll a jogsértések súlyával.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2002. február 1.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>