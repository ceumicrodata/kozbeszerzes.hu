<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (2953)
</b></h2><FONT size=3><i><u></i></u><br>
<br>
13.K.32.813/2000/13.<br>
<br>
A Fõvárosi Bíróság a dr. Molnár Zoltán ügyvéd (6721 Szeged, József A. sgt. 4. III/3.) által képviselt Szeged Megyei Jogú Város Önkormányzata (6720 Szeged, Széchenyi tér 10.) I. r. és dr. Bartha László (6722 Szeged, Szentháromság u. 8.) II. r. felpereseknek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.16/20/2000.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében - amely perben az alperes pernyertessége érdekében a dr. Matuz Norbert ügyvéd (1114 Budapest, Bartók B. út 11-13.) áltat képviselt Herdlicska Márton László (1047 Budapest, Fóti út 56.) beavatkozott - meghozta a következõ<br>
<br>
ÍTÉLET-et:<br>
<br>
A bíróság az alperes D.16/17/2000. számú határozatát hatályon kívül helyezi, és az alperest új eljárásra kötelezi.<br>
Kötelezi az alperest, hogy 15 napon belül fizessen meg a felpereseknek 10 000 (tízezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
Az I. r. felperes mint ajánlatkérõ a Közbeszerzési Értesítõ 1999. november 24-i számában közbeszerzési eljárást indított meghívásos gyorsított eljárás keretében a fenntartásában lévõ óvodai, általános iskolai, középfokú oktatási intézményi, diákotthoni és kollégiumi étkeztetés biztosítására.<br>
A részvételi jelentkezésre megállapított határidõben 7 pályázó - Herdlicska Márton László egyéni vállalkozó, a Suli-Host Kft., a Sodexho Kft., az Elamen Rt., a Novoback Kft., a Hóbiárt Bistro Bt. és a Kék Csillag Bt. - nyújtotta be jelentkezését.<br>
Az I. r. felperes az alkalmasnak minõsített ajánlattevõknek az 1999. december 9-én kelt levelével küldte meg az ajánlati felhívását.<br>
Az ajánlati felhívás 4. pontja szerint az összességében legelõnyösebb ajánlat kiválasztásának 1-tõl 10-ig pontozható részszempontja a következõk voltak:<br>
részszempontok	súlyszámok<br>
- ajánlati ár, kedvezmények	30<br>
- kedvezõ szerzõdési feltételek megajánlása (bérleti díj, beruházások, az ajánlatkérõnél jelenleg a gyermek- és diákétkeztetés körében foglalkoztatott közalkalmazottak továbbfoglalkoztatása)	40<br>
- szolgáltatás színvonala (a hagyományos étkeztetéstõl eltérõ, az egészséges táplálkozást biztosító szolgáltatás, választék)	10<br>
- a 2/1994. (I. 30.) NM rendelet betartása, ellenõrizhetõsége	5<br>
- helyi foglalkoztatáspolitika elõsegítése	11<br>
- kis- és középvállalkozások részvételi esélyeinek növelése	4<br>
Az I. r. felperes az ajánlatkérési dokumentáció 1/6. pontjában elõírta az ajánlatokkal kapcsolatos tartalmi feltételeket. Eszerint a pályázóknak<br>
a) a pénzügyi feltételekkel együtt részletesen ismertetniük kell, hogy a szolgáltatás elvégzéséhez az önkormányzat vagyontárgyait, illetve a beszerzés tárgyában foglalkoztatott közalkalmazottakat milyen feltételekkel kívánják átvenni, üzemeltetni (a beszerzés tárgyában nyilvántartott önkormányzati vagyon megvásárlása, bérlése vagy a kettõ kombinációja, a teljes közalkalmazotti állomány vagy csak meghatározott munkakörökben foglalkoztatottak átvétele stb.),<br>
b) ki kell térniük arra, hogy az intézményekben (az óvodák kivételével) foglalkoztatott tálalószemélyzet tovább foglalkoztatását, a tálalási feladatokat vállalják-e, ha igen, milyen feltételekkel,<br>
c) ki kell térniük az önkormányzati vagyon bármilyen jogcímen történõ átvétele esetén az átadással kapcsolatos költségek (energiamérõ órák leválasztása stb. felmentésre kerülõ közalkalmazottakkal kapcsolatos többletkiadások) viselésére,<br>
d) részletesen ismertetniük kell az ajánlattételi dokumentáció és a helyszíni bejárások alapján a szerzõdés idõtartamára tervezett fejlesztéseket éves ütemezésben, éves fejlesztési érték megjelölésével, valamint közölniük kell a fejlesztésbõl származó értéknövekedés elszámolásának módját (tulajdonjog vagy beszámítás),<br>
e) részletesen ismertetniük kell a szolgáltatás színvonalával kapcsolatos elképzeléseiket étlapok bemutatásával, figyelemmel a 2/1994. (I. 30.) NM rendelet elõírásaira is,<br>
f) részletesen ismertetniük kell a helyi foglalkoztatáspolitika elõsegítésével kapcsolatos tervüket,<br>
g) részletesen ismertetniük kell a helyi és az országos kis- és középvállalkozások részvételi esélyének növelésével (pl. beszállítói kör kiválasztása stb.) kapcsolatos tervüket,<br>
h) részletesen ismertetniük kell a szerzõdés fennállása alatt a szolgáltató kizárólagos használatában lévõ épületek (épületrészek) gépek, berendezések, egyéb eszközök javítási, karbantartási, takarítási, féregirtási, belsõ festési, mázolási költségeinek, a kis értékû tárgyi eszközök és egyéb készletek biztosításának, a közüzemi díjak költségeinek viselési módját,<br>
i) részletesen ismertetniük kell a szerzõdés lejártakor, illetve bármely okból történõ megszûnésekor az egymás közti elszámolásra vonatkozó ajánlatukat.<br>
A 2000. január 14-én tartott eredményhirdetésen az I. r. felperes a Suli-Host Kft. ajánlatát hirdette ki nyertesként 970 ponttal, míg második helyre 885 ponttal az Elamen Rt.-t, harmadik helyre pedig 832 ponttal Herdlicska Márton Lászlót sorolta.<br>
Az I. r. felperes a nyertes ajánlattevõvel 2000. január 24-én a szerzõdéseket megkötötte 256 M Ft évi beszerzési érték mellett. A szerzõdések közül az egyik vállalkozási és egyik bérleti szerzõdés, valamint a közalkalmazottak kirendelésérõl szóló megállapodás 2000. február 1-jétõl 2000. március 31-ig terjedõ idõszakra szólt, míg a másik vállalkozási és másik bérleti szerzõdés 2000. április 1. napján lépett hatályba 5 évi idõtartamra, amely lejárat után ún. opciós joggal újabb 5 évre meghosszabbodik.<br>
Herdlicska Márton László 2000. január 20-án jogorvoslati kérelmet nyújtott be az alpereshez, kérve a közbeszerzési eljárást lezáró döntés megsemmisítését, és ideiglenes intézkedésként a szerzõdéskötés megtiltását.<br>
Elõadta, hogy az ajánlati kiírás pontosan meghatározott étkeztetések biztosítására vonatkozott, ehhez képest többletszolgáltatás lett volna a tálalási feladatok ellátása, amelyre csak a dokumentáció 1/6. b) pontjából lehetett következtetni. Ennek ellenére a tálalási feladatok ellátása fontos szempontként került figyelembevételre. Hivatkozott arra, hogy az ajánlatkérõ a kedvezõ szerzõdési feltételek, az ajánlati ár, kedvezmények, és a helyi foglalkoztatáspolitika elõsegítése részszempontokat nem kellõen értékelte, más ajánlattevõknek indokolatlanul adott magasabb pontszámot. Sem a továbbfoglalkoztatásra, sem a bérleti díj és a beruházások tekintetében tett ajánlatát nem vették kellõ súllyal figyelembe, a tálalókonyhák üzemeltetése esetére tett ajánlati árát pedig nem lehetett összehasonlítani azon ajánlattevõk áraival, akik e szolgáltatás ellátását nem vállalták. Álláspontja szerint az ajánlatkérõ az ajánlatkérési dokumentációban meghatározott értékelési szempontokat figyelmen kívül hagyva azokat nem megfelelõen alkalmazva járt el, ezáltal megsértette a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#56">Kbt.) 56. §</a> (1) bekezdésének 1. mondatát.<br>
Az I. r. felperes a jogorvoslati kérelem elutasítását kérte elõadva, hogy az ajánlatokat az ajánlati felhívásban és a dokumentációban meghatározottak szerint bírálta el, és a nyertesként kihirdetett ajánlattevõ tette az összességében legelõnyösebb ajánlatot. A jogorvoslati kérelem tárgyában tartott tárgyaláson elismerte azt, hogy a fõzõkonyha személyzetének átvételével kapcsolatos részletes adatokat a dokumentáció nem tartalmazta.<br>
A jogorvoslati eljárás során az Elamen Rt. sérelmezte a gyorsított eljárás alkalmazását, a bontási jegyzõkönyvek számát, a részszempontokra megállapított súlyszámokat, a részszempontok nem megfelelõ értékelését, valamint a dokumentáció tekintetében a tálalószemélyzet létszámára, béradataira, az értékesítendõ eszközökre, az eszközök állapotára vonatkozó adatok hiányát.<br>
Az alperes a 2000. március 9-én kelt D.16/12/2000. számú határozatával megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) és (3), a 40 § (1) és az 59. § (1) bekezdését, ezért az ajánlatkérõt 20 000 000 Ft, míg dr. Bartha Lászlót 150 000 Ft bírság megfizetésére kötelezte.<br>
A határozat indokolása szerint a megfelelõ ajánlattételhez szükséges mûszaki leírást sem az ajánlati felhívás, sem a dokumentáció nem tartalmazta. Hiányoztak azok az adatok, amelyek a tálalási feladatokat ellátó személyzet létszámára, éves személyi juttatásaira és azok közterheire, a tálalókonyhák alapterületére és berendezéseire, a szerzõdés idõtartamán belül - a jelenlegi mûszaki állapot kimutatásán alapuló - szükséges fejlesztések felsorolására, elvárt ütemezésre, a meglévõ raktárkészletek ismertetésére, értékére vonatkoztak. Az ajánlattevõk így nem ismerhették meg pontosan a beszerzés tárgyát, csak megalapozatlan, saját feltételezésükön nyugvó ajánlatokat tehettek. Az eltérõ tartalmú ajánlatok nem voltak egymással összehasonlíthatók, így az sem volt megítélhetõ, hogy ki tette az összességében legkedvezõbb ajánlatot. A tálalókonyhák személyzetére vonatkozó adatok hiányában pl. sem a tálalókonyhák személyzetének átvételét tartalmazó két ajánlat az átvételt nem tartalmazó két ajánlattal, sem az átvételt tartalmazó ajánlatok egymással nem voltak összehasonlíthatóak. A fejlesztéshez szükséges adatok hiányában nem volt megállapítható a ténylegesen szükséges fejlesztések mértéke, így az sem, hogy ki ajánlotta meg az e mértéket legjobban megközelítõ ajánlatot. Minderre tekintettel az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) és 59. § (1) bekezdését.<br>
Fenteiken túl az alperes rámutatott arra, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) és (3) bekezdését is megsértette, mivel az ajánlati felhívásban a Kbt. 35. § (1) bekezdésében megjelölt célok közül egynél többet célt jelölt meg, és nem határozta meg azt a módot, amely a helyi foglalkoztatáspolitikai céljait elõsegíti, vagy a helyi és az országos kis- és középvállalkozások részvételi esélyeit - a beszállítói kör kiválasztásának példáján túl - növeli.<br>
Az alperes a határozat indokolásában megállapította, hogy a jogorvoslati kérelemben kifogásolt ajánlatkérõi értékelés jogszerûsége nem volt vizsgálható, mivel az ajánlatkérõ a részszempontok tartalmát nem határozta meg oly módon, hogy azok alapján az ajánlatok összehasonlíthatók lettek volna. Megállapította továbbá, hogy az Elamen Rt.-nek a gyorsított eljárás indokoltságával, a részvételi jelentkezések bontási jegyzõkönyveivel és a részszempontok súlyszámaival kapcsolatos kifogásai elkéstek.<br>
Az alperes a bírság kiszabásakor 5 × 256 M Ft, azaz 1280 M Ft-ot beszerzési értéket vett alapul, amelyet csökkentett a Suli-Host Kft. által vállalt bérbeszámítással figyelembe vett bérleti díjjal (164 M Ft) és fejlesztések értékével (77 M Ft). Ennek megfelelõen 1039 M Ft 1,92%-ában állapította meg a bírság összegét, tekintettel a szerzõdés idõtartamára és a többszörösen jogsértés súlyára is. A bírság jogalapját a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>f) pontjában jelölte meg, és a jogsértésért felelõssé tett dr. Bartha László polgármestert is bírsággal sújtotta.<br>
A felperesek keresetet terjesztettek elõ az alperes határozatának bírósági felülvizsgálata, illetõleg a kiszabott bírság mérséklése iránt.<br>
Elõadták, hogy az alperes ideiglenes intézkedésként a szerzõdés megkötését nem tiltotta meg, így az a szerzõdõ felek között jóhiszemûen létrejött, melynek alapján mindkét fél jelentõs munkajogi, illetve gazdasági döntéseket hozott. Hivatkoztak arra, hogy az ajánlattevõk a jogszabályban elõírt határidõn belül nem éltek jogorvoslattal az ajánlati dokumentáció jogellenessége miatt, a jogorvoslati kérelem kizárólag az ajánlatok elbírálását kifogásolta. Ezért az alperes az ajánlati felhívás és dokumentáció vonatkozásában a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése alapján, hivatalból folytathatta volna le a jogorvoslati eljárást, a jogsértésre utaló tényeket írásban vagy a tárgyaláson a felek és az érdekeltek tudomására kellett volna hoznia, és biztosítania kellett volna az azokkal kapcsolatos álláspontjaik kifejtését. Ennek az alperes eljárása nem felelt meg, így az alperes megsértette a Kbt. 79. § (6) bekezdését. Hivatkoztak arra is, hogy az Elamen Rt. kifogásait a gyorsított eljárás indokoltságával, a részvételi jelentkezések bontási jegyzõkönyvével, a részszempontok súlyszámaival kapcsolatban az alperes elkésettnek minõsítette, de az ajánlati dokumentáció tartalmával kapcsolatos kifogásainak elkésettségérõl nem rendelkezett, ezzel megsértette a Kbt. 79. § (7) bekezdését és 85. § a) pontját is.<br>
A felperesek keresetükben sérelmezték, hogy az alperes nem a jogorvoslati kérelemben foglaltakat vizsgálta, hanem az Elamen Rt.-nek a dokumentáció tartalmával kapcsolatos, elkésett kifogásait, amelyek az rt. saját korábbi, az ajánlatkérési dokumentáció megfelelõségérõl szóló nyilatkozatának is ellentmondanak. Az ajánlattevõk az ajánlatuk benyújtásával, az abban foglalt nyilatkozatukkal a megfelelõ ajánlatra alkalmasnak minõsítették az ajánlati felhívást és dokumentációt, ellene jogorvoslattal nem éltek. Az alperes a jogorvoslati kérelem tárgyalásán elsõdlegesen csak az ajánlatkérõ elbírálási módszereit vizsgálta, az nem terjedt ki sem az ajánlati felhívás, sem a dokumentáció tartalmának részletes vizsgálatára. Hangsúlyozták, hogy az alperes határozatában megjelölt jogszabályi rendelkezéseket nem sértették meg, az elbírálás az ajánlatok összehasonlítása alapján az ajánlatkérõ számára legelõnyösebb ajánlat nyertessé nyilvánításával történt meg.<br>
A felperesek a bírsággal kapcsolatban elõadták, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és 4. § (5) bekezdése alapján az alperes a jogsértések fennállása esetén is csak legfeljebb az egy évre számított beszerzési érték 1,92%-ának megfelelõ bírságot szabhatott volna ki, és a II. r. felperes személyi adatainak közzétételével személyhez fõzõdõ jogokat is megsértett.<br>
Az alperes - fenntartva a határozatában foglaltakat - a kereset elutasítását kérte. Utalt arra, hogy a tényállást megfelelõen tisztázta, eljárása nem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján, hanem a jogorvoslati kérelemmel érintett körben vizsgálta az I. r. felperes eljárását. A II. r. felperes személyhez fûzõdõ jogait nem sértette meg, mert a határozat személyi adatok nélkül jelent meg a Közbeszerzési Értesítõben.<br>
Az alperes pernyertessége érdekében beavatkozó Herdlicska Márton László szintén a kereset elutasítását indítványozta.<br>
A felperesek keresete alapos.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdésének c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
Mindenekelõtt a bíróság rámutat arra, hogy a felperesek keresetükben elsõdlegesen eljárási jogszabálysértésre hivatkozással kérték az alperesi határozat bírósági felülvizsgálatát. Ezért a bíróságnak elsõként azt kellett vizsgálnia, hogy az alperes lényeges eljárási jogszabálysértést követett-e el az ajánlatkérési dokumentáció tartalmának vizsgálatával, és ettõl függõen kerülhet sor a keresetben megjelölt egyéb jogszabálysértések vizsgálatára.<br>
A bíróság a rendelkezésre álló jogorvoslati kérelem alapján megállapította, hogy annak tartalma szerint a beavatkozó az ajánlatkérõ által közzétett bírálati részszempontok értékelését vitatta. Az alperes azonban nem a jogorvoslati kérelemben foglaltakat, hanem az ajánlati dokumentáció tartalmát vizsgálta, és ezen eljárás eredményéként jutott annak megállapítására, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) és (3), 40. § (1) bekezdését és 59. § (1) bekezdését megsértette.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdése értelmében az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál - az elõnyben részesítés elveit, illetõleg mértékét egyértelmûen meghatározva -, az esélyegyenlõség követelményére is tekintettel az 59. § (2)-(5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti<br>
a) országos, a regionális, illetve - a helyi önkormányzatokról szóló 1990. évi LXV. törvény 8. §-ának (1) bekezdésével összhangban - a helyi foglalkoztatáspolitikai célkitûzések érvényesítését, beleértve a munkahelyteremtés ösztönzését vagy<br>
b) az elmaradott térség (térségek) fejlesztését; vagy<br>
c) a környezet védelmét - így különösen a Nemzeti Környezetvédelmi Programban foglaltak megvalósítását - vagy<br>
d) a kis- és középvállalkozások részvételi esélyének növelését.<br>
A (3) bekezdés szerint a felhívásban az (1) bekezdés a)-d) pontjaiban meghatározott célok közül csak egyet részesíthet elõnyben, és annak súlyszáma az ellenérték súlyszámának legfeljebb száztíz százaléka lehet.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése elõírja, hogy az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A bíróság megállapította, hogy a jogorvoslati eljárásban az Elamen Rt. jelentett be észrevételeket - egyebek között - az ajánlati dokumentáció hiányos tartalmára is vonatkozóan. Az alperes az Elamen Rt. kifogásait - az ajánlati dokumentáció tartalmi hiányosságaira vonatkozó része kivételével - elkésettnek minõsítette, e rész elkésettségét azonban nem állapította meg, ugyanakkor vizsgálta az ajánlati dokumentáció tartalmát.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése értelmében, ha a döntõbizottság a (3)-(4) és (7) bekezdésnek megfelelõen kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, a 85. § (4) bekezdése szerinti határozat meghozatala elõtt ezek vonatkozásában is eljárhat hivatalból. Az újonnan tudomásra jutott jogsértésre vonatkozó tényeket írásban vagy a tárgyaláson a felek és az érdekeltek tudomására kell hozni, és azokkal kapcsolatban is be kell szerezni álláspontjukat.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a döntõbizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve hogy azt az addig vizsgált szervezettel (személlyel) azonos szervezet (személy) követte el.<br>
Az iratokból kitûnõen az alperes nem a beavatkozó jogorvoslati kérelme, hanem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése alapján, hivatalból vizsgálta az ajánlati dokumentáció tartalmi megfelelõségét, de az újonnan tudomásra jutott jogsértésre vonatkozó tényeket sem írásban, sem a tárgyaláson szóban nem hozta a felek és az érdekeltek tudomására, akik így azokkal kapcsolatban álláspontjuk kifejtésére sem kaplak lehetõséget.<br>
A bíróság megállapította, hogy a jogorvoslati kérelemben foglaltak vizsgálatának mellõzésével és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében szabályozott eljárás figyelmen kívül hagyásával az alperes olyan tényeges eljárási jogszabálysértést követett el, amely az ügy érdemi eldöntésére kihatott, így az alperesi határozat hatályon kívül helyezését is megalapozta.<br>
A bírság összegével kapcsolatban a bíróság osztotta a felpereseknek a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésével és a 4. § (5) bekezdésével kapcsolatos jogi álláspontját; amelynek figyelemvételére - indokot esetben - az alperesnek a megismételt eljárásban lesz lehetõsége.<br>
A kifejtettek alapján a bíróság az alperes határozatát hatályon kívül helyezte, és az alperest új eljárásra kötelezte.<br>
Az alperes a Pp. 78. § (1) bekezdése értelmében köteles a felperesek költségeit megfizetni.<br>
A kereseti illeték viselése a 6/1986. (VI. 26.) IM rendelet 14. §-án alapul.<br>
<br>
Budapest, 2001. szeptember 11.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>