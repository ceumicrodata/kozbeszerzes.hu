<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2833)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.76/14/2002.<br>
<br>
Tárgy: a Magyar Épületszerelõ Rt. jogorvoslati kérelme Balassagyarmat Önkormányzata ajánlatkérõ ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Épületszerelõ Rt. (1097 Budapest, Koppány u. 13-15., a továbbiakban: kérelmezõ) által Balassagyarmat Önkormányzata (2660 Balassagyarmat, Rákóczi fejedelem út 12., megbízásából eljár: ÉPBER Építõipari Beruházási Szervezõ Rt., 1056 Budapest, Belgrád rakpart 3-4., a továbbiakban: ajánlatkérõ) a "Dr. Kenessey Albert Kórház-Rendelõintézet meglévõ diagnosztikai épületéhez való csatlakozás, meglévõ konyhaépületben személyzeti étterem kialakítása, ambulancia, sebészeti és intenzív osztályok, mûtõk, SBO, igazgatási épület kialakítása, építési, orvostechnológiai rekonstrukciós munkáinak kivitelezése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonása miatt - megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a rendelkezõ részben megjelölt tárgyú közbeszerzésre nyílt elõminõsítéses eljárást indított, melyre vonatkozóan a részvételi felhívás a Közbeszerzési Értesítõ 2001. augusztus 8-ai számában jelent meg, 5369/2001. szám alatt.<br>
A részvételi felhívásban megjelölt határidõre 8 résztvevõ jelentkezett, melyek közül az ajánlatkérõ 7 jelentkezést fogadott el a 2001. október 3-án megtartott eredményhirdetésen.<br>
A 2002. január 9-ei ajánlattételi határidõre 7 ajánlat érkezett, nevezetesen a Nógrád Konzorcium, a Kipszer Rt., az ALBA Regia Rt., a Magyar Építõ Rt., a Strabag Építõ Kft., az Architekton Rt., valamint kérelmezõ részérõl. Az ajánlattevõk mindegyike alapajánlatot és alternatív ajánlatot adott.<br>
Az ajánlatkérõ a 2002. január 9-ei eredményhirdetésen nyertesként a KIPSZER Rt. alternatív ajánlatát hirdette ki.<br>
A kérelmezõ 2002. február 14-én elõterjesztett kérelmében kérte, hogy a Döntõbizottság semmisítse meg az ajánlatkérõ eljárást lezáró döntését, és ideiglenes intézkedésként tiltsa meg a nyertesként kihirdetett KIPSZER Rt.-vel a vállalkozási szerzõdés megkötését, állapítsa meg, hogy az összességében legelõnyösebb ajánlatot a kérelmezõ tette, valamint kötelezze az ajánlatkérõt az eljárási díj megfizetésére. Indoklásként elõadta, hogy az ajánlatkérõ az alternatív ajánlat mûszaki tartalmának meghatározásakor megsértette a közbeszerzés keretében megvalósuló építési beruházás mûszaki tartalmára vonatkozó 1/1996. (II. 7.) KTM sz. rendeletet. Az alternatív ajánlatok összehasonlíthatatlansága miatt ajánlatkérõ nem az összességében legelõnyösebb ajánlatot választotta és hirdette ki gyõztesnek.<br>
A megindult jogorvoslati eljárásban az ajánlatkérõ becsatolta a közbeszerzési eljárás iratait.<br>
A Döntõbizottság D.76/10/2002. számú határozatával ideiglenes intézkedésként az eljárást lezáró szerzõdés megkötését megtiltotta.<br>
Az ajánlatkérõ érdemi észrevételében a jogorvoslati kérelem elutasítását kérte egyrészt elkésettség okán, tekintettel arra, hogy a közbeszerzési eljárás ajánlattételi határideje 2002. január 9-e volt, ezért a kérelmezõnek legkésõbb 2002. január 24-ig kellett volna elõterjesztenie az ajánlati felhívásra, illetve a dokumentációra vonatkozó kérelmét.<br>
Az ajánlatkérõ a jogorvoslati kérelmet megalapozatlannak tartotta tekintettel arra, hogy a konzultációkról szóló jegyzõkönyvekben nyilvánosságra hozta a beruházás valamennyi lényeges feltételét, a mûszaki tartalmat illetõen is.<br>
Az alternatív ajánlat vonatkozásában nem volt szükség az építési engedély módosítására, mivel az nem jelentette a mûszaki tartalom módosítását.<br>
Az ajánlati dokumentáció módosítása, az ahhoz mellékelt tervezõi mûleírás pontosan meghatározta az alternatív ajánlat tartalmát.<br>
A kérelmezõ 2002. február 27-én írásban bejelentette a Döntõbizottságnak, hogy a jogorvoslati kérelmét visszavonja.<br>
A közbeszerzésekrõl szóló - többször módosított - 1995. évi XL. tv. (a továbbiakban <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. tv. törvény rendelkezéseit kell alkalmazni. Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 28.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Dióssy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>