<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2901)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.63/12/2002.<br>
<br>
Tárgy: a Swietelsky Útvasút Kft. jogorvoslati kérelme Székesfehérvár Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Swietelsky Útvasút Kft. (2120 Dunakeszi, Székesdûlõ u. 135., képviseli: Rónayné dr. Csordás Ilona ügyvéd 1077 Budapest, Wesselényi u. 16/A. a továbbiakban: kérelmezõ) jogorvoslati kérelmét, melyet a Székesfehérvár Megyei Jogú Város Önkormányzata (8000 Székesfehérvár, Városház tér 1-2., képviseli: dr. Bihacker Ilona jogtanácsos a továbbiakban: ajánlatkérõ) "vízelnyelõ építése és útburkolat felújítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. december 12-én megjelent 50. számában tett közzé ajánlati felhívást nyílt eljárás megindítására.<br>
Az ajánlati felhívás 3. a) pontja határozta meg a beszerzés tárgyát és mennyiségét az alábbiak szerint:<br>
- víznyelõ aknák készítése	34 db<br>
- meglevõ víznyelõk átalakítása	33 db<br>
- tisztítóaknák készítése	3 db<br>
- víznyelõ bekötõcsatornák építése átm. 200 mm KG PVC	195 m<br>
- útburkolat felújítása: a felújítandó útburkolat hossza	857 m<br>
Az ajánlati felhívás 5. b) pontja szerint dokumentációt is biztosított ajánlatkérõ, melyet a hirdetmény megjelenésének napján és az azt követõ elsõ naptól számított 15. napig lehetett személyesen átvenni.<br>
Az ajánlati felhívás 8. pontja ajánlati biztosíték nyújtásának feltételeit szabályozta.<br>
<br>
8. a) az ajánlati biztosíték összegszerûen meghatározott mértéke: 500 000 Ft, azaz ötszázezer forint.<br>
<br>
8. b) Az ajánlati biztosíték nyújtásának feltételei: az ajánlattevõ az ajánlati biztosítékot - a választásától függõen - az ajánlatételi határidõ lejártáig az önkormányzat Raiffeisen Bank Rt. által vezetett 12023008-00153647-00100001 számú számlájára "Adonyi úti úthelyreállítás" címmel átutalással vagy bankgarancia biztosításával teljesítheti. Az átutalás teljesítését igazoló bankkivonatot vagy ajánlattevõ számlavezetõjének bankgarancia-nyilatkozatát az ajánlathoz mellékelni kell. Érvénytelen az ajánlat, melynél az ajánlati biztosíték befizetését igazoló bankkivonatot vagy a bankgarancia-nyilatkozatot nem csatolták. Bankgarancia nyújtása esetén a bankgarancia kedvezményezettjeként Székesfehérvár Megyei Jogú Város Önkormányzatát kell megnevezni. A bankgarancia-levélben tárgyként fel kell tüntetni az "Adonyi úti úthelyreállítás az ajánlati dokumentáció szerint" címet.<br>
A bankgarancia szövegezésével kapcsolatos elvárásokat az ajánlati dokumentáció tartalmazza.<br>
A 16. pontban az ajánlati biztosítékra vonatkozó további elõírások voltak találhatóak az alábbiak szerint:<br>
g) bankgaranciának az ajánlati kötöttség lejártáig kell érvényben lennie,<br>
h) eredeti és másolati példányok elhelyezése a megfelelõ ajánlati példányokban,<br>
i) visszafizetése a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdése szerinti.<br>
Az ajánlati felhívás tartalmazta továbbá az ajánlattevõktõl a pénzügyi, gazdasági és mûszaki alkalmasságuk igazolására kért adatokat, tényeket, a szerzõdés teljesítésére alkalmatlanná minõsítés szempontjait, továbbá az összességében legelõnyösebb ajánlat kiválasztásának szempontjait.<br>
A dokumentáció részben a mûszaki specifikációt, részben az ajánlatadás részletes feltételeit tartalmazta. Ez utóbbi körben a III. fejezet "Az ajánlattételi mód" címû részen belül az ajánlati biztosítékra vonatkozóan az alábbi elõírás található:<br>
"Amennyiben az ajánlati biztosíték bankgarancia-levél formájában kerül benyújtásra, a bankgarancia szövegezésével kapcsolatos elvárás a következõk szerepeltetése:<br>
Az ajánlatkérõ által követelt összeg az alábbi feltételek valamelyikének vagy mindegyikének bekövetkezése<br>
miatt válik esedékessé:<br>
<br>
1. az ajánlattevõ visszavonja árajánlatát az ajánlattevõ által megadott ajánlat érvényességi idején belül, vagy<br>
<br>
2. az ajánlattevõ - miután az ajánlatának érvényességi idején belül tájékoztatást kapott az ajánlatkérõtõl a benyújtott ajánlat elfogadásáról - elmulasztja vagy megtagadja a szerzõdés aláírását, vagy elmulasztja szolgáltatni az ajánlatában vállalt teljesítési bankgaranciát."<br>
A dokumentáció részét képezte a Víziterv Kft. új vízelnyelõ aknák bekötésének kiviteli terve, valamint az Encon Kft. út burkolat felújítási terve.<br>
A kérelmezõ 2001. december 19-én kiállított számla alapján vette át a dokumentációt 2001. december 20-án. Arról írásos dokumentum nem készült, hogy személy szerint a cég részérõl kinek a részére került az átadásra.<br>
Az eljárás során egy írásbeli kérdés merült fel az Útéppark Bt. részérõl, amelyre szabályosan válaszolt ajánlatkérõ.<br>
Az ajánlattételi határidõre 2002. január 22-re az alábbiak tettek ajánlatot: Hoffmann Rt., Útéppark Bt., ERÕGÉP 2001 Kft., Strabag Kft. és kérelmezõ.<br>
Ajánlatkérõ már a bontáskor vizsgálta az ajánlatok érvényességét, többek között az ajánlati biztosíték nyújtásának módját. Ez utóbbit ajánlatkérõ csak a kérelmezõnél nem találta rendben, már a bontási jegyzõkönyvben rögzítette, hogy az ajánlat érvénytelen. Kérelmezõ ott nyilatkozott arról is; hogy a számára átadott dokumentáció nem egyezik meg a többi résztvevõnek átadottal.<br>
Kérelmezõ 2002. január 23-án írásban kérte ajánlatkérõtõl a bankgarancia elfogadását. 2002. január 28-án mindenkinek megküldték a bontási jegyzõkönyvet, majd 2002. január 29-én kérelmezõnek visszaküldték az ajánlatához csatolt eredeti bankgaranciát.<br>
Az ajánlatok érdemi elbírálása 2002. január 24-én munkacsoportban kezdõdött, majd bizottságok elõtt folytatódott 2002. január 28-án és 29-én; végül a közgyûlés döntött 2002. január 31-én. Eszerint az eljárás nyertese az Erõgép 2001 Kft., amelyet 2002. február 6-án nyilvánosan ki is hirdettek.<br>
Kérelmezõ 2002. február 6-án postára adott és a Döntõbizottsághoz 2002. február 7-én érkezett jogorvoslati kérelmében kérte, a Döntõbizottság állapítsa meg a jogsértést, semmisítse meg az ajánlatkérõ eljárást lezáró döntését, hívja fel ajánlatkérõt a törvény szabályai szerinti eljárásra, alkalmazzon ideiglenes intézkedést. Indoklásként elõadta, hogy ajánlatát azért nyilvánította érvénytelenné a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján ajánlatkérõ, mert az ajánlati biztosítékkal kapcsolatos bankgarancia szövege nem a dokumentációban kértekkel volt megegyezõ. Kérelmezõ átvette ajánlatkérõtõl a dokumentációt, az azonban nem tartalmazott az ajánlati biztosítékkal kapcsolatos elõírást. Csak a bontáson derült ki, hogy a kézhez kapott dokumentáció hibás volt. Kérelmezõ nem vitatta, hogy a dokumentáció hibáját több szempontból is észlelte már az ajánlattételi határidõt megelõzõen egyéb feltételek vonatkozásában, és telefonon egyeztette is az általa észlelt eltéréseket az ajánlatkérõvel, nevezetesen a beszerzés mennyiségét, illetõleg a teljesítési határidõt. Kérelmezõ azonban nem tudta, hogy a dokumentáció az ajánlati biztosítékra vonatkozóan is tartalmaz elõírást, így az ajánlati felhívásnak megfelelõen nyújtotta azt bankgaranciával. Álláspontja szerint a bankgaranciát tartalmilag vizsgálva meg kellett volna állapítania ajánlatkérõnek, hogy az a Kbt. 41. § (1) bekezdésének megfelelt, tehát nem adott alapot az ajánlata érvénytelenné nyilvánítására.<br>
Ajánlatkérõ döntése a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdésben megfogalmazott alapelveket is sérti, mivel a bankgarancia érdemi vizsgálatát elmulasztotta.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. A bankgarancia szövegezésével kapcsolatos elõírásokat a dokumentációban határozta meg. A dokumentáció megfelelõ része két feltétel bekövetkezésétõl tette függõvé a bankgarancia lehívhatóságát, a feltételeket szó szerint kellett beépíteni a bankgarancia szövegébe.<br>
A kérelmezõ 2001. december 19-én vásárolta meg, majd 2001. december 20-án vette át a dokumentációt.<br>
A kérelmezõ pedig csak 2002. január 21-én jelezte telefonon, hogy feltehetõen hibás a dokumentációja. Az ügyintézõ a kérelmezõ kérésére nem ismerte el a hibás dokumentáció adását, de javasolta, hogy kérelmezõ hozza vissza az átvett példányt esetleges kicserélés céljából. Kérelmezõ ezt nem tette meg. Ajánlatkérõ ügyintézõje kérelmezõ konkrét szóbeli kérdéseire szóban válaszolt (teljesítésihatáridõ-mennyiségi adatok). A dokumentáció ellentmondásos tartalmával kapcsolatosan kérelmezõ írásban nem tett fel kérdéseket. Tény, hogy kérelmezõ az ajánlati biztosítékot megfizette, de a bankgarancia szövege nem az elõírt volt. Tartalmilag nem volt elfogadható, mert az ajánlatkérõnek nem nyújt megfelelõ biztosítékot a kötelezõen elõírt követelményt mellõzõ szövegezéssel.<br>
Ajánlatkérõ nyilatkozott, hogy 2001-ben közbeszerzési eljáráson kívül kívánt szerzõdést kötni jelen beszerzés tárgyának egy részére, miután azt értékhatár alattinak tekintette. Ez okból a Fejér Megyei Hírlapban hirdetményt tett közzé e tárgyban, és ehhez a hirdetményhez készült az a dokumentáció, amelyet kérelmezõ állítása szerint jelen közbeszerzési eljáráshoz megkapott.<br>
Ajánlatkérõ állítása szerint ez a dokumentáció a kérelmezõ részére átadásra nem kerülhetett, hiszen a közbeszerzési eljárásban új dokumentáció készült, amelyet mellékeltek a mûszaki dokumentáció részét képezõ mûszaki tervekhez. Ajánlatkérõ a Döntõbizottság részére becsatolta azokat az iratokat, amelyek a korábbi eljárásában keletkeztek, kérelmezõ ebben az eljárásban a dokumentációt nem vásárolta meg és ajánlattételre sem jelentkezett.<br>
Az egyéb érdekeltek részérõl az Erõgép 2001 Kft. érdemi észrevételében hivatkozott arra, hogy kérelmezõ a jogorvoslati kérelmét 2002. február 7-én nyújtotta be, ennek alapján jogorvoslati kérelme elkésett.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja szerint érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre.<br>
A rendelkezésre álló iratok alapján egyértelmûen megállapítást nyert, hogy az ajánlati felhívás 8. a) pontja tartalmazta, hogy a "bankgarancia szövegezésével kapcsolatos elvárásokat az ajánlati dokumentáció tartalmazza".<br>
Kérelmezõ a dokumentáció ellenértékét 2001. december 19-én fizette meg, és magát a dokumentációt 2001. december 20-án át is vette. Kérelmezõ tehát ebben az idõpontban volt abban a helyzetben, hogy az ajánlati felhívás és a dokumentáció megismerése alapján az azokban esetlegesen fellelhetõ ellentmondásokat észlelje. Tény, hogy utólagosan egyértelmûen megállapítani nem lehetett, hogy a kérelmezõ a korábbi eljárás dokumentációját vagy pedig a jelen közbeszerzési eljárás dokumentációját vette-e át.<br>
Az azonban ténylegesen megállapítást nyert, hogy a két dokumentáció között eltérések tapasztalhatók a mennyiségi adatokban és a teljesítési határidõ vonatkozásában, illetõleg a korábbi eljárásban készített dokumentáció az ajánlati biztosíték körében elõírást nem tartalmazott. Amennyiben kérelmezõ az ajánlati felhívást és az - állítása szerint - birtokában lévõ dokumentációt tüzetesen áttanulmányozza, úgy ezen eltéréseket észlelnie kellett. Kérelmezõ maga is elismerte, hogy bizonyos ellentmondások tapasztalhatók az ajánlati felhívás és a dokumentáció között. Azonban ezen ellentmondások tisztázását nem kísérelte meg a Kbt. szerint elõírt határidõben és írásos formában.<br>
Ugyanis a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerint "az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb 10 nappal az ajánlatkérõtõl az ajánlata elkészítéséhez". A jogorvoslati eljárásban csatolt iratokból kiderült, hogy kérelmezõ 2002. január 7-én kérte az Erste Bank Rt.-tõl az ajánlati biztosítékra vonatkozó bankgarancia kiadását, ennek során nem volt tekintettel arra, hogy az ajánlati felhívás szerint az ajánlatkérõnek bizonyos elvárásai vannak a szöveget illetõen.<br>
Kérelmezõ csupán az ajánlattételi határidõ lejárta elõtt egy nappal, azaz 2002. január 21-én vette fel telefon útján a kapcsolatot ajánlatkérõvel. Azonban ekkor is csak az általa észlelt ellentmondásokat igyekezett ajánlatkérõvel tisztázni, azaz a mennyiségekre vonatkozó eltéréseket, illetõleg a teljesítési határidõt.<br>
Arról, hogy egyéb eltérések is vannak-e a rendelkezésre álló dokumentáció és az ajánlatkérõ birtokában lévõ között, csak úgy gyõzõdhetett volna meg, ha él a számára felkínált lehetõséggel, és megkeresi az ajánlatkérõt a dokumentumok összehasonlítása céljából.<br>
A Döntõbizottság álláspontja szerint kérelmezõ nem a tõle elvárható gondossággal járt el, hiszen az ajánlati dokumentáció átvételét követõen az ajánlati felhívás és dokumentáció alapos áttanulmányozását elmulasztotta, ennek eredményeként nem észlelte és határidõben nem is jelezte, hogy a rendelkezésére álló dokumentáció nem tartalmazza az ajánlati biztosítékkal kapcsolatosan az ajánlati felhívásban jelzett elõírásokat.<br>
Kérelmezõ magatartása vezetett ahhoz, hogy az ajánlati biztosítékot nem az ajánlati felhívásban, illetve abból következõen a dokumentációban foglaltaknak megfelelõen készítette el. Ennek következményei kérelmezõt terhelik.<br>
Kérelmezõ kérelmében hivatkozott továbbá arra, hogy egyebekben az általa nyújtott ajánlati biztosíték teljes mértékben megfelelt az ajánlatkérõ elvárásának.<br>
A Döntõbizottság ezt követõen vizsgálta, hogy a kérelmezõ által becsatolt ajánlati biztosíték nyújtásáról szóló bankgarancia-igazolás megfelelt-e ezen követelményeknek. A kérelmezõ ajánlatához csatolt egy bankgarancia-nyilatkozatot, amely tartalmazta a bankgarancia-vállalás összegét, illetõleg a garanciavállalás kezdõ idõpontját és a lejárati idõpontját, kedvezményezettként megjelölve ajánlatkérõt. A bankgarancia-nyilatkozat továbbá tartalmazta, hogy a bank és kérelmezõ által létrejött megbízási szerzõdés alapján vállalja a garancia nyújtását, azonban ezen megbízási szerzõdést az ajánlat nem tartalmazta. Ezek alapján a benyújtott bankgarancia-nyilatkozatból nem lehet megállapítani egyértelmûen, hogy milyen esetekben, illetve feltételek szerint teljesít ajánlatkérõ részére a bank. A dokumentációban bankgarancia-szövegezéssel kapcsolatos ajánlatkérõi elvárást a kérelmezõ által csatolt bankgarancia-nyilatkozat nem tartalmazta.<br>
Ennek alapján megállapítható, hogy ajánlatkérõ döntése jogszerû volt, amikor kérelmezõ ajánlatát érvénytelenné nyilvánította, habár helyesen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontra kellett volna hivatkoznia a Kbt. 52. § (2) bekezdés d) pontja helyett, azonban ez az érdemi döntés helyességét nem befolyásolja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 6.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>