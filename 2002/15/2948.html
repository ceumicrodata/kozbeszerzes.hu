<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (2948)
</b></h2><FONT size=3><i><u></i></u><br>
<br>
13.K.31.561/2001/5.<br>
<br>
A Fõvárosi Bíróság a dr. Sági György ügyvéd (1136 Budapest, Pozsonyi út 14. IV/20.) által képviselt Földmûvelésügyi és Vidékfejlesztési Minisztérium Magyar Közösségi Agrárcentrum Kht. (1055 Budapest, Kossuth L. tér 11.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit körút 85.; hiv.sz.: D.267/5/2001) alperes ellen közbeszerzési ügyben hozott közigazgatási határozat bírósági felülvizsgálata iránt indított perében - tárgyaláson kívül - meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 4000 (négyezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes a Földmûvelésügyi és Vidékfejlesztési Minisztérium (FVM) kizárólagos tulajdonában álló, önálló költségvetéssel nem rendelkezõ közhasznú társaság, amelynek feladatkörébe tartozik a különbözõ mezõgazdasági, élelmiszer-ipari nemzeti és külföldi szakmai vásárokon történõ magyar részvétel megvalósítása.<br>
A felperes részére az éves programjának finanszírozásához az FVM a mindenkori központi költségvetésben megállapított összegbõl biztosít költségkeretet. Az év közben adódó - így a felperes éves programján felüli - kiállításokon való részvételhez az FVM-tõl külön jóváhagyás és költségkeret engedélyezése szükséges. Ennek megfelelõen a felperes 2001. január 9-én elõterjesztést tett a 2001. évi programban nem szereplõ további belföldi és külföldi programok - köztük a pápai Szent György-napi Agrárexpo és a horvátországi Poljoprivedna Zagreb kiállítások - engedélyezésére.<br>
Az elõterjesztésben felsorolt vásárokon való részvételt az FVM Agrárrendtartási Hivatala 2001. április 9-én hagyta jóvá, egyben engedélyezte a hirdetmény közzététele nélküli tárgyalásos közbeszerzési eljárások megkezdését.<br>
A felperes mint ajánlatkérõ 2001. április 12-én hirdetmény közzététele nélküli tárgyalásos eljárást indított a 2001. április 20-22. között megrendezésre kerülõ Szent György-napi Agrárexpo, valamint a 2001. április 24-28. között megrendezésre kerülõ Poljoprivedna Zagreb horvátországi kiállítással kapcsolatos beszerzések tárgyában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja alapján, amelyrõl egyidejûleg az alperes elnökét írásban tájékoztatta.<br>
A felperes a Szent György-napi Agrárexpo kiállításra a Mahir Kft.-t, a Stúdió Nova Kft.-t és az Install Bt.-t, míg a Poljoprivedna Zagreb kiállításra a Promó Kft.-t, a Stúdió Nova Kft.-t és az Interpress Kft.-t hívta fel ajánlattételre.<br>
Az ajánlati felhívás szerint az ajánlattételi határidõ - az ajánlatok felbontásának megegyezõen - 2001. április 17. napjának 8 óra 30 perce volt.<br>
A tárgyalásos eljárásfajta alkalmazását a felperes azzal indokolta, hogy az eredeti programban még nem szereplõ kiállításokkal kapcsolatos marketingkeretprogram-tervezetet 2001. január 9-én küldte meg az FVM részére jóváhagyás céljából, de a tulajdonos csak 2001. április 10-én utasította a beszerzés tárgyát képezõ kiállítások megszervezésére. Ekkor került olyan helyzetbe, hogy a közbeszerzési eljárást megindítsa, azonban a teljesítési idõponthoz, azaz a 2001. április 20., illetve április 24. napjához képest más eljárásfajta választására nem volt lehetõsége.<br>
Az alperesi döntõbizottság elnöke a jelen ügyben a tárgyalásos eljárási fajta jogszabályi feltételeinek fennállását nem látta egyértelmûen megállapíthatónak, ezért 2001. április 25-én hivatalból jogorvoslati eljárást kezdeményezett.<br>
A felperes érdemi észrevételében elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése értelmében az ajánlatkérõ az ajánlati felhívást akkor teheti közzé, ha rendelkezik a szerzõdés teljesítéséhez szükséges anyagi fedezettel, vagy arra vonatkozó biztosítékkal, hogy a teljesítés idõpontjában az anyagi fedezet rendelkezésre áll. Erre való tekintettel - annak ellenére, hogy pontosan ismerte a programtervezetben megjelölt események idõpontjait és a lefolytatandó eljárások idõszükségletét - az elfogadott program jóváhagyásának idõpontjában vált alkalmassá az ajánlati felhívás közzétételére, mivel az anyagi fedezet ettõl az idõponttól állt a rendelkezésére.<br>
Az alperes a jogorvoslati eljárást lezáró 2001. május 21-én kelt D.267/5/2001. számú határozatában megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdésének második fordulatára tekintettel a Kbt. 70. § (1) bekezdésének c) pontját, ezért az ajánlatkérõt 1 000 000 Ft pénzbírság megfizetésére kötelezte.<br>
A határozat indokolása szerint az ajánlatkérõ mulasztására vezethetõ vissza, hogy a beszerzés tárgyát képezõ kiállítások jóváhagyása érdekében kellõ idõpontban nem intézkedett, nem tett meg mindent annak érdekében, hogy a jóváhagyást kellõ idõpontban megszerezze. Az ajánlatkérõ és a tulajdonos közötti nem megfelelõ szervezési kapcsolat pedig nem eredményezheti azt, hogy az ajánlatkérõ beszerzéseit rendszeresen hirdetmény közzététele nélküli tárgyalásos eljárás formájában bonyolítsa le, figyelmen kívül hagyva, hogy ezt az eljárási formát a Kbt. csak kivételes esetekben teszi lehetõvé.<br>
A felperes keresetet terjesztett elõ az alperes határozatának bírósági felülvizsgálata iránt. Hangsúlyozta, hogy nincsen saját költségvetése, számára az FVM a mindenkori központi költségvetésben megállapított összegbõl biztosít keretet az éves program finanszírozására. A határozatban szereplõ két kiállításon való részvétel az éves programjában nem szerepelt, mert a kiállításon való részvétel lehetõségérõl a tárgyévi költségvetés elfogadása után szereztek tudomást. Ezért 2001. január 9-én kezdeményezték a tulajdonosnál az alperes támadott határozatában megjelölt két vásár kiírásának, szervezésének engedélyezését. A társaság tulajdonosa 2001. április 10. napján utasította a beszerzés tárgyát képezõ kiállítások megszervezésére, és ekkor került abba a helyzetbe, hogy a közbeszerzési eljárást megindítsa, azonban a teljesítési idõponthoz (2001. április 20. és április 24.) képest más eljárásfajta választására nem volt lehetõsége. Az engedélyezés után haladéktalanul intézkedett a közbeszerzési eljárás megindítása iránt.<br>
Az alperes - fenntartva a határozatába foglalt álláspontját - a kereset elutasítását kérte. Elõadta, hogy a felperes - általa sem vitatottan - a kiállítások idõpontjáról azok megrendezése elõtt több hónappal már értesült, így kellõ idõben kellett volna kezdeményeznie a pénzügyi fedezet biztosítását oly módon, hogy a nyílt eljárás lefolytatásának ne legyen akadálya.<br>
A felperes keresete alaptalan.<br>
A bíróság az alperes határozatát a módosított 1957. évi IV. tv. (Áe.) 72. §-a és a Pp. 324. § (2) bekezdésének c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak abban a kérdésben kellett állást foglalnia, hogy a felperes a tárgyalásos közbeszerzési eljárás lefolytatásával megsértette-e a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontját.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. §-</a>ának (1) bekezdése értelmében a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. §-</a>ának (2) bekezdése értelmében az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja értelmében az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja szerint a tárgyalásos eljárást az ajánlatkérõ csak akkor alkalmazhatja, ha a rendkívüli sürgõsség elõre nem látható okból állott elõ, és ez az ok nem az ajánlattevõ mulasztására vezethetõ vissza. A jelen esetben a felperesnek - a perbelihez hasonló tárgyú perekben tett nyilatkozata szerint is - hónapokkal korábban tudomása volt a kiállítások megrendezésének idõpontjáról, és számos kiállítás közül szabadon választhatott. A felperesnek - ismerve az FVM engedélyezési mechanizmusát - tisztában kellett lennie azzal, hogy az éves programjában nem szereplõ kiállításokon való részvételi szándék esetén - amennyiben nyílt közbeszerzési eljárásban akar ajánlattevõt kiválasztani - hány hónappal korábban kell kérelmeznie a tulajdonosi engedélyezést.<br>
A bíróság álláspontja szerint a felperestõl elvárható volt, hogy valamely kiállításon való részvételének szándékáról olyan idõpontban döntsön, amely elegendõ idõt biztosít számára - az FVM engedélyeztetési eljárására figyelemmel - a nyílt közbeszerzési eljárás lefolytatására. A felperes tehát - a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjában foglalt feltétetek hiányában - nem volt jogosult tárgyalásos közbeszerzési eljárás alkalmazására.<br>
A kifejtettek alapján a bíróság a keresetet elutasította, és a felperest a Pp. 78. §-ának (1) bekezdése értelmében az alperes költségeinek megfizetésére kötelezte.<br>
A kereseti illetékrõl szóló rendelkezés - a felperes személyes költségmentessége folytán - a 6/1986. (VI. 26.) IM rendelet 14. §-án alapul.<br>
<br>
Budapest, 2002. január 11.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>