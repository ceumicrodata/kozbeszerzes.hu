<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8604)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.502/6/2002.<br>
<br>
Tárgy: a Hoffmann Rt. jogorvoslati kérelme Lesencetomaj Község Önkormányzata, Lesenceistvánd Község Önkormányzata, Lesencefalu Község Önkormányzata és Uzsa Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Lesencetomaj Község Önkormányzata (8318 Lesencetomaj, Kossuth u. 51.), Lesenceistvánd Község Önkormányzata (8319 Lesenceistvánd, Kossuth u. 128.), Lesencefalu Község Önkormányzata (8317 Lesencefalu, Kossuth u. 46.) és Uzsa Község Önkormányzata (8321 Uzsa, Lázhegy u. 19. a továbbiakban: ajánlatkérõ) "Lesence régió (Lesencetomaj, Lesencefalu, Lesenceistvánd, Uzsa) szennyvízcsatorna-hálózatának megvalósítása" tárgyú közbeszerzési eljárása ellen a Hoffmann Építõipari Rt. (8900 Zalaegerszeg, Köztársaság u. 1/A, képviseli: dr. Szakonyi Szabolcs ügyvéd, 8900 Zalaegerszeg, Rákóczi u. 42. I/2., a továbbiakban: kérelmezõ) által benyújtott jogorvoslati kérelmet elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. április 17-i számában részvételi felhívás közzétételével a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett.<br>
2002. május 14-ig, a részvételi jelentkezési határidõig 14 db jelentkezés érkezett. Jelentkezést nyújtott be mások mellett a kérelmezõ, a HORVÁTH-ÉP Kft., a Swietelsky Kft., a SADE-Magyarország Kft. és az ERRO 96 Kft. is.<br>
2002. június 4-én tartotta ajánlatkérõ a részvételi szakasz eredményhirdetését, melyen kihirdette, hogy 9 jelentkezés alkalmatlan, illetve érvénytelen volt, amíg a kérelmezõ, a HORVÁTH-ÉP Kft., a Swietelsky Kft., a Sade-Mo. Kft. és az ERRO 96 Kft. jelentkezése alkalmas és érvényes.<br>
Ajánlatkérõ 2002. június 10-én küldte meg ajánlati felhívását az alkalmasnak és érvényes jelentkezést benyújtó cégeknek.<br>
Az ajánlati felhívás 6. a) pontja szerint az ajánlattételi határidõ:<br>
"Az ajánlati felhívás megküldését követõ elsõ naptól számított 42. napon 10.00 óra. Amennyiben ez a nap nem munkanap, akkor az ezt követõ elsõ munkanap 10.00 óra."<br>
Az ajánlati felhívás 15. a) pontja szerint az eredményhirdetés idõpontja:<br>
"Az ajánlattételi határidõ lejártát követõ 25. napon 10.00 órakor. Amennyiben ez a nap nem munkanap, úgy az azt követõ elsõ munkanap 10.00 óra."<br>
Az ajánlati felhívás 15. b) pontja szerint a szerzõdéskötés idõpontja:<br>
"A szerzõdéskötés idõpontja: az eredményhirdetést követõ 8. napon."<br>
Ajánlatkérõ ajánlati dokumentációt is készített, amelynek 10. oldalán a 17. pontban a határidõkre vonatkozó elõírásokat az ajánlati felhívással azonos módon szabályozta.<br>
2002. július 22-ig, az ajánlattételi határidõig ajánlatot nyújtott be a kérelmezõ, a HORVÁTH-ÉP Kft., a Swietelsky Kft. és a SADE Magyarország Kft.<br>
A bontási eljáráson (2002. július 22-én) felvett jegyzõkönyv a harmadik oldal elsõ bekezdésében tartalmazza, hogy az eredményhirdetés 2002. augusztus 16-án (péntek) lesz.<br>
Ajánlatkérõ a bontási jegyzõkönyvet 2002. július 22-én megküldte az ajánlattevõknek (kérelmezõ a tértivevény adatai alapján a bontási jegyzõkönyvet 2002. július 23-án vette át).<br>
2002. augusztus 16-án 10 órakor tartotta ajánlatkérõ az ajánlattételi szakasz eredményhirdetését, melyen - az eredményhirdetési eljáráson készített jegyzõkönyv szerint - kihirdette, hogy az eljárás nyertese a Swietelsky Kft., majd az írásbeli összegzésben szereplõ adatokat ismertette és jelezte, hogy 5 munkanapon belül az összegzést és az eredményhirdetés jegyzõkönyvét megküldi az ajánlattevõknek. Az eredményhirdetésen jelen volt kérelmezõ is.<br>
Ajánlatkérõ a nyertes ajánlattevõvel az ajánlati felhívásban meghatározottak szerint 2002. augusztus 24-én a szerzõdést megkötötte.<br>
Ajánlatkérõ az összegzés és az eredményhirdetési jegyzõkönyv megküldésérõl 2002. augusztus 26-i dátumú faxigazoló szelvényeket csatolt. A kérelmezõ számára a (06) 92/511-510 számra történt a fax megküldése.<br>
Kérelmezõ 2002. augusztus 23-án postára adott és a Döntõbizottsághoz 2002. augusztus 26 érkezett beadványában nyújtott be jogorvoslati kérelmet, melyben sérelmezte, hogy ajánlatkérõ az ajánlati felhívás dokumentációjában az eredményhirdetés idõpontját 2002. augusztus 16-ban határozta meg, míg a szerzõdéskötés idõpontjaként az eredményhirdetést követõ 8. napot adta meg. Az eredményhirdetés alkalmával csak szóban közölte az eljárás eredményét, mely szerint a nyertes a Swietelsky Kft., és írásbeli tájékoztatást nem bocsátottak a résztvevõk rendelkezésére. A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzést ajánlatkérõnek az eredményhirdetést követõ 5 munkanapon belül kellett volna megküldenie az ajánlattevõknek, ám erre 2002. augusztus 23-ig nem került sor, bár erre 2002. augusztus 27-ig még van lehetõsége. Az eredményhirdetésrõl szóló jegyzõkönyvet sem kapta meg 2002. augusztus 23-ig a kérelmezõ. A fentiek szerint hamarabb kerül sor a szerzõdéskötésre, mint a döntés indokainak megismerésére, ez pedig az alapelvek sérelmét okozza, miután a kérelmezõ ajánlati ára volt a legalacsonyabb, a többi ajánlati tartalmi elemeit pedig a résztvevõk még nem ismerik, így az ajánlattevõk esélyegyenlõsége sérül.<br>
Ennek alapján kérte ajánlatkérõ eljárást lezáró döntésének megsemmisítését, ideiglenes intézkedéssel a szerzõdéskötés megtiltását és ajánlatkérõ kötelezését a költségek viselésére.<br>
Ajánlatkérõ a jogorvoslati kérelemre tett észrevételében elõadta, hogy a közbeszerzési eljárást jogszerûen folytatták le, az alapelvi rendelkezések nem sérültek. A 2002. augusztus 16-i eredményhirdetésen a gesztor önkormányzat polgármestere felolvasta az összegzést és tájékoztatta a jelenlévõket, hogy az ajánlattevõk az összegzést, és az eredményhirdetés jegyzõkönyvét 5 munkanapon belül kézhez kapják. Ennek megfelelõen az összegzést és a jegyzõkönyvet 2002. augusztus 26-án telefax útján megküldte az ajánlattevõknek. A felhívásnak megfelelõen a szerzõdést az eredményhirdetést követõ 8. napon megkötötték a nyertessel. Álláspontja szerint a tájékoztatási és iratmegküldési kötelezettségének a Kbt. szerinti határidõben eleget tett, nemcsak megküldte az iratokat, hanem azt az ajánlattevõk kézhez is vették. A kérelmezõ még a törvényi határidõk lejárta elõtt terjesztette elõ jogorvoslati kérelmét.<br>
Kérte a jogorvoslati kérelem elutasítását.<br>
Egyéb érdekeltek közül a SADE Magyarország Kft. észrevételében elõadta, hogy egyetért a kérelmezõvel, mert az alapelvek érvényesíthetõsége érdekében az ajánlatkérõnek abban a tudatban kellett volna az eredményhirdetési és szerzõdéskötési határidõket megállapítani, hogy 4 napos munkaszünet lesz az augusztusi ünnepek miatt. A jelen közbeszerzési eljárásban az ajánlatkérõ a határidõk meghatározásával és az írásbeli összegzés nem megfelelõ idõben történõ megküldésével megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>át.<br>
Egyéb érdekeltek közül a Swietelsky Kft. úgy nyilatkozott, hogy a közbeszerzési eljárást jogszerûnek tartja.<br>
A Döntõbizottság ideiglenes intézkedést nem alkalmazott, mert annak törvényi feltételei, tekintettel a megkötött szerzõdésre nem álltak fenn.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint részben elkésett, részben pedig megalapozatlan.<br>
A Döntõbizottság elõször a jogorvoslati kérelem elkésettségének kérdését vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A jogorvoslati kérelem elkésettsége kérdésével kapcsolatban a Döntõbizottság megvizsgálta azt, hogy mely idõpontban jutott az általa vélelmezett jogsértés a kérelmezõ tudomására.<br>
Ajánlatkérõ a szerzõdéskötésnek az összegzés megküldésének idõpontját megelõzõ idõpontra való kitûzését sérelmezte. Az eredményhirdetés 2002. augusztus 16-án volt, melyet négynapos munkaszünet követett, így a felhívás alapján a 8. (naptári) nap 2002. augusztus 24-én járt le, míg az összegzés megküldésére csak 5 munkanapon belül köteles ajánlatkérõ, így arra 2002. augusztus 27-ig volt lehetõsége.<br>
Ajánlatkérõ azokat az elõírásokat, amelyek az eredményhirdetési és szerzõdéskötési határidõkre vonatkoztak, az ajánlati felhívásban és a dokumentációban határozta meg, továbbá az ajánlatok bontásakor felvett és a kérelmezõ által 2002. július 23-án postai úton kézhez vett bontási jegyzõkönyv is tartalmazta. A 2002. augusztus 20. körüli munkarendváltozást a 2002. évi munkaszüneti napok körüli munkarendrõl szóló 25/2001. (IX. 19.) GM rendelet szabályozta, így a munkaszüneti napok torlódásáról és ezzel az összegzés megküldésére és a szerzõdéskötésre irányadó határidõk számításáról kérelmezõnek már az ajánlati felhívás és dokumentáció alapján tudomása volt, illetve arról nem az eredményhirdetésen szerzett tudomást. Ajánlatkérõ 2002. július 22-ig, az ajánlattételi határidõig ajánlatot nyújtott be, így legkésõbb ebben az idõpontban már ismernie kellett az ajánlati felhívás és az ajánlati dokumentáció elõírásait, melyek többek között a jelen jogorvoslati eljárásban vitatott határidõket is rendezték.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a tudomásszerzéstõl számított 15 napon belül lehet a jogorvoslati kérelmet benyújtani. Ha kérelmezõ a meghatározott idõpontokat és határidõket sérelmesnek tartotta, akkor az ajánlattételi határidõt - mint a tudomásszerzés legkésõbbi lehetséges idõpontját - alapul véve 2002. augusztus 6-án nyújthatott volna be legkésõbb jogorvoslati kérelmet az ajánlati felhívás és az ajánlati dokumentáció feltételei ellen. Kérelmezõ a jogorvoslati kérelmét 2002.<br>
augusztus 23-án nyújtotta be, 17 nappal a jogvesztõ határidõ lejárta után.<br>
A fentiek alapján a Döntõbizottság megállapította, hogy kérelmezõ a Kbt. hivatkozott rendelkezése szerinti jogvesztõ határidõn túl nyújtotta be jogorvoslati kérelmét, így az elkésett.<br>
A Döntõbizottság ezt követõen az eredményhirdetés és az összegzés megküldésére vonatkozó kérelmi részeket vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az eredményhirdetési jegyzõkönyv adatai alapján a 2002. augusztus 16-án tartott eredményhirdetésen az ajánlatkérõ képviseletében eljáró gesztor önkormányzat polgármestere felolvasta az összegzést, és tájékoztatta a jelenlévõket annak adatairól, valamint arról, hogy az ajánlattevõk az összegzést és az eredményhirdetés jegyzõkönyvét 5 munkanapon belül kézhez kapják. Kérelmezõ a jelenléti ív alapján az eredményhirdetésen jelen volt és a jegyzõkönyv tartalmát nem vitatta. A Döntõbizottság ennek alapján megállapította, hogy az eredményhirdetésen ajánlatkérõ ismertette az összegzés adatait, így a jogorvoslati kérelem erre vonatkozó része megalapozatlan.<br>
Az eredményhirdetés 2002. augusztus 16-án volt, melyet négynapos munkaszünet követett, az összegzés megküldésére öt munkanapon belül köteles ajánlatkérõ, így arra - a kérelmezõ által a jogorvoslati kérelemben is elismerten - 2002. augusztus 27-ig volt lehetõsége. Kérelmezõ jogorvoslati kérelmét e határidõ lejártát megelõzõen 2002. augusztus 23-án adta postára. Ajánlatkérõ az összegzést - a faxigazolás alapján - 2002.<br>
augusztus 26-án faxon megküldte az ajánlattevõknek, ideértve a kérelmezõt is.<br>
Ennek alapján az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében meghatározott határidõn belül teljesítette az összegzés megküldésére vonatkozó kötelezettségét, így ezzel kapcsolatos eljárása jogszerû volt, ezért a jogorvoslati kérelem e része megalapozatlan.<br>
Ennek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, vagyis az alaptalan jogorvoslati kérelemrészeket a Kbt. 88. § (1) bekezdés a) pontja szerint, míg az elkésett kérelemrészt a Kbt. 80. § (4) bekezdése alapján elutasította, és a jogorvoslati eljárásban felmerült költségek viselésérõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 9.<br>
<br>
Dr. Nagy László Gábor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>