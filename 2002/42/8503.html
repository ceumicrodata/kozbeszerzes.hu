<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8503)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.473/13/2002.<br>
<br>
Tárgy: az OMS Hungária Kft. jogorvoslati kérelme Parasznya Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OMS Hungária Kft. (2890 Tata, Bacsó Béla út 37., a továbbiakban: kérelmezõ) jogorvoslati kérelmének, amelyet a Parasznya Község Önkormányzata (3777 Parasznya, Rákóczi u. 23., képviseli: dr. Váradi József ügyvéd, 1076 Budapest, Thököly út 3., továbbiakban: ajánlatkérõ) "Parasznya község és társközségei szennyvízcsatorna-hálózatának és szennyvíztisztító telep átépítésének kivitelezése" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdés második mondatára és a Kbt. 48. § (1) bekezdés elsõ mondatára tekintettel a Kbt. 62. § (1) bekezdését, ezért ajánlatkérõvel szemben 5 000 000 Ft, azaz ötmillió forint bírságot szab ki, továbbá a jogsértésért felelõs személlyel, vagyis Köntös Pállal (Parasznya község polgármesterével) szemben 100 000 Ft, azaz egyszázezer forint bírságot szab ki, egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A Döntõbizottság kötelezi továbbá ajánlatkérõt és Köntös Pált (Parasznya község polgármesterét), hogy a velük szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. március 6-i számában részvételi felhívás közzétételével a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett.<br>
Ajánlatkérõ a részvételi felhívás 10. c) pontjában meghatározta, hogy az ajánlatok elbírálásának szempontja az összességében legelõnyösebb ajánlat, míg a 10. d) pont szerint a 34. § (3) bekezdésben foglaltak az ajánlati felhívásban kerülnek meghatározásra.<br>
A felhívás 12. pontjában ajánlatkérõ meghatározta, hogy a nyertes ajánlattevõnek teljesítési és jóteljesítési bankgaranciát kell szolgáltatnia.<br>
A részvételi jelentkezési határidõre kérelmezõ is nyújtott be jelentkezést, melyet ajánlatkérõ alkalmasnak minõsített és - a többi alkalmasnak minõsített jelentkezõvel együtt - õt ajánlattételre felkérte, részükre az ajánlati felhívást megküldte.<br>
Ajánlatkérõ az ajánlati felhívás j) pontjában meghatározta, hogy az ajánlatok elbírálásának szempontja az összességében legelõnyösebb ajánlat.<br>
Ajánlatkérõ a szerzõdéskötés idõpontját az ajánlati felhívás l) pontjában az alábbiak szerint határozta meg:<br>
"Az ajánlatkérõ az ajánlati felhívás, a dokumentáció feltételei és az ajánlat tartalma alapján nyertes ajánlattevõvel az eredményhirdetést követõ 9. napon köt szerzõdést."<br>
Az ajánlati felhívás mellé részletes pályázati feltételeket csatolt ajánlatkérõ.<br>
Az ajánlati dokumentáció 5. pontjában ajánlatkérõ a jóteljesítési és jótállási garancia feltételeit határozta meg az alábbiak szerint:<br>
"A nyertes ajánlattevõnek a megajánlás szerint, de minimum a bruttó vállalási ár 10%-ának megfelelõ összegben teljesítési biztosítékként bankgaranciát kell nyújtania az eredményhirdetést követõ 8. napig."<br>
Ezen elõírást az ajánlatkérõ 2002. május 15-én kelt levelével módosította az alábbiak szerint:<br>
"A nyertes ajánlattevõnek a bruttó vállalási ár 10%-ának megfelelõ összegben teljesítési bankgaranciát kell nyújtania legkésõbb az eredményhirdetést követõ 8. napig.<br>
A garancialevél határidõn belüli átadásának elmaradása, az ajánlati biztosíték elvesztését, illetve a szerzõdés vállalkozó miatti meghiúsulását vonja maga után."<br>
2002. május 30-ig az ajánlattételi határidõig a MÉLYÉPSZOLG Kft., a kérelmezõ, az FK Raszter Rt. és a Strabag Kft. nyújtott be ajánlatot.<br>
2002. július 5-én került sor az eredményhirdetésre, ahol ajánlatkérõ nyertesnek a MÉLYÉPSZOLG Kft.-t hirdette ki, míg a második legkedvezõbb ajánlatot benyújtónak a kérelmezõt jelölte meg.<br>
Ajánlatkérõ a nyertes ajánlattevõvel 2002. július 16-án megállapodást kötött, melyben rögzítették az alábbiakat is:<br>
"Nyertes 2002. július 9-i dátummal az OTP Bank Rt. részérõl kötelezõ érvényû szándéknyilatkozatot csatolt a bankgarancia kiadására vonatkozóan, melyben a bank közölte, hogy a végleges garanciavállalási nyilatkozatot az aláírt építési szerzõdés benyújtását követõen tudja kiadni.<br>
Felek megállapodnak abban, hogy amennyiben a Mélyépszolg Kft. a szerzõdés aláírását követõ 5 napon belül a végleges bankgaranciát nem bocsátja rendelkezésre, úgy a megrendelõ jogosult a szerzõdéstõl elállni, mely körülmény miatt a vállalkozó kártérítésre nem tarthat igényt."<br>
A megállapodás mellékletét képezte az OTP Bank Rt. által kiállított dátum és aláírás nélküli bankgarancia-nyilatkozat és a bank által kiállított tájékoztató levél, mely az alábbiakat tartalmazta:<br>
"Szíves tájékoztatásukra közöljük, hogy a MÉLYÉPSZOLG Kft. (székhelye: 1117 Budapest XI., Bölcsõ utca 13., cégjegyzékszáma: 13-09-365747)<br>
- benyújtotta bankunkhoz a "Parasznya község és társközségei szennyvízcsatorna és szennyvíztisztító telep építése" tárgyában kiírt közbeszerzési pályázatban elõírt garanciavállalására vonatkozó kérelmét, valamint - e kérelem elbírálásában bankunk pozitív döntést hozott.<br>
A fentiek alapján készek vagyunk a "Parasznya község és társközségei szennyvízcsatorna és szennyvíztisztító telep építése" tárgyában kiírt közbeszerzési pályázatban elõírt - jelen levelünk mellékleteként tájékoztatásul megküldött - garanciavállalási nyilatkozatot kiadni, amennyiben<br>
- a MÉLYÉPSZOLG Kft. a "Parasznya község és társközségei szennyvízcsatorna és szennyvíztisztító telep építése" tárgyában kiírt közbeszerzési pályázat elnyerését dokumentumokkal igazolja, valamint<br>
- Önök és a MÉLYÉPSZOLG Kft. közt Parasznya község és társközségei szennyvízcsatorna és szennyvíztisztító telep építése tárgyában létrejött építési szerzõdés benyújtásra kerül."<br>
Ajánlatkérõ a nyertes ajánlattevõvel a szerzõdést 2002. július 16-án megkötötte.<br>
A megkötött építési szerzõdés 9.1. pontja szerint a teljesítési bankgarancia a szerzõdés 3. számú mellékletét képezi. A szerzõdés 3. számú mellékleteként a szerzõdéshez csatoltan található a 2002. július 18-án kelt bankgarancia-nyilatkozat.<br>
Kérelmezõ 2002. augusztus 10-én nyújtott be jogorvoslati kérelmet. Jogorvoslati kérelmében és a tárgyaláson tett nyilatkozatában kérte annak megállapítását, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdését, mert nem az ajánlati kiírásban rögzített feltételekkel kötötte meg a szerzõdést nyertes ajánlattevõvel, illetve a szerzõdést meg sem köthette volna, tekintettel arra, hogy nyertes nem adta át a kiírás szerinti idõpontban a bankgaranciát. Ezért ajánlatkérõ csak a másodiknak hirdetett kérelmezõvel köthetett volna szerzõdést. Az általa vélelmezett jogsértésrõl való tudomásszerzés idõpontjaként 2002. július 30-át jelölte meg. Kérte annak megállapítását, hogy ajánlatkérõnek kérelmezõvel kellett volna a szerzõdést megkötnie, valamint a 62. § (1) bekezdés megsértésének megállapítását és ajánlatkérõ kötelezését a költségek viselésére.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy a nyertes ajánlattevõ a 2002. július 5-i eredményhirdetést követõen 2002. július 9-én benyújtotta az OTP Bank Rt.-nek ajánlatkérõhöz címzett nyilatkozatát és annak mellékleteként 1 pld. bankgarancia-nyilatkozatot, amely szerint a bankgarancia-kérelmet pozitívan elbírálták, készek a 200 M Ft-os garancianyújtásra, amennyiben az aláírt szerzõdést a bankhoz benyújtja nyertes ajánlattevõ. Álláspontjuk szerint ezt követõen jogszerûen került sor a szerzõdés aláírására 2002. július 16-án. Ezzel egyidejûleg további biztosítékként jegyzõkönyvben rögzítették, hogy amennyiben 5 napon belül nem kerül átadásra a végleges bankgarancia-nyilatkozat, akkor ajánlatkérõ kártérítési kötelezettség nélkül elállhat a szerzõdéstõl. Nyertes ajánlattevõ 2002. július 18-án rendelkezésükre bocsátotta a Bank által kiállított végleges bankgaranciát. Egyebekben vitatta kérelmezõ ügyfélképességét és álláspontja szerint a kérelmezõvel, mint a második legjobb ajánlatot tevõvel a szerzõdést nem lehetett megkötni, mert a nyertes nem lépett vissza, és csak ebben az esetben lehetett volna a kérelmezõvel szerzõdést kötni. Kérte a megalapozatlan jogorvoslati kérelem elutasítását.<br>
Egyéb érdekeltek közül a MÉLYÉPSZOLG Kft. tett a jelen jogorvoslati eljárásban értékelhetõ érdemi észrevételt, melyben elõadta, hogy a bankgarancia kiadására vonatkozó banki ígérvény a gyakorlat szerint megfelel bankgaranciának, így az azzal kapcsolatos ajánlatkérõi eljárás jogszerû volt.<br>
A Döntõbizottság ideiglenes intézkedést nem alkalmazott, mert annak törvényi feltételei - tekintettel a már megkötött szerzõdésre - nem álltak fenn.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint részben megalapozott.<br>
A Döntõbizottság elõször a kérelmezõ ügyfélképességét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
A kérelem érdemi vizsgálata nélkül a Döntõbizottság megállapította, hogy amennyiben az ajánlatkérõ nem kötötte volna meg a nyertessel a szerzõdést, akkor esetlegesen - a törvényi feltételek fennállása esetén - a kérelmezõvel köthette volna meg a szerzõdést, vagy a közbeszerzési eljárást eredménytelenné nyilváníthatta volna, mely után - amennyiben az ajánlatkérõ beszerzési szándéka változatlanul fennáll, akkor új közbeszerzési eljárást írhatott volna ki, amelyen a kérelmezõ is tehetett volna ajánlatot. A Döntõbizottság álláspontja szerint ennek alapján a kérelmezõ jogos érdekeit sérti az ajánlatkérõ által megkötött szerzõdés, így a kérelmezõ rendelkezik ügyfélképességgel, és ezért a Döntõbizottság érdemben vizsgálja jogorvoslati kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második mondata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés elsõ mondata alapján az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése úgy rendelkezik, hogy az eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni. Ha az ajánlatkérõ lehetõvé tette a közbeszerzés egy részére történõ ajánlattételt, a részek tekintetében nyertesekkel kell szerzõdést kötni. E szerzõdés szükség esetén az ajánlatoknak, illetve a felhívásnak megfelelõen tartalmazhatja az ajánlattevõként szerzõdést kötõk közötti együttmûködés feltételeit is.<br>
Ajánlatkérõ az ajánlattételi dokumentáció 5. pontjában egyértelmûen meghatározta azt, hogy a bankgaranciát, illetve a "garancialevelet" az eredményhirdetést követõ 8. napig be kell nyújtani, és csak ezt követõen - a 9. napon - kerülhet sor a szerzõdés megkötésére. Ez csakis úgy értelmezhetõ, hogy a szerzõdéskötés feltétele a bank által kiadott, érvényes bankgarancia-nyilatkozat.<br>
Nyertes ajánlattevõ a fenti idõpontig nem bankgaranciát, csak egy banki szándéknyilatkozatot és egy bankgarancia-tervezetet csatolt. A Döntõbizottság álláspontja szerint a bankgarancia kiállításáról szóló banki ígérvény és a bankgarancia tervezete nem azonos a bank által szabályszerûen kiállított és aláírt bankgarancia-nyilatkozattal. A nyertes ajánlattevõ a bank által kiállított garancianyilatkozatot - már a szerzõdéskötést követõen - 2002. július 18-i dátummal nyújtotta be ajánlatkérõ részére, mely idõpont a 2002. július 5-i eredményhirdetéshez képest a 13. nap volt, szemben a dokumentációban meghatározott 8. nappal. Tekintettel arra, hogy ajánlatkérõ a felhívásban, illetve a dokumentációban saját maga által elõírt feltételekhez kötve van, a szerzõdést a feltétel teljesítésének hiányára tekintettel nem köthette volna meg, következményként pedig a saját maga által elõírtakat kellett volna alkalmaznia. Ajánlatkérõ a dokumentációban egyértelmûen az eredményhirdetést követõ 8. napig tette lehetõvé a bankgarancia benyújtását. E feltételt ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés elsõ mondatának rendelkezése szerint csak az ajánlattételi határidõ lejártáig módosíthatta volna. Ennek alapján az eredményhirdetést követõen ajánlatkérõ az ajánlati dokumentáció feltételeit módosító megállapodást jogszerûen nem köthetett volna, ezért a dokumentációban szereplõ feltételnek megfelelõen kellett volna eljárnia. Az elõbbiekben kifejtettek szerint ajánlatkérõ szerzõdéskötéssel kapcsolatos eljárása jogsértõ volt, így a jogorvoslati kérelem e része megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés második mondata úgy rendelkezik, hogy az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés második mondata csak a nyertes ajánlattevõ visszalépése esetén teszi lehetõvé, hogy az ajánlatkérõ ne az összességében legkedvezõbb ajánlatot benyújtóval kösse meg a szerzõdést. A nyertes ajánlattevõ jelen esetben nem lépett vissza a szerzõdés megkötésétõl, ezért a Kbt. ezen rendelkezésének alkalmazására és ennek alapján a kérelmezõvel szerzõdés megkötésére ajánlatkérõnek nem volt jogszabályi lehetõsége, így a jogorvoslati kérelmének e része megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban az eljárást lezáró döntés alapján a szerzõdés megkötésével kapcsolatban (az ajánlati dokumentáció elõírásait módosító megállapodás megkötése és a szerzõdésnek - a dokumentációban meghatározottakat figyelmen kívül hagyó - megkötése) járt el jogszerûtlenül ajánlatkérõ és az e tevékenységben közvetlenül közremûködõ Köntös Pál (Parasznya község polgármestere, mint a gesztor önkormányzat képviselõje).<br>
A Döntõbizottság az eset összes körülményei között mérlegelte azt is, hogy az eljárást lezáró döntés jogszerûségét a kérelmezõ nem vitatta, valamint azt, hogy a megkötött szerzõdésre tekintettel a jogsérelem nem reparálható, továbbá, hogy az ajánlatkérõ és a jogsértésért felelõs személy 2002. január 1-jét követõen elsõ ízben sértette meg a Kbt. rendelkezéseit. Ennek alapján a Döntõbizottságnak az az álláspontja, hogy jelen eljárás során az irányadó költségvetési törvényben meghatározott minimális bírság összegek figyelembevételével - a beszerzés értékére is tekintettel - ajánlatkérõvel, mint jogi személlyel szemben ötmillió forint, míg a jogsértésért felelõs magánszeméllyel szemben egyszázezer forint kiszabása arányban áll az elkövetett jogszabálysértés súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is, a továbbiakban a jogorvoslati kérelmet a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 9.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>