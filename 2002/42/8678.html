<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8678)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.509/12/2002.<br>
<br>
Tárgy: jogorvoslati eljárás megszüntetése.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MÁV FKG Felépítmény-karbantartó és Gépjavító Kft. (5137 Jászkisér, Jászladányi út 10., a továbbiakban: kérelmezõ) a MÁV Rt. Beruházás-lebonyolító Igazgatóság (1087 Budapest, Kerepesi út 3., a továbbiakban: ajánlatkérõ) "Rákos és Hegyeshalom állomáson villamos fûtés beépítése több kitérõbe" tárgyú közbeszerzési eljárása ellen indított jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs.<br>
<br>
INDOKOLÁS<br>
<br>
Ajánlatkérõ fenti tárgyban lefolytatott közbeszerzési eljárásában a 2002. augusztus 6-i ajánlattételi határidõre ajánlatot nyújtott be: a VASÚTVILL Kft., a Gyõr-Sopron-Ebenfurti Vasút Rt., a MÁV Dunántúli Kft., a Mûszer Automatika Kft., a TBÉSZ Kft. és a kérelmezõ.<br>
Ajánlatkérõ 2002. augusztus 22-én hirdette ki az eljárást lezáró döntését, mely szerint az eljárás nyertese a Mûszer Automatika Kft. lett.<br>
A kérelmezõ 2002. augusztus 29-én nyújtotta be a jogorvoslati kérelmét, ebben kérte, hogy a Döntõbizottság semmisítse meg ajánlatkérõ eljárást lezáró döntését, és ideiglenes intézkedéssel tiltsa meg az eljárást lezáró szerzõdés megkötését.<br>
Elõadta, hogy ajánlatkérõnek az értékelése során figyelembe kellett volna vennie a MÁV Rt. PHMSZ Gy.613-E-33/2002. sz. utasítását, mely megtiltotta a nyertes váltófûtõ berendezésének beépítését.<br>
Álláspontja szerint a nyertes nem felel meg az alkalmassági követelményeknek: nem rendelkezik minimum öt, az elõírások szerinti referenciával, a mûszaki-technikai felszereltséggel és a szakembergárdával szemben támasztott feltételeknek való megfelelõsége sem fogadható el.<br>
Kifogásolta, hogy a nyertes nem rendelkezik TMB szakhatósági engedéllyel a berendezéseire.<br>
A Döntõbizottság a jogorvoslati eljárást megindította, és 2002. szeptember 11-én 11.00 órára tárgyalást tûzött ki.<br>
Ajánlatkérõ észrevételében kérte a jogorvoslati kérelem elutasítását.<br>
Elõadta, hogy beszerzése nem a nyertes, hanem más cég váltófûtõ berendezésének a kiépítésére vonatkozik, így a kérelemben hivatkozott utasítást nem is kell alkalmazni. Álláspontja szerint a nyertes ajánlattevõ alkalmasságát megfelelõ módon igazolta mind a referenciák és a szakemberek, mind a pénzügyi-gazdasági alkalmasság terén. Hivatkozott arra is, hogy a nyertesnek nem kell TMB-engedéllyel rendelkeznie, mert annak beszerzése import termékek hazai forgalmazása esetén szükséges és egyébként sem írta elõ ilyen engedély bemutatásának kötelezettségét.<br>
A Mûszer Automatika Kft. észrevételében szintén kérte a jogorvoslati kérelem elutasítását. Elõadta, hogy az ajánlatkérõ által támasztott követelményeknek megfelel, a beszerzés tárgya a kiviteli tervdokumentációnak megfelelõ beépítés, így a saját termékeire vonatkozó utasításnak, TMB-engedélynek nincs relevanciája az ügyben.<br>
A Gyõr-Sopron-Ebenfurti Vasút Rt. észrevételében arra hivatkozott, hogy a kérelmezõ által megjelölt utasítást a kérelmezõ felügyeletét ellátó szervezeti egység adta ki az ajánlattételi határidõt követõen, így az nem vehetõ figyelembe az elbírálás során.<br>
A kérelmezõ 2002. szeptember 10-én bejelentette, hogy jogorvoslati kérelmét visszavonja, és kérte az eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.<br>
A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2002. szeptember 11.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>