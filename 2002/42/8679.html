<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8679)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.481/9/2002.<br>
<br>
Tárgy: a Kis-Buda Center Kft. jogorvoslati kérelme az Országos Atomenergia Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Országos Atomenergia Hivatal (1024 Budapest, Margit krt. 85., képviseli: dr. Patay Géza ügyvéd (1026 Budapest, Pasaréti u. 72., a továbbiakban: ajánlatkérõ) "Az ajánlatkérõ elhelyezését biztosító, a mûszaki leírásban részletezett igényeket kielégítõ, 70 irodahelyiségbõl (együttesen min. 2000 m2), 4 tárgyalóból (együttesen min. 200 m2), 3 irattárból (együttesen min. 200 m2) és 60 fedett személygépkocsi-parkolóból<br>
álló, vagy ezek kialakítására alkalmas irodaház vagy elkülöníthetõ irodaházrész, amelyben egy további Oktató Központ (min. 80 m2), Baleset-elhárítási Központ (min. 120 m2), illetve 1 TÜK Iroda (min. 10 m2) alakítható ki" tárgyú közbeszerzési eljárása ellen a Kis-Buda Center Irodaházépítõ és Értékesítõ Kft. (1023 Budapest, Frankel Leó u. 30-34., képviseli: dr. Gortvay István ügyvéd, 1053 Budapest, Veress Pálné u. 10., a továbbiakban: kérelmezõ) által benyújtott jogorvoslati kérelmet elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ 2002. július 8-án ajánlati felhívás megküldésével a rendelkezõ részben meghatározott tárgyú hirdetmény közzététele nélkül induló tárgyalásos közbeszerzési eljárást kezdeményezett a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapítottan.<br>
Az ajánlati felhívásban ajánlatkérõ meghatározta, hogy az összességében legelõnyösebb ajánlat a bírálati szempont a következõk szerint:<br>
részszempontok	súlyszámok<br>
- az ingatlan állapota, mûszaki színvonala, az ajánlatkérõ igényeinek való megfelelõsége	0,45<br>
- bérleti díj és egyéb költségek	0,30<br>
- legközelebbi beköltözhetõség	0,15<br>
- megközelíthetõség (tömegközlekedési kapcsolatok), ügyfélforgalmi parkolási lehetõség (garázsban és szabad területen)	0,10<br>
Az értékelés módszere: az ajánlatok részszempontok szerinti tartalmi elemei a legjobb ajánlat adott tartalmi eleméhez kerülnek arányosításra, a legjobb ajánlat a maximális pontot kapja.<br>
Az ajánlatkérõ által meghívni kívánt ajánlattevõk a Kis Buda Center Kft., a HPV Hungary Kft. és a Mathilde 7000 Kereskedelmi és Számítástechnikai Kft.<br>
Az ajánlati felhívás a részajánlat és a többváltozatú ajánlat tételét kizárta.<br>
Ajánlatkérõ a felhívás 12. b) pontjában meghatározta az ajánlat benyújtásával kapcsolatos kívánalmait, ami a többek között a következõket is tartalmazta:<br>
"Az ajánlat elsõ oldalán fel kell tüntetni az ajánlattevõ nevét, székhelyét, a teljesítési határidõt, valamint az általa kért ellenszolgáltatás összegét, a 10%-ot meghaladó mértékben igénybe venni kívánt alvállalkozókat, valamint a teljesítésben - a közbeszerzés értékének 10%-át meghaladó mértékben - részt vevõ szervezeteket (személyeket)."<br>
Ajánlatkérõ ajánlati dokumentációt is kibocsátott, amely tartalmazta az ingatlannal szemben elvárt követelményeket, a jelentkezés benyújtásával kapcsolatos formai és tartalmi elõírásokat.<br>
2002. július 22-ig az ajánlattételi határidõig mind a három felkért cég benyújtotta ajánlatát. Ajánlatkérõ az ajánlatokat megvizsgálta, hiánypótlási lehetõséget biztosított, valamint a számára nem egyértelmû ajánlatrészekkel kapcsolatosan felvilágosítást kért.<br>
Ajánlatkérõ 2002. július 25-én - a felhívással egyezõen - tárgyalásokat folytatott ajánlattevõkkel, akik ennek alapján 2002. július 29-ig kaptak lehetõséget ajánlatuk módosítására, illetve végleges ajánlatuk benyújtására.<br>
Ajánlatkérõ 2002. július 29-én mindhárom ajánlattévõ végleges ajánlatát - azok lényegi és a bontási eljárás során is ismertetett adatainak körében - összegezte, és ezen adatokról mindhárom ajánlattevõt a jegyzõkönyv megküldésével tájékoztatta.<br>
A 2002. július 30-i eredményhirdetés alkalmával ajánlatkérõ a Mathilde 7000 Kft. ajánlatát jelölte meg nyertesnek.<br>
Ajánlatkérõ a nyertes ajánlattevõvel az ajánlati felhívásban meghatározottak szerint a szerzõdést megkötötte.<br>
Kérelmezõ a Döntõbizottsághoz 2002. augusztus 14-én nyújtott be jogorvoslati kérelmet. Kérelmezõ a jogorvoslati kérelmében és a tárgyaláson tett nyilatkozatában kérte a jogsértés megállapítását, a döntés megsemmisítését, valamint ideiglenes intézkedésként a szerzõdés megkötésének megtiltását.<br>
Kérelme indokolásául elõadta, hogy az ajánlatkérõ által az ajánlatok bontása alkalmával 2002. július 22-én készült jegyzõkönyv csak az általa megadott lényeges m2/ár adatokat hozta nyilvánosságra, mellyel lehetõvé tette a másik két résztvevõ számára, hogy ajánlatánál kedvezõbbet tehessenek. A HPV Kft.-nél a jegyzõkönyv a havi bérleti díjat, a parkolási díjat és az üzemeltetési költséget külön-külön emeli ki, melyek forintban fizetendõk, ugyanakkor m2-területet és a teljesítési határidõt nem tartalmazza. A Mathilde 7000 Kft.-nél a teljes ajánlati árat - részletezés nélkül - tartalmazza a jegyzõkönyv, euróban, valamint a teljesítés elsõ fázisának az idõpontját, ugyanakkor a jegyzõkönyv m2-területet és a teljesítési határidõt nem tartalmazza. Kérelmezõ teljes részletezést ad a díjakról, az alapterületrõl és arról, hogy a díjak eurónak megfelelõ forintban fizetendõk. Álláspontja szerint ezek az adatsorok csak arra jók, hogy a másik két ajánlattevõ pontosan megállapíthassa az õ m2/ár-ajánlatukat és adott esetben a sajátjukon módosíthasson, vagyis aláígérhessen. Álláspontja szerint a jogorvoslati kérelem egészének kell az elkésettségét vizsgálni, és nem az egyes kérelmi elemek elkésettségét, így ha a jogorvoslati kérelem - teljes egészében - nem elkésett, akkor annak egyetlen eleme sem lehet elkésett.<br>
Kérelmezõ elõadta továbbá, hogy ajánlatkérõ a 2002. július 29-i tájékoztató levelében közölte ajánlattevõkkel a végleges ajánlati módosításokat, azonban az általa ajánlott elsõ három hónapra szóló bérleti díjmentességet nem említi.<br>
Végezetül kérelmezõ sérelmezte ajánlatkérõ bírálatát a második és harmadik bírálati részszempontban. Álláspontja szerint nem összehasonlítható adatokat tartalmaz az ajánlattevõ által beszerzett pályázati iratanyag, mert az összehasonlítható alapterület a különbözõ megadott kategóriákban hiányzik, továbbá az alábbi anomáliák bizonytalanná teszik az értékelést:<br>
- a Mathilde 7000 Kft. esetében a parkolóhelyek száma ismeretlen,<br>
- a HPV Kft. ajánlata euróban, a másik két pályázó ajánlata eurónak megfelelõ forintösszegben van megadva,<br>
- az ajánlatkérõ nem vette figyelembe, hogy az általunk ajánlott bérleti díj lényegében azonos a Mathilde 7000 Kft. ajánlatával, (feltéve, ha ugyanannyi a bérbe adott terület) de 3 hónapos bérletidíj-mentesség, mely szerepel a bérleti szerzõdésben, nincs figyelembe véve,<br>
- az üzemi költség tartalma nem ismert a többi pályázó ajánlatának, illetve hogy az tartalmazza-e a biztosítást, az õrzésvédelmi szolgáltatási díjat, a takarítást, a közüzemi költségeket, vagy külön kell az ajánlatkérõnek ezeket megfizetni, mely szintén alkalmas a pályázatok közt lényeges különbséget teremteni,<br>
A beköltözésre a kiírás a szerzõdéskötéshez képest megadott idõpontot jelöli meg. A szerzõdéskötés idõpontja 2002. augusztus 9. A pályázatok közt azonban lényeges eltérés van a teljesítés idõpontjában.<br>
A HPV Kft. ajánlata 60 nap - azaz 2002. október 8., és nem 20 nappal késõbbi a legkedvezõbb ajánlathoz képest, mint az Összegzés 3. oldalán felülrõl a második sorban található.<br>
A Mathilde 7000 Kft. ajánlata az iratok szerint 2002. szeptember 12. az elsõ fázis, de nincs megjelölve, hogy mikor kezdõdik a második fázis.<br>
A Kis-Buda Center Kft. ajánlata 2002. szeptember 8. és 2002. október 8. Álláspontja szerint a három ajánlatból (3. részszempontban) a Kis-Buda Center Kft.-é a legjobb.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy a bontási jegyzõkönyv az ajánlattevõkkel folytatott elsõ tárgyaláson, 2002. július 25. napján átadásra került, így az azzal kapcsolatos kérelmi elem - a 2002. augusztus 14-én benyújtott jogorvoslati kérelemre tekintettel - elkésett, hiszen az egyes kérelmi elemek elkésettségét külön-külön kell vizsgálni.<br>
Kérelmezõnek a végleges ajánlatok tartalmáról tájékoztató levéllel kapcsolatos jogorvoslati kérelmi rész megalapozatlan, ugyanis nem volt jelentõsége a tájékoztató levélben szereplõ pontatlan adatnak, mert az értékelés során a végleges ajánlatokat vették figyelembe, és ennek során tekintettel voltak a kérelmezõ ajánlatában szereplõ 3 hónapos bérletidíj-fizetési kedvezményre is.<br>
Elõadta továbbá, hogy kérelmezõnek az ajánlatok értékelésével kapcsolatos álláspontját megalapozatlannak tartja, mert az ajánlatkérõ a "bérleti díj és egyéb költségek" vagyis a 2. bírálati részszempont keretében az ajánlatok elbírálása során megállapította, hogy e részszempontra a Mathilde 7000 Kft. tette az összességében legkedvezõbb ajánlatot. Ennek oka az, hogy szemben a másik két ajánlattevõvel, egyedül a Mathilde 7000 Kft. nem kívánt árindexálást - azaz az inflációból adódó bérletidíj-emelést - érvényesíteni a szerzõdés idõtartama alatt.<br>
Emellett a Mathilde 7000 Kft. ajánlatában az üzemeltetési költségek magukban foglalják a bérlemény takarításának költségét is. Mivel kérelmezõ ajánlata a bérlemény takarítási költségét nem sorolta az üzemeltetési költségek közé, ezért kérelmezõ ajánlatának nyertesként történõ elfogadása esetén a takarítási költség éves szinten - 7 Ft/m2 átlagos költséggel számolva - további kb. 5 000 000 Ft-os többletköltséget jelentett volna az ajánlatkérõ számára.<br>
A kérelmezõ által ajánlott 3 havi bérleti díj mentesség értékét tovább csökkentette, hogy kérelmezõ - az ajánlattevõk közül egyedül - ajánlatában a bérleti díj biztosítására 3 havi bérleti díjnak megfelelõ bankgarancia nyújtását kérte az ajánlatkérõtõl, és a bankgarancia 7 évre történõ biztosítása szerzõdéskötés esetén újabb, nem elhanyagolható költségként jelentkezett volna.<br>
Az ajánlatkérõ figyelembe vette azt az értékelés során, hogy a kérelmezõ ajánlata 3 havi bérleti díj mentességet tartalmaz, azonban ezen bérletidíj-mentességgel kérelmezõ nem tudta a Mathilde 7000 Kft. ajánlatának fent ismertetett kedvezõbb tartalmi elemeit ellensúlyozni. Sõt az ajánlatok e körbe tartozó valamennyi tartalmi elemét értékelve a 3 havi bérletidíj-mentesség elõnye a megkötött bérleti szerzõdés 7 éves idõtartamát tekintve elhanyagolható volt.<br>
Az ajánlatkérõ az ajánlatok valamennyi, e részszempont körébe tartozó tartalmi elemeit vizsgálta az értékelés során, és a végleges ajánlatok benyújtásának idõpontja (2002. július 29.) szerinti MNB-árfolyamot figyelembe véve megállapította, hogy éves szinten a bérleti díj és egyéb költségekre a Mathilde 7000 Kft. összesen 135 312 072 Ft + áfa, a kérelmezõ 140 068 170 Ft + áfa, a HPV Hungary Kft. pedig 150 683 594 Ft + áfa összegre tett ajánlatot, amely összegek azonban még nem tartalmazták az indexálásból fakadó költségnövekedéseket.<br>
Ajánlatkérõ álláspontja szerint az ajánlott teljesítési határidõ tekintetében a "munkanap" és a "nap" kifejezés nem azonos jelentéstartalmú, ezért kérelmezõ a - 2002. augusztus 8. napján történt szerzõdéskötési idõpontra tekintettel - végleges ajánlatában az Oktatási, illetve Baleset-elhárítási Központ átadását nem szeptember 8., hanem szeptember 20. napjára, a teljes bérlemény átadását pedig nem október 8., hanem november 5. napjára vállalta. Ennek megfelelõen nem megalapozott kérelmezõ azon állítása, hogy a teljesítési határidõ tekintetében az õ ajánlata a legkedvezõbb.<br>
A fentiek alapján kérte a jogorvoslati kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint részben elkésett, részben pedig megalapozatlan.<br>
A Döntõbizottság elõször a bontási jegyzõkönyvvel kapcsolatos kérelmi elem elkésettségének kérdését vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A jogorvoslati kérelem elkésettsége kérdésével kapcsolatban a Döntõbizottság megvizsgálta azt, hogy mely idõpontban jutott az általa vélelmezett jogsértés a kérelmezõ tudomására.<br>
Ennek megfelelõen a kérelmezõ - általa is elismerten - 2002. július 25. napján - a bontási jegyzõkönyv átvételekor - szerzett tudomást az ajánlatok bontásán történtekrõl, illetve a bontási jegyzõkönyv tartalmáról.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a tudomásszerzéstõl számított 15 napon belül lehet a jogorvoslati kérelmet benyújtani. A Kbt. 79. § (7) bekezdése alapján így a kérelmezõ az ajánlatok bontásával kapcsolatban jogorvoslati kérelmet legkésõbb 2002. augusztus 9. napjáig terjeszthetett volna elõ határidõben.<br>
Mivel a jogorvoslati kérelmet kérelmezõ 2002. augusztus 14-én nyújtotta be, 5 nappal a jogvesztõ határidõ lejárta után, így kérelme e tekintetben elkésettnek minõsül.<br>
A Döntõbizottság ezt követõen az ajánlatok végleges tartalmát ismertetõ levéllel kapcsolatos kérelmi elemet vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése alapján a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A becsatolt kérelmezõi ajánlatból, illetve a módosításból megállapítható, hogy kérelmezõ 2002. július 25-i dátummal jelzett ajánlatmódosítása - a szerzõdéstervezet 3.3. pontja - eltekint az elsõ három hónap bérleti díjának kiegyenlítésétõl. A Döntõbizottság azt is tényként állapította meg, hogy ezen - módosított - ajánlati elemet nem tartalmazza ajánlatkérõ 2002. július 30-án fax útján - mindhárom ajánlattevõnek - továbbított tájékoztató levele.<br>
Az a tény, hogy az ajánlatkérõ e tájékoztató levelet kérelmezõ elsõ háromhavi díjmentességének említése nélkül küldte meg ajánlattevõknek, a Döntõbizottság álláspontja szerint nem bír relevanciával, illetve az esélyegyenlõség vagy a verseny tisztaságának, vagy az ajánlattevõk érdekeinek sérelmével, hiszen ajánlatkérõ további tárgyalást nem tervezett és nem is folytatott. Ajánlatkérõ az ajánlatok értékelését nem e levél alapján végezte, így e levélnek pusztán tájékoztató tartalma van, amelynek pontatlanságából - tekintettel arra is, hogy az ajánlatok értékelésére e levél pontatlansága nem volt kihatással - nem állapítható meg a kérelmezõ által valószínûsített esélyegyenlõség sérelme. Erre tekintettel a Döntõbizottság álláspontja szerint a jogorvoslati kérelem e része megalapozatlan.<br>
A harmadik kérelmi elem vonatkozásában kérelmezõ akként pontosította kérelmét, hogy sérelmezte ajánlatkérõ második és harmadik bírálati részszempont keretében végzett értékelését (az elsõ és negyedik részszempont eredményét nem vitatta), így a Döntõbizottság csak e két bírálati részszempont értékelését vizsgálta meg.<br>
A második bírálati részszempont a "bérleti díj és egyéb költségek" volt. Nyertes hét évre összesen - kerekítve - 947 M Ft + áfa összegért tett ajánlatot a bérleti díjat és az üzemeltetési díjat beleértve. Ezzel szemben kérelmezõ - a háromhavi bérletidíj-mentességre is figyelemmel - 937 M Ft + áfa összegért tett ajánlatot, azonban ezen összeg - eltérõen nyertes üzemeltetési díjától - nem tartalmazta a bérlõ által kizárólagosan használt irodák napi takarítási költségét ami (7 Ft/m2/munkanappal számolva) további 13 M Ft + áfa költséget jelent 7 évre, továbbá míg nyertes nem kívánta az euró fogyasztói árindex hatását érvényesíteni, addig kérelmezõ ezen index 75 %-át kívánta évrõl évre érvényesíteni a bérleti díj vonatkozásában. [Ez utóbbi becsült (évi 1,3-1,4%-os) kihatása esetén is további 45 M Ft többletet jelentett volna ajánlatkérõnek.]<br>
Az elõbbiekre tekintettel a Döntõbizottság megállapította, hogy ajánlatkérõ nem követett el jogsértést, amikor a 2. értékelési részszempont szerint nyertesnek 100, kérelmezõnek pedig 96 pontot ítélt, így a jogorvoslati kérelem e része megalapozatlan.<br>
A harmadik bírálati részszempont a legközelebbi beköltözhetõség volt. Nyertes e dátum vonatkozásában 2002. szeptember 12-ét jelölte meg, ami a szerzõdéskötés idõpontjához - 2002. augusztus 8-hoz - képest 35 napos. A harmadik bírálati részszempont a legközelebbi beköltözhetõség volt. Nyertes e dátum vonatkozásában 2002. szeptember 12-ét jelölte meg, ami a szerzõdéskötés idõpontjához - 2002. augusztus 8-hoz - képest 35 napos intervallumot jelent. Kérelmezõ viszont a teljes bérleményt 60 munkanapon belül, az elhárítási központ esetében "ideiglenes helyen" 30 munkanapon belül tudta volna ajánlatkérõ rendelkezésére bocsátani.<br>
A Döntõbizottság megállapította, hogy ajánlatkérõ nem járt el jogsértõen, amikor a kérelmezõ által megjelölt idõintervallumot átszámolta valós határnapra - vagyis a munkaszüneti napok számát figyelembe véve naptári napra számolta át a munkanapokban meghatározott idõtartamot - és így nyertesnek 100, kérelmezõnek 50 pontot adott. A Döntõbizottság megállapította azt is, hogy a kérelmezõ által ajánlatkérõ szervezetének egy részére felkínált ideiglenes - a végleges elhelyezésétõl eltérõ helyen történõ - elhelyezés nem bír relevanciával a felkínált ingatlan beköltözhetõségének idõbeli lehetõségében. A Döntõbizottság ugyancsak nem tudta elfogadni kérelmezõ azon hivatkozását, mely szerint a "60 munkanapon belül" kifejezés jelenthet korábbi dátumot is, mint a 60. munkanap, mert ebben az ajánlati elemben csak a végsõ határidõ volt konkrét, érvényesíthetõ és számon kérhetõ, illetve más ajánlattevõ ajánlatával összemérhetõ. Ennek alapján a Döntõbizottság álláspontja szerint ajánlatkérõ jogszerûen járt el, amikor a kérelmezõ ajánlatának végsõ határidejét vette figyelembe.<br>
A fentiek alapján a Döntõbizottság megállapította, hogy ajánlatkérõ nem követett el jogsértést e bírálati részszempont értékelése során, így a jogorvoslati kérelem e része is megalapozatlan.<br>
Ennek alapján a Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, vagyis az alaptalan jogorvoslati kérelemrészeket a Kbt. 88. § (1) bekezdés a) pontja szerint, míg az elkésett kérelemrészt a Kbt. 80. § (4) bekezdése alapján elutasította, és a jogorvoslati eljárásban felmerült költségek viselésérõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 16.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>