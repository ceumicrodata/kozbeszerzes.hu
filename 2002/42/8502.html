<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8502)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.490/6/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárása MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Magyar Államvasutak Rt. Beruházás-lebonyolító Igazgatósága (4625 Záhony, Európa tér 12., képviseli: dr. Sebõk Erzsébet jogtanácsos, a továbbiakban: ajánlatkérõ) "Záhony vasútállomás felvételi épület rekonstrukciójához kacsolódóan a folyamatos üzemeltetés biztosítása mellett a Vám- és Pénzügyõrség, valamint a Határõrség helyiségeinek átalakítása, korszerûsítése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdését, ezért ajánlatkérõ által kibocsátott ajánlati felhívását és azt követõ döntéseit megsemmisíti. Ajánlatkérõt 1 000 000 Ft, azaz egymillió forint bírság megfizetésére kötelezi.<br>
Kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a vasútállomás felvételi épületének részbeni rekonstrukciójára 2001. április 23-án vállalkozási szerzõdést kötött a "KE-VÍZ 21" Építõipari Rt.-vel nyílt elõminõsítéses eljárás lefolytatását követõen. A szerzõdés alapján a vállalkozási díj összege: 229 988 893 Ft + áfa összeg, a teljesítési határidõ pedig 2002. augusztus 30. volt. A vállalkozási szerzõdésnek nem volt tárgya az épületen belül külön épületrészben mûködõ Vám- és Határõrség szervezetek helyiségeinek felújítása, rekonstrukciója.<br>
Az EU-hoz történõ csatlakozás miatt vált szükségessé a további felújítási munka, amelyre vonatkozó anyagi fedezet biztosítása ajánlatkérõ részére 2002. május 22-én történt meg.<br>
Ezen elõzményeket követõen ajánlatkérõ 2002. augusztus 2-án hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján. Ajánlatkérõ az eljárásfajta választását azzal indokolta, hogy a következõ években várhatóan megvalósuló EU-csatlakozás miatt feltételezhetõen bõvül a vám- és határõrségi tevékenység. A Közlekedési és Vízügyi Minisztérium Vasúti és Közlekedési Fõosztálya a folyó évi vasúthálózat fejlesztési elõirányzat terhére további 50 millió Ft költségvetési forrást biztosított 2002. május 22-én a VPOP és a Határõrség helyiségeinek korszerûsítésére azzal a szándékkal, hogy a folyamatban lévõ kivitelezés keretében a teljes felvételi épület korszerûsítése még ebben az évben megtörténhessen.<br>
A kiegészítõ építési, beruházási munka elvégzése feltétlenül szükséges az eredeti célok eléréséhez és teljesüléséhez.<br>
Ezt követõen a beruházási okmánymódosítások megtörténtek, amelyet a minisztérium 2002. július 9-én jóváhagyott. A kiegészítõ beruházási munkát az eredeti szerzõdést teljesítõ kivitelezõvel kívánják elvégeztetni, aki még a munkaterületen dolgozik. Az eredeti szerzõdés kivitelezése tehát még folyamatban van és az érintett épületrészen is dolgozik külsõ szigetelést, homlokzat felújítást és tetõtér-beépítést végez. A kiegészítõ építési, beruházási munkát nem lehet aránytalan nehézség nélkül elválasztani a korábban kötött szerzõdés tartalmától, továbbá a kiegészítõ beruházási munka értéke nem haladja meg a korábbi közbeszerzés értékének 50%-át.<br>
Ajánlatkérõ ennek alapján ajánlattételre hívta fel a "KE-VÍZ 21" Építõ Rt.-t.<br>
Az ajánlati felhívás teljeskörûen nem tartalmazta a Kbt.-ben elõírt adatokat és tényeket, így az ajánlati felhívásból hiányzanak az ajánlattevõ pénzügyi, gazdasági és mûszaki alkalmasságára kért adatok és tények, valamint hiányzik az ajánlattevõ alkalmassága elbírálásának szempontja és az ajánlatok elbírálásának szempontja is.<br>
A Döntõbizottság elnöke 2002. augusztus 16-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek jelen közbeszerzési eljárásban megvalósulnak.<br>
Indoklásként elõadta, hogy a korábbi közbeszerzési eljárásnak nem volt tárgya a VPOP és Határõrség helyiségeinek kialakítása. Ilyen feladatok megoldását ajánlatkérõ részére késõbbiekben határozták meg. A VPOP és Határõrség helyiségei a rekonstrukció alatt álló felvételi épületen belül kerülnének kialakításra. A befejezésnek értelemszerûen egybe kell esnie az épület átadásával, így a kiegészítõ munka feltétlenül szükséges az eredeti szerzõdés teljesítéséhez. A helyiségek kialakítása úgy történik, hogy az épület belsõ alaprajzi elrendezése megváltozik egyes oldalfalak eltolásával, más helyiségek méretének rovására kerülnek kialakításra.<br>
Jelen közbeszerzési eljárás tárgyát képezõ építési, beruházási munkát aránytalan nehézség nélkül sem mûszakilag, sem gazdaságilag nem lehet elválasztani a korábban kötött szerzõdéstõl. Ezt indokolja az a tény is, hogy az építészeti munkán túlmenõen az épületgépészeti munkák - fûtés, víz, villamosság - sem szakaszolhatók. Új vállalkozó bevonása esetén számítani kell a kivitelezõk akadályoztatására, tekintettel a szûk munkaterületre. Új kivitelezõ bevonása esetén többletráfordítást eredményezne a kivitelezéshez szükséges fel- és levonulás költsége.<br>
A beruházás idõbeli elhúzódása egyéb járulékos költségekkel járna, mivel az épületgépészet megvalósítása az eddigi indokokon túlmenõen a fûtési szezon kezdetéig nem valósulhatna meg, így a már átadott üzemelõ épületrészek fûtését is meg kellene oldani, s várhatóan a kivitelezési területen teljesítésre lenne szükség.<br>
Ajánlatkérõ tárgyaláson nyilatkozott, hogy a korábbi szerzõdés teljesítése megtörtént, az átadás-átvételi eljárásra 2002. szeptember 3-án sor került, jelenleg az átadási eljáráson rögzített kisebb hiányosságok kijavítása folyik.<br>
Ajánlatkérõ nem vitatta, hogy a korábban kötött vállalkozási szerzõdésben foglaltak teljesültek, a kivitelezõ által elkészített épületrészben az üzemelés zavartalanul biztosított.<br>
Ajánlatkérõ nyilatkozott a tekintetben is, hogy számára elõre ismert volt az a tény, hogy jelen beszerzés tárgyát képezõ beruházást meg kell valósítania, az azonban nem volt elõre látható, hogy a megvalósításhoz szükséges pénzügyi fedezet mikor áll majd rendelkezésére.<br>
A felkért ajánlattevõ az ajánlatát benyújtotta, ajánlatkérõ azonban az ajánlat felbontását a jogorvoslati eljárás lezárásának eredményétõl tette függõvé.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság vizsgálta, hogy ezen törvényi feltételek jelen közbeszerzési eljárásban megvalósulnak-e.<br>
Ajánlatkérõ a nyílt közbeszerzési eljárás indításakor az épület egy részének felújítására kért és kapott ajánlatot, a beszerzés tárgyát a VPOP és Határõrség által használt épületrészek felújítása nem képezte. A felújítandó épületrészben történt meg a gépészeti és elektromos hálózat felújítása is. A szerzõdésben rögzített feltételek megvalósultak, az elvégzett munka átadás-átvétele is megtörtént.<br>
Ajánlatkérõnek jelen esetben új beszerzési igénye merült fel, amelynek kielégítése nem függ a korábban kötött szerzõdéstõl. A jogszabály azon feltétele nem valósul meg, hogy jelen közbeszerzési eljárás tárgyát képezõ munka elvégzése feltétlenül szükséges lenne az eredeti szerzõdés teljesítéséhez, az ugyanis ajánlatkérõ által sem vitatottan már teljesült.<br>
A Döntõbizottság nem fogadta el ajánlatkérõ azon állítását, hogy a gépészeti és elektromos munka elválaszthatatlan a korábban kötött szerzõdéstõl, hiszen az ajánlatkérõ számára elõre látható volt, hogy a gépészeti és elektromos csatlakozásokat a késõbb felújítandó épületrészben is meg kell valósítani.<br>
Fentiek alapján már nincs jelentõsége annak, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) + b), illetve az a) + c) pontban foglalt feltételek fennállnak-e.<br>
A Döntõbizottság megjegyzi egyébként, hogy az a) pontban foglalt feltétel jelen esetben fennáll, hiszen a jelen közbeszerzési eljárás értéke nem haladja meg a korábban kötött szerzõdés értékének 50%-át. A b) és c) pontban foglalt feltétel fennállásáról azonban nincs szó, hiszen ezen munkák gazdaságilag, illetõleg mûszakilag is aránytalan nehézség nélkül elválaszthatók a korábbi szerzõdés teljesítésétõl, továbbá ezen munka megvalósítása nem szükséges az eredeti szerzõdés teljesítéséhez, hiszen új beszerzési igényrõl van szó.<br>
A Döntõbizottság a fentiek alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított közbeszerzése eljárása jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította, a c) pont alapján határozott az ajánlati felhívás, illetõleg az azt követõ ajánlatkérõi döntések megsemmisítésérõl és az f) pont alapján döntött a bírság kiszabásáról.<br>
A bírság összegének megállapításánál figyelembe vehetõ körülményeket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4), illetõleg (5) bekezdései szabályozzák az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdés szerint pedig a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A hatályos költségvetési törvény alapján 2002. december 31-ig a bírság minimális összege 1 000 000 Ft, természetes személlyel szemben pedig 100 000 Ft.<br>
A Döntõbizottság a bírság mértékének megállapításánál a minimális összegû bírság kiszabásáról határozott, figyelemmel arra, hogy a beszerzés értéke 50 M Ft, illetve figyelemmel volt arra a körülményre is, hogy ajánlatkérõ együttmûködõ magatartásának eredményeként a jogsértés reparálhatóvá vált.<br>
A Döntõbizottság személyi bírságot nem szabott ki, ugyanis az eljárásban bizonyítható volt, hogy a munkaköri feladatukat teljesítõ személyek közös döntésén alapult az eljárásfajta választása, tehát a jogsértésért egyetlen személy sem tehetõ önállóan felelõssé.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 10.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>