<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8504)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.414/14/2002.<br>
<br>
Tárgy: dr. Kardkovács Kolos, dr. Berczi Norbert és dr. Varga Zs. András, a Közbeszerzések Tanácsa tagjai által hivatalból kezdeményezett eljárás a Fõvárosi Önkormányzat Szent László Kórház ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Kardkovács Kolos, a Közbeszerzések Tanácsa tagja (1055 Budapest, Honvéd u. 13-15., továbbiakban kezdeményezõ I.), dr. Berczi Norbert, a Közbeszerzések Tanácsa tagja (1055 Budapest, Kossuth L. tér 11., továbbiakban kezdeményezõ II.) és dr. Varga Zs. András, a Közbeszerzések Tanácsa tagja (1372 Budapest, Pf. 438., továbbiakban kezdeményezõ III.) kezdeményezõ iratai alapján a Fõvárosi Önkormányzat Szent László Kórház (1097 Budapest, Gyáli út 5-7., képv.: dr. Pusztai Attila ügyvéd, 1132 Budapest, Visegrádi u. 60., a továbbiakban ajánlatkérõ) "Gyáli úti ingatlanon lévõ 3-as számú épület alagsori munkáinak II. üteme, fûtési rendszer felújítása" tárgyú közbeszerzési eljárása ellen hivatalból indított jogorvoslati eljárásában megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontját és a Kbt. 35. § (1) bekezdését, ezért az ajánlati felhívás 13. b) pontját megsemmisíti, és ajánlatkérõt 1 000 000 Ft, azaz egymillió forint bírsággal sújtja, míg a jogsértésért felelõs személlyel, dr. Pusztai Attila ügyvéddel szemben 100 000 Ft, azaz egyszázezer forint bírságot szab ki.<br>
A Döntõbizottság kötelezi ajánlatkérõt, valamint dr. Pusztai Attila ügyvédet, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok alapján, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2002. július 10. napján a Közbeszerzési Értesítõ (K. É.) 28. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ az ajánlati felhívás 13. a) pontjában meghatározta, hogy az összességében legelõnyösebb ajánlatot kívánja kiválasztani, és 13. b) pont alatt a bírálati részszempontokat is felsorolta a következõk szerint:<br>
részszempontok	súlyszámok<br>
- minõség	40<br>
- az alkalmazott anyagok korszerûsége	13<br>
- az alkalmazott technológiák korszerûsége	13<br>
- speciális technológiák alkalmazása	11<br>
- környezetvédelmi szempontok érvényesülése	3<br>
- ajánlati ár	30<br>
- fizetési feltételek	20<br>
- részszámlák száma	10<br>
- fizetési határidõ	10<br>
- garanciális idõ	16<br>
- szavatosság esetében	8<br>
- jótállás esetében	8<br>
Az adható pontok száma: 0-10, és megadta az értékelés módszereként, hogy a legelõnyösebb ajánlat kap 10 pontot, a következõ ajánlatokat pedig ehhez arányítják oly módon, hogy minél kedvezõtlenebb egy ajánlat, annál kevesebb pontot kap.<br>
Ajánlatkérõ ajánlati dokumentációt is bocsátott a jelentkezõk részére.<br>
Ajánlatkérõ lehetõvé tette továbbá a többváltozatú ajánlat megtételét is.<br>
Ajánlatkérõ ajánlati felhívása a Közbeszerzési Értesítõben azzal a megjegyzéssel került közzétételre, hogy a felhívás taralma [13. b)] pont elsõ elbírálási szempont elsõ, második, harmadik és negyedik alszempontjai nem felelnek meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a)-e) pontjaiban elõírt követelményeknek.<br>
Kezdeményezõk, mint a Közbeszerzések Tanácsa tagjai a <a href="http://net.jogtar.hu/jr/gen/getdoc.cgi?docid=99500040.tv#79">Kbt.79. § (</a>4) bekezdés a) pontja felhatalmazása alapján a Döntõbizottság hivatalbóli eljárását kezdeményezték ajánlatkérõ eljárása ellen, az eljárást indító felhívás jogszerûsége tekintetében. Mindhárom kezdeményezõ kifogásolja a rész- és alszempontok meghatározását, mert azok objektív módon nem értékelhetõek, továbbá azok vélhetõen csak az értékeléskor kerülnek tartalommal megtöltésre. Kifogásolják továbbá, hogy a részszempontként szereplõ környezetvédelmi szempontok érvényesülését nem határozta meg a felhívásában ajánlatkérõ a Kbt. 35. § (1) bekezdésben foglaltak betartásával.<br>
Dr. Varga Zs. András kezdeményezõ iratában arra hivatkozott, hogy az ajánlati felhívásból nem határozhatóak meg azok a tényezõk, melyek figyelembevételével értékelni és pontozni fogja a szolgáltatás minõségét. Az alszempontok megadása mellett sem állapítható meg, hogy milyen anyagokat, technológiákat tekint ajánlatkérõ korszerûnek, illetve egymáshoz képest korszerûbbnek.<br>
Ajánlatkérõ észrevételében elõadta, hogy a korszerûség és a speciális technológia egymástól jól különválasztható megfogalmazás. Korszerû és hatékony eljárások alkalmazását várja el ajánlattevõktõl. Ezeket a szempontokat az értékelésnél a szakmai bírálóbizottság egyértelmûen tudja figyelembe venni és pontozni. Elõadta észrevételében, hogy az elvégzendõ munkálatok egy folyamatosan mûködõ és gyógyító tevékenységet végzõ egészségügyi intézményben fognak megtörténni, így különös jelentõsége van annak, hogy ajánlattevõk a felújítás során ezen tényre tekintettel legyenek. '<br>
A környezetvédelmi szempontok érvényesülésére lehetõség van a törvény elõírása szerint. Ennél a szempontnál világosan megállapítható, hogy milyen mértékben környezetbarát a megoldás, így álláspontja szerint ez a szempont megfelel a 35. § (1) bekezdés által meghatározott követelményeknek. Hivatkozott arra, hogy 2 hónappal ezelõtt azonos szempontokkal tett közzé hirdetményt, és azt megfelelõnek tartotta a szerkesztõbizottság.<br>
A Döntõbizottság megállapította, hogy a kezdeményezõ iratokban foglaltak megalapozottak, így ajánlatkérõ felhívásának 13. b) pontjában megfogalmazott elsõ értékelési részszempont tartalma jogsértõ az alábbiak szerint:<br>
Ajánlatkérõ az ajánlatok elbírálását a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésben meghatározottak szerint a legalacsonyabb összegû ellenszolgáltatás, vagy az összességében legelõnyösebb ajánlat szempontja alapján bírálja el.<br>
<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3). Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni:<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdése szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;<br>
b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;<br>
d) a részszempontok nem eredményezhetik ugyanazon ajánlati tartalmi elem többszöri értékelését;<br>
e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.<br>
Az ajánlatkérõ által beszerezni kívánt munka több feladatrészbõl áll össze, egyrészt az ajánlattevõknek építési tevékenységet, fûtésirendszer-felújítást és csatornázást is el kell végezniük. A megjelölt elvégzendõ feladatok eltérõ anyagok felhasználását, eltérõ technológiák alkalmazását igényli ajánlattevõktõl.<br>
A kezdeményezõk által kifogásolt elsõ részszempontnál megadott alszempontoknál valóban nem lehet elõre megítélni azt, hogy ajánlatkérõ - az elvégzendõ felújítási munkák során alkalmazandó sokféle anyag közül melyiknek a körében vár el - és ráadásul még értékelni is fogja - "korszerûbb" megoldást. Meghatározás hiányában egyrészt az ajánlatok tartalmi elemének köre olyan széles, ahányféle anyagot a kivitelezés során felhasználnak (pl. csõanyag, falazat, festék, burkolatok, kazánok, radiátorok stb...), másrészt nem is lehet tudni elõre, hogy mit kíván ajánlatkérõ értékelni ezek közül. Hiszen a széles skála miatt lehetetlen a sok tartalmi elem összehasonlítása. Továbbá ajánlatkérõ nem is határozott meg olyan mûszaki paramétereket, ami az objektív, és számszerû összehasonlítás alapjául szolgálnának, pl. kapacitásadatok, tartósság. Így ezek az alszempontok nem alapulnak gazdaságilag értékelhetõ mennyiségi vagy minõségi tényezõkön a pontos meghatározás hiánya miatt.<br>
Ajánlatkérõ a jogorvoslati eljárás során tartott tárgyaláson is csak általánosságban tudta meghatározni, hogy egyes alszempontok esetén mik azok az elemek, amelyeket értékelni kíván, hogyan biztosítja, hogy kizárólag minõségi és mennyiségi tényezõkön alapul értékelése betartva a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdésének további követelményeit, különösen a többszöri értékelés tilalmát. Ugyanis, ha nem kerül meghatározásra, hogy az elvégzendõ feladatokat, mely beépítendõ anyagokat, mely területen alkalmazott milyen technológiákat részesít elõnyben ajánlatkérõ ez az értékelési szakaszban oda vezethet, hogy ajánlatkérõ rendelkezésére álló fedezet fogja meghatározni ezen szempontokat (hiszen egyes korszerûbb anyagoknak a beépítése, korszerûbb, speciális technológiák alkalmazásának magasabb az ára, amely az ellenszolgáltatást növelik) könnyen vezethetnek az ajánlati ár újbóli értékeléséhez.<br>
Abban az esetben, ha ajánlatkérõ a felhívásban (dokumentációban) meghatározza, hogy milyen körben jelent számára elõnyt a korszerûbb anyagok, technológiák alkalmazása, továbbá az az ajánlattevõk számára is egyértelmûvé teszi, hogyan készítsék el ajánlatukat úgy, hogy a szerzõdés elnyerésének esélyével vegyenek részt az eljárásban és megkönnyíti ajánlatkérõ feladatát az értékelés során, valamint - nem elhanyagolhatóan - csökkentheti a késõbbi vitákat és a jogorvoslati eljárások számát ajánlatkérõ eljárásával szemben.<br>
A Kbt. szabályozása szerint az értékelés során a tartalmi elemek összehasonlításának gazdaságilag értékelhetõ mennyiségi, illetve minõségi adatokon kell alapulniuk. A mennyiségi és minõségi adatokban lévõ különbségek aránya határozza meg éppen a rész-, vagy alszempont értékelése során a vizsgált tartalmi elemekre adott értékelési pontok különbözõségét, arányát.<br>
Ajánlatkérõ az eljárás során részben hivatkozott arra, hogy az értékelés során már pontosan tudni fogja az értékelést végzõ szakértõ bizottság, hogy a beérkezõ ajánlatokban megadott egyes mûszaki, minõségi tartalmak milyen elõnyt jelentenek számára. Ezen adatokon alapuló döntésük részletes indokait a Kbt. szabályai szerint ugyanis kötelesek is megadni az összegzésben is, nem elegendõ csak annak közlése, hogy bizonyos ajánlattevõ által ajánlott anyagok korszerûbbek számára, az alkalmazott technológia korszerû, illetve speciális.<br>
A Döntõbizottság megítélése szerint a közbeszerzési eljárások speciális jellege - a törvényben meghatározott eljárási szabályok, így a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdésében meghatározott követelmények is, a nyilvánosság, verseny tisztasága, esélyegyenlõség alapelvei - megkövetelik, hogy ajánlatkérõ az ajánlati felhívás közzétételét megelõzõ elõkészítõ szakaszban és nem az ajánlattételi szakaszban, illetve az értékelés a szakaszában határozzák meg szempontjaikat.<br>
Jelen esetben ajánlatkérõ a felhívásban lehetõvé tette a többváltozatú ajánlat tételét is, ezen túl a minõséget (mûszaki tartalmat) értékelési részszempontként határozta meg. Az esetenként egymástól eltérõ mûszaki jellemzõkkel leírható megoldások (akár anyagfelhasználás, akár technológia) vizsgálatát ajánlatkérõnek a közbeszerzési eljárás megindítását megelõzõ tervezési munka során kell elvégeznie, ajánlatkérõnek döntenie kell arról elõre, hogy milyen megoldások teljesítését kívánja (figyelemmel itt a rendelkezésre álló fedezet mértékére is, hiszen ezen objektív szempont behatárolja ajánlatkérõ lehetõségét és mozgásterét, és ezzel egyben az ajánlattevõkét is). Ajánlattevõknek ugyanis a felhívásban és a dokumentációban meghatározott tartalmi követelmények alapján kell megtenni az ajánlatukat a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint.<br>
Jelen esetben ajánlatkérõ is adott ki mûszaki tartalmat, amely elõadása szerint a minimumelvárásokat tartalmazta, ettõl várt el kedvezõbb ajánlatokat, azonban ezen minimumelvárásokon túl - tekintve, hogy értékelési részszempontként került megadásra a minõség - ajánlatkérõnek azon elvárásait is meg kellett volna részletesen, egyértelmûen határoznia, hogy mit tekint és milyen körben számára kedvezõ minõségi megajánlásnak, és e körben hogy kívánja összehasonlítani az ajánlatokat. Így az sem állapítható meg, hogy az értékelésre e körben az egyes alszempontok esetén milyen szempontok alapján kerül majd sor, ezáltal a felhívás nem elégíti ki azon törvényi elvárást, hogy az ajánlati felhívás tartalmát úgy kell meghatározni, hogy arra az ajánlattevõk egyenlõ eséllyel megfelelõ ajánlatot tehessenek.<br>
Ajánlattevõ a jelen jogorvoslati eljárásban vizsgált közbeszerzési eljárásban a fent részletezettek szerint nem felelt meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontjában megfogalmazott követelményeknek, nem ismerhetõek meg, hogy a meghatározott alszempontok esetében melyek a gazdaságilag értékelhetõ mennyiségi és minõségi tényezõk amin alapulnak, illetve, hogy azok a szerzõdés mely feltételeivel, milyen kapcsolatban állnak (a szerzõdéssel teljesítendõ feladat összetettségére is tekintettel.)<br>
Ajánlatkérõ a felhívás 13. b) pontjában az elsõ értékelési részszempont 4. alszempontjaként a környezetvédelmi szempontok érvényesülését kívánta értékelni. Ezen szempont értékelésére ajánlatkérõnek a 35. § (1) bekezdésében elõírtak alapján, az ott meghatározottak szerint van lehetõsége.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdése az alábbiak szerint rendelkezik:<br>
"Az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál - az elõnyben részesítés elveit, illetõleg mértékét egyértelmûen meghatározva -, az esélyegyenlõség követelményére is tekintettel az 59. § (2)-(5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti<br>
a) az országos, a regionális, illetve - a helyi önkormányzatokról szóló 1990. évi LXV. törvény 8. §-ának (1) bekezdésével összhangban - a helyi foglalkoztatáspolitikai célkitûzések érvényesítését, beleértve a munkahelyteremtés ösztönzését, vagy<br>
b) az elmaradott térség (térségek) fejlesztését, vagy<br>
c) a környezet védelmét - így különösen a Nemzeti Környezetvédelmi Programban foglaltak megvalósítását - vagy<br>
d) a kis- és középvállalkozások részvételi esélyének növelését.<br>
A fent hivatkozott jogszabályhely egyértelmûen megfogalmazza, hogy a környezetvédelmi szempont figyelembevételének és annak értékelési részszempontként történõ meghatározásának feltétele, hogy ajánlatkérõ meghatározza már a felhívásban elõre, hogy milyen módon jelenti az ajánlat kedvezõségét, elõnyösségét az olyan megajánlás, amely védi a környezetet.<br>
Ajánlatkérõ a felhívásban a fenti követelményeknek nem tett eleget, nem határozta meg az elõnyben részesítés elveit, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdést.<br>
Tekintettel a fent leírtakra, a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és f) pontja szerinti jogkövetkezményeket alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. tv. 59. § (2) bekezdésben meghatározott legkisebb összeg 1 000 000 Ft, természetes személyek tekintetében 100 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg. A bírság összegének megállapításánál az eset összes körülményeit figyelembe véve alapvetõen arra volt tekintettel a Döntõbizottság, hogy az alkalmazott jogkövetkezménnyel a megállapított jogsértés kiküszöbölésére ajánlatkérõ részérõl sor kerülhet. A felhívás jogsértõ pontjának és az eljárás során hozott további döntései megsemmisítésével az elkövetett jogsértés kiküszöbölhetõvé válik azáltal, hogy a jogsértõnek minõsített ajánlati felhívás szabályszerû módosítása mellett folytatja az eljárást, illetve megfelelõ tartalmú felhívás közzétételével új eljárást folytathat le.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjában megfogalmazottak szerint a Döntõbizottság köteles bírságot alkalmazni a jogsértésért felelõs személlyel szemben is, jelen esetben a becsatolt iratok között fellelhetõ ajánlatkérõ által elkészített közbeszerzési szabályzat 6. sz. melléklete II. e) pontja alapján az ajánlati felhívás elkészítése - a tárgyaláson tett nyilatkozata alapján a felelõsség is - a jogi képviselõt terheli, azaz dr. Pusztai Attila ügyvédet, így vele szemben is a törvényi minimumnak megfelelõ mértékû bírságot szabott ki a Döntõbizottság, figyelemmel volt e körben is, hogy a jogsértés reparálható.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. augusztus 28.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>