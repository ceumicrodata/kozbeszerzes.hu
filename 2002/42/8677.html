<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8677)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.485/8/2002.<br>
<br>
Tárgy: a Trammel Crow Wallis Ingatlanszolgáltató Rt. jogorvoslati kérelme a Budapesti Közgazdaság-tudományi és Államigazgatási Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Trammel Crow Wallis Ingatlanszolgáltató Rt. (1016 Budapest, Mészáros u. 56/B, képviseli: dr. Gál Zoltánné ügyvéd, 1134 Budapest, Klapka u. 11., a továbbiakban: kérelmezõ) jogorvoslati kérelmét, melyet a Budapesti Közgazdaság-tudományi és Államigazgatási Egyetem (1093 Budapest, Fõvám tér 8., nevében eljár: OKFON Közbeszerzési és Szolgáltatási Rt., képviseli: dr. Sebõk Cecília ügyvéd, 1211 Budapest, Táncsics M. u. 62., a továbbiakban: ajánlatkérõ) "a BKÁE Államigazgatási Kara oktatási, kutatási, irodai és egyéb kiegészítõ tevékenység ellátását biztosító épületegyüttesének mûszaki és gondnoksági üzemeltetése, valamint biztonsági feladatok ellátása 12 500 m2-en" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2002. június 5-én nyílt eljárásra szóló ajánlati felhívást tett közzé a fenti tárgyban a Közbeszerzési Értesítõben 4537/2002 szám alatt.<br>
Az ajánlati felhívás 3. a) pontjában az ajánlatkérõ meghatározta a beszerzés tárgyát és mennyiségét.<br>
Az ajánlati felhívás 11. pontjában az ajánlatkérõ meghatározta az ajánlattevõk pénzügyi, gazdasági és mûszaki alkalmasságára kért adatokat és tényeket, mind az ajánlattevõkre, mind pedig a közbeszerzés értékének 10%-át meghaladó mértékben igénybe venni kívánt alvállalkozókra vonatkozóan, a 11. b) pontban pedig az ajánlattevõnek a szerzõdés teljesítésére alkalmatlanná minõsítésének szempontjait.<br>
Az ajánlati felhívás 16. pont (Egyéb információk) 16.3 pontja tartalmazta azt az elõírást, hogy az ajánlattevõnek csatolnia kell ajánlatához az ajánlattételi határidõt megelõzõ 40 napnál nem régebbi eredeti vagy közjegyzõ által hitelesített másolati cégkivonatot, amennyiben fennáll, az esetleges aktuális változások bejegyzésének alapjául szolgáló okiratok másolatát, valamint az aláírási címpéldány másolatát.<br>
A 16.4 pontban elõírásra került, hogy az ajánlattevõnek csatolnia kell ajánlatához a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdéseiben elõírt nyilatkozatokat és hatósági igazolásokat. Amennyiben ajánlattevõ a közbeszerzés értékének 10%-át meghaladó mértékben igénybe venni kívánt alvállalkozó(ka)t, a Kbt. 46. § (4)-(6) bekezdéseiben elõírtakat az alvállalkozó(k)ra is alkalmazni kell.<br>
A 16.9. pontban elõírásra került, hogy az ajánlattevõnek meg kell jelölnie ajánlatában a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a)-c) pontjaiban foglaltakat.<br>
A 16.11. pont szerint ajánlatkérõ az eljárásban biztosítja a hiánypótlás lehetõségét.<br>
A helyszíni konzultáció, illetve bejárás 2002. június 26-án volt.<br>
Az ajánlattételi határidõre 2002. július 17-re ajánlatot tett: a kérelmezõ, a Prometheus Rt., a Maszer Rt., a HM EI Rt., az Árgus Security Kft., a Future Clean Rt.<br>
Az eredményhirdetésre 2002. augusztus 6-án került sor, melyen a HM EI Rt. ajánlatát hirdették ki gyõztesnek, a Future Clean Rt., a Maszer Rt., a Prometheus Rt. és a kérelmezõ ajánlatát érvénytelennek minõsítették.<br>
Az ajánlatkérõ a kérelmezõ vonatkozásában az alábbi érvénytelenségi okokat jelölte meg:<br>
- az ajánlati felhívás 16.9 pontjában a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a)-c) pontja alapján a kérelmezõ nem jelölte meg az a) pont szerinti (a közbeszerzésnek azt a részét, mellyel összefüggésben az ajánlattevõ harmadik személlyel fog szerzõdést kötni a szerzõdés meghatározása nélkül) és a c) pont szerinti körülményt (a teljesítésbe egyébként a közbeszerzés értékének 10%-át meghaladó mértékben igénybe venni kívánt szervezeteket),<br>
- az ajánlati felhívás 16.3 pontja elõírta, hogy a cégügyben el nem bírált módosítás esetén csatolni kell az aktuális változások bejegyzésének alapjául szolgáló okiratok másolatát, ami nem történt meg.<br>
Az ajánlatkérõ megjegyezte, hogy a csatolt APEH-igazolás sem megfelelõ, mert hiányzik belõle az elkülönített állami pénzalapok felé történõ fizetési kötelezettség teljesítésére vonatkozó igazolás, melyre nézve hiánypótlási felhívást nem eszközölt a már megállapított érvénytelenségre figyelemmel.<br>
Az Összegzés az eljárásról iratot ajánlatkérõ elkészítette, és azt megküldte valamennyi ajánlattevõ részére, illetve a jelenlevõ ajánlattevõknek átadta, akik az eredményhirdetésen részt vettek.<br>
Kérelmezõ 2002. augusztus 15-én nyújtott be jogorvoslati kérelmet, melyben sérelmezte, hogy az ajánlatkérõ érvénytelennek minõsítette az ajánlatát. Kérte a jogsértés megállapítását, a döntés megsemmisítését, ha pedig a szerzõdés megkötésre került, bírság kiszabását, költségben történõ marasztalást. Ideiglenes intézkedés keretében pedig kérte az eljárás felfüggesztését vagy pedig a szerzõdéskötés megtiltását.<br>
A kérelmezõ álláspontja szerint mindhárom érvénytelenségi ok alaptalan, illetve hiánypótlási eljárásban orvosolhatóak lettek volna.<br>
Az elsõ érvénytelenségi okkal kapcsolatosan elõadta, hogy valóban kizárólag csak a közbeszerzés értékének 10%-át meghaladó mértékben igénybe vett alvállalkozókra vonatkozó nyilatkozatot csatolt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) a) pont vonatkozásában azonban megjelölte ajánlatában a közbeszerzésnek azt a részét, (ajánlat 3. sz. ábra, mûszaki leírás, 4. számú felsorolás) mely vonatkozásában<br>
harmadik személy fog teljesíteni (VILATI Rt., B + N Kft. alvállalkozók). A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés c) pont szerinti szervezet viszont nem fog részt venni a teljesítésben, a törvény szerint pedig nemleges nyilatkozatot nem kell kiadni.<br>
A második érvénytelenségi ok is alaptalan, mivel a kérelmezõ ugyan nem csatolta a folyamatban lévõ cégügyében a változás bejelentések alapját képezõ okiratok másolatát, de azok a hiánypótlás keretében, mint formai hiányosságok pótolhatóak lettek volna a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján.<br>
Az érvénytelenségi okokat követõ megjegyzéssel kapcsolatosan a kérelmezõ elõadta, hogy az általa becsatolt APEH-igazolás megfelelõ tartalmú volt az elkülönített állami pénzalapok felé történõ fizetés teljesítésére vonatkozóan.<br>
Ajánlatkérõ az eljárásban keletkezett iratokat megküldte, és észrevételében elõadta, hogy az ajánlati dokumentáció egyértelmûen nyilatkozati formát írt elõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésében foglaltak bemutatására, mely az a) és c) pont tekintetében nem került beadásra, és ami nem pótolható dokumentum a vonatkozó Közbeszerzési Tanács tájékoztató alapján.<br>
Az ajánlatkérõ hivatkozott arra, hogy a kérelmezõ által benyújtott cégkivonat szerint el nem bírált módosítása van folyamatban és a változást tartalmazó dokumentummásolatokat nem csatolta, melyek nem pótolhatóak hiánypótlás keretében.<br>
Az ajánlatkérõ elõadta, hogy az ajánlathoz csatolt APEH-igazolással kapcsolatos érvénytelenségi indok a kérelmezõ számára megküldött és az eljárásból kizárásról szóló értesítésben nem szerepelt, mivel a már megállapított érvénytelenségi okok miatt ennek kiküszöbölésére vonatkozó felhívás már szükségtelen volt.<br>
Kérte a kérelem elutasítását annak alaptalanságára hivatkozva.<br>
Egyéb érdekeltek észrevételt nem tettek, illetve a Future CleaN Rt. a saját jogsérelmét részletezte, de jogorvoslati kérelmet nem nyújtott be.<br>
A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) és (2) bekezdés d) pontja szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy a kérelmezõ által az ajánlatához csatolt 2002. július 10-i cégkivonat szerint a cégügyben el nem bírált módosítás van folyamatban. A kérelmezõ nyilatkozata szerint a módosítások a társaság új telephelyeinek és fióktelepeinek cégbírósági bejegyzésével, a társaság tevékenységi körének bõvülésével, valamint a társaság könyvvizsgálója megbízásának meghosszabbításával kapcsolatosak. A változásbejelentéssel kapcsolatos cégeljárásban a változások bejegyzésének alapjául szolgáló okiratok másolatát a kérelmezõ nem csatolta be, tehát ajánlata nem felelt meg az ajánlati felhívás 16.3. pontjában foglalt elõírásnak.<br>
A Döntõbizottság nem fogadta el a kérelmezõ érvelését, mely szerint az okiratok becsatolásának elmaradása olyan formai hiányosság, mely a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint hiánypótlás keretében pótolható lett volna.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése ugyanis csak a Kbt. 44. és 46. §-aiban foglalt dokumentumok, nyilatkozatok, igazolások vonatkozásában teszi lehetõvé a hiánypótlást, más, az ajánlatból hiányzó iratok, így cégiratok pótlása nem lehetséges. Az ajánlattal kapcsolatos egyéb formai hiányosságok körébe pedig a cégeljárásnak a változásbejelentéssel kapcsolatos okiratai szintén nem sorolhatóak a Kbt. fenti rendelkezése szerint.<br>
A Döntõbizottság megállapította, hogy a kérelmezõ kizárólag a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti nyilatkozatot adta meg, tehát a közbeszerzés értékének 10%-át meghaladó mértékben igénybe venni kívánt alvállalkozókkal kapcsolatban. A kérelmezõ az alvállalkozókra vonatkozó nyilatkozatát ajánlata 3. részében, az igazolások, okmányok címû fejezetben a 3.26. pontban adta meg.<br>
A kérelmezõ ajánlata 6. oldalán lévõ "szervezeti felépítés", valamint a 32. oldalon lévõ a jelenlegi és tervezett alvállalkozók megnevezése" címû ajánlatrészben a Döntõbizottság megállapítása szerint viszont nem adta meg a nyilatkozatot a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>a) és c) pontja vonatkozásában. Tehát a kérelmezõ az ajánlati felhívás 16.9. pontjában és a dokumentáció I. kötet. 2.3.7. pontjának g) alpontja szerinti elõírást nem teljesítette.<br>
A Döntõbizottság megállapította továbbá, hogy az ajánlatkérõ megjegyzése a kérelmezõ által becsatolt APEH-igazolás meg nem felelõségével kapcsolatban, valamint az ezzel kapcsolatos hiánypótlás szükségtelen volta vonatkozásában szintén helytálló volt, a megállapított fenti érvénytelenségi okokra figyelemmel. Az ajánlati felhívás 16.4. pontja alapján a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdései szerinti nyilatkozatok és hatósági igazolások közül a Munkaerõ-piaci Alap igazolását a kérelmezõ nem csatolta, csak a területileg illetékes APEH igazolását. Azonban e kérdésnek csak akkor lenne relevanciája, ha a fenti két érvénytelenségi ok alaptalan lenne.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) és c) pontja szerinti nyilatkozatok nem tartoznak a Kbt. 44. és 46. §-a szerinti és hiánypótlás tárgyát képezhetõ igazolások és nyilatkozatok körébe, ezért ajánlatkérõ nem követett el jogsértést.<br>
Az ajánlatkérõ tehát jogszerûen nyilvánította a kérelmezõ ajánlatát érvénytelennek a változásbejelentéssel kapcsolatos cégeljárás alapját képezõ okiratok becsatolásának elmulasztása és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. §(</a>2) bekezdés a) és c) pontjai szerinti nyilatkozatok becsatolásának elmulasztása miatt.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 13.<br>
<br>
Dr. Csanádi Péter s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>