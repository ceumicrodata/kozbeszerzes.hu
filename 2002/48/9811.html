<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9811)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.568/11/2002.<br>
<br>
Tárgy: a Linea Bútor Stúdió Kft. jogorvoslati kérelme Szolnok Megyei Jogú Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Linea Bútor Stúdió Kft. (9011 Gyõr, Dózsa major 1., képviseli.: dr. Uzsoky Ágnes ügyvéd, a továbbiakban: kérelmezõ) kérelmének, melyet a Szolnok Megyei Jogú Város Önkormányzata (5000 Szolnok, Kossuth tér 9. ajánlatkérõ, a továbbiakban: ajánlatkérõ) "Szolnok Megyei Jogú Város Önkormányzata oktatási intézményeinek nevelési és oktatási célokat szolgáló eszközfejlesztése" tárgyú közbeszerzési eljárása ellen nyújtott be, részben helyt ad és megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) és 43. § (5) bekezdésére tekintettel a Kbt. 52. § (2) bekezdésének d) pontját, valamint a Kbt. 53. § (2) bekezdését, ezért a Döntõbizottság az ajánlatkérõt 1 000 000 Ft, azaz egymillió forint bírság megfizetésére, a döntésért felelõs Szalay Ferencet 100 000 Ft, azaz egyszázezer forint bírság megfizetésére kötelezi.<br>
A Döntõbizottság kötelezi az ajánlatkérõt, valamint Szalay Ferencet, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizesse be.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ hirdetményt tett közzé a fenti tárgyban a Közbeszerzési Értesítõ 33. számában 5879/2002 sz. alatt, nyílt eljárásra az alábbi termékcsoportokban:<br>
<br>
1. Óvodai fektetõanyagok (225 db)<br>
<br>
2. Iskolai bútorok (1760 db)<br>
<br>
3. Oktatást segítõ számítástechnikai (9 db) és elektronikai eszközök (43 db)<br>
Részajánlatot árucsoportonként lehetett tenni az ajánlati felhívás 3. c) és d) pontja szerint, valamint az alternatív ajánlattétel is megengedett volt az ajánlati felhívás 14. pontja szerint, a mennyiségtõl függõen a dokumentációban részletezettek szerint.<br>
A felhívás 13. pontjában ajánlatkérõ meghatározta, hogy az ajánlatokat az összességében legelõnyösebb ajánlat szempontja szerint fogja elbírálni, meghatározta az elbírálás részszempontjait és annak súlyszámait.<br>
Az értékelés módszerét ajánlatkérõ úgy határozta meg, hogy a legjobb ajánlat a maximális pontot kapja, az utána sorban következõ ajánlatok a legjobb ajánlathoz történõ viszonyítással arányosan kevesebb pontszámok kapnak.<br>
Az ajánlati felhívás 16. pont 5. francia bekezdésében az egyéb információk között ajánlatkérõ úgy rendelkezett, hogy az ajánlatokat zárt, cégjelzés nélküli borítékban, cégszerûen aláírva 3 (1 eredeti, 2 másolati) példányban kell benyújtani és hiánypótlási lehetõséget biztosít.<br>
Ajánlatkérõ ajánlati dokumentációt is készített, mely tartalmazta az útmutatót az ajánlatok formai és tartalmi követelményeirõl, a szerzõdési feltételeket, a mellékletként csatolandó iratmintákat, és a termék csoportonkénti terméklistát.<br>
Az ajánlattételi határidõ 2002. szeptember 9-én volt, melyre ajánlatot tettek: a Dietiker Egri Bútorgyár Kft., a II. termékcsoportra "A" és "B" változatban, az ORAKO Kft. I., II., III. termékcsoportra, az ASS Konzorcium a II. termékcsoportra, és kérelmezõ az I. termékcsoportra egy alapajánlatot és két alternatív ajánlatot, a II. termékcsoportra egy alap- és egy alternatív ajánlatot és a III. termékcsoportra alapajánlatot tett. Az ajánlatok bontásáról jegyzõkönyv készült, melyben a törvényben elõírt adatokon kívül rögzítették, hogy az eredményhirdetés 2002. szeptember 19-én lesz.<br>
Ezt követõen megbízott külsõ szakértõ értékelte az ajánlatokat. Az ajánlatkérõ elõkészítõ munka csoportja a 2002. szeptember 12-i és 13-i ülésén javaslatot tett az érvénytelen ajánlatokra és a nyertes ajánlatra vonatkozóan. Az ajánlatkérõ Közbeszerzési Bizottsága 2002. szeptember 17-én javaslatot tett, a döntéshozó polgármesternek, hogy a Dietiker Egri Bútorgyár Kft. és a kérelmezõ ajánlatait nyilvánítsák érvénytelennek, mivel azok nem felelnek meg a felhívásban, ill. dokumentációban meghatározott feltételeknek, és az összességében legkedvezõbb ajánlatot tevõnek az ORAKO Kft.-t hirdessék ki. A döntéshozó a javaslatot változtatás nélkül elfogadta, és 2002. szeptember 19-én kihirdették a döntést. Az eredményhirdetésen ismertették az összegzés adatait, kérelmezõ képviselõje is jelen volt. Az összegzés szerint a kérelmezõ ajánlatát az alábbi indokokból nyilvánította érvénytelennek az ajánlatkérõ:<br>
- ajánlattevõ kézzel írott és tollal kitöltött ajánlatot nyújtott be, holott ajánlatkérõ a dokumentáció 3.6. pontjában megfogalmazta, hogy "az ajánlatokat géppel írott vagy nyomtatott formában kell elkészíteni".<br>
- az ajánlattevõ 6 ajánlatot adott, ezzel szemben csak 3 szerzõdést csatolt, holott ajánlatkérõ a dokumentáció 5.4. pontjában elõírta, hogy "a kitöltött és aláírt szállítási szerzõdés tervezetet valamennyi önálló ajánlathoz (alternatív és részajánlathoz egyaránt) csatolni kell",<br>
- az ajánlatokat nem külön-külön borítékban nyújtotta be, azokhoz nem csatolta az ajánlati kivonatokat az ajánlati felhívás 16. pont 5. francia bekezdése és a dokumentáció 5.1. pontja szerint.<br>
Kérelmezõ 2002. szeptember 26.-án nyújtott be jogorvoslati kérelmet, melyben kérte, hogy a Döntõbizottság semmisítse meg ajánlatkérõ döntését, szabjon ki bírságot, kötelezze ajánlatkérõt a költségek viselésére, ideiglenes intézkedésként pedig tiltsa meg a szállítási szerzõdés megkötését.<br>
Módosított kérelmében, mely az elõre hozott szerzõdéskötési idõponttal kapcsolatos, valamint a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdés és a Kbt. 34. § (1) bekezdés b) pontjára alapított kérelmi elemeitõl elállt és kérelme indokaiként elõadta a következõket:<br>
<br>
1. Pályázatát ajánlatkérõ mind ténybelileg, mind jogilag megalapozatlanul, kizárólag formai indokokra való hivatkozással érvénytelennek nyilvánította, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját valamint a 24. § (2) bekezdésben meghatározott esélyegyenlõségi alapelvet, így lehetetlenné tette a Kbt. 34. § (1) bekezdés b) pontja szerinti, összességében legelõnyösebb ajánlat kiválasztásának elvi lehetõségét is.<br>
<br>
2. Álláspontja szerint ajánlatkérõ közvetve megsértette a pályázat elbírálására vonatkozó szabályokat, mivel az ajánlati felhívásban az értékelési módszert nem határozta meg.<br>
Az ajánlatkérõ észrevételt tett, melyben elõadta, hogy az ajánlatnak az ajánlatkérõ által megkívánt elõírásoknak kell megfelelni és, mivel kérelmezõ ajánlata a felhívásban és a dokumentációban meghatározott feltételeknek nem felelt meg, a törvény elõírása szerint az már nem értékelhetõ. Azt írta elõ a dokumentáció 3. a) pontjában, hogy az ajánlatokat géppel írott, vagy nyomtatott formában fogadják el. Kérelmezõ ezzel szemben részben nyomtatott, részben írott betûkkel, tollal kitöltve adta be az ajánlatát.<br>
Lehetõség volt többváltozatú ajánlattételre is, álláspontja szerint az önálló, az egyes szerzõdési feltételekben különbözõ ajánlati változatok tekinthetõk többváltozatú ajánlatnak az eljárásban (ehhez hozzá tartozik az ajánlatonkénti szerzõdés is). Megjegyezte, hogy a kiírás csak az I. termékcsoportra engedte a többváltozatú ajánlattételt, ennek ellenére kérelmezõ a II. termékcsoportra is benyújtott alternatív ajánlatot, ami további érvénytelenségi okot jelent, de a gyakorlata szerint háromnál több érvénytelenségi okot az érvénytelenség indokaként nem tüntet fel.<br>
Elõadta, hogy a felhívás 16. pont 5. francia bekezdése az ajánlatok beadási módjáról szól. Az ajánlatok alatt az alap-, az ajánlati felhívás 3. a) pontjában megnevezett rész-, valamint alternatív ajánlatokat kell érteni, amelyeket ajánlatkérõ önálló ajánlatoknak tekint. Ezeket az ajánlatokat a dokumentáció. 5. oldalán a 3.3. pontban közöltek szerint "írásban, 1 eredeti és 2 másolati külön-külön összefûzött példányban ajánlattevõnként 1 db; külsõ, zárt, név és cégjelzés nélküli borítékban kell benyújtani". Az ajánlati kivonatot az így benyújtott ajánlatok mindegyike elején kell elhelyezni, ahogyan azt a dokumentáció a 8. old. 5.1. pontban megfogalmazza.<br>
Továbbá ajánlatkérõ megjegyezte, hogy a felhívásban és a dokumentációban nyilvánosságra hozták, hogy milyen módon kívánják az ajánlatokat értékelni. Kérelmezõ nem kifogásolta a közzétett módszert, ebbõl a szempontból jogorvoslati kérelme elkésett.<br>
Elõadja, hogy a felhívás szerint a szerzõdéskötés idõpontja az eredményhirdetést követõ 8. nap, amely szeptember 27-e. Sajnálatosan a dokumentációban 2002. szeptember 30-i dátum szerepel, de már a bontási jegyzõkönyvben is felhívták a figyelmet a szeptember 27-i helyes idõpontra. Elõadta, hogy a szerzõdést 2002. szeptember 27-én megkötötték. A jogorvoslati eljárás indításáról csak szeptember 30-án értesültek, így a szerzõdéskötés elhalasztására nem is volt lehetõségük.<br>
A fenti indokok alapján kérte az alaptalan jogorvoslati kérelem elutasítását.<br>
A Döntõbizottság ideiglenes intézkedést nem hozott, a szerzõdéskötés idõpontjáig rendelkezésére álló iratok alapján, mivel annak jogszerûsége nem volt megállapítható.<br>
A Döntõbizottság a közbeszerzési eljárásban keletkezett iratok, a felek szóbeli és írásbeli nyilatkozatai alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás részben megalapozott, részben elkésett.<br>
A. <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése szerint a (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(6) bekezdése szerint az ajánlatkérõ köteles meggyõzõdni arról, hogy a hiánypótlást követõen benyújtott ajánlati példányok tartalma megegyezik az eredeti ajánlat tartalmával. Eltérés esetén, vagy ha a hiánypótlást nem teljesítették, kizárólag az eredeti ajánlati példányt (példányokat) lehet figyelembe venni és - ha annak feltételei fennállnak - az 52. § (2) bekezdésének b) vagy d) pontját, illetve az 53. § (1) bekezdésének a) pontját kell alkalmazni.<br>
A Döntõbizottság megállapította, hogy az ajánlatkérõ az általa 2002. szeptember hó 10-én eszközölt hiánypótlási felhívásban nem jelölte meg azokat a formai hiányosságokat (ajánlatok géppel vagy nyomtatott formában történõ elkészítésére vonatkozó elõírás), melyek egyébként pótolható hiányosságnak minõsülnek. Tehát ajánlatkérõ döntése a kizárásra vonatkozóan e körben jogsértõ volt. Tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(6) bekezdés rendelkezései kötelezõen elõírják ajánlatkérõ számára, hogy meggyõzõdjön arról, hogy a hiánypótlást követõen benyújtott ajánlati példányok tartalma megegyezik az eredeti ajánlat tartalmával, adott volt a lehetõség a kérelmezõ részére, hogy ajánlatának újbóli benyújtása során a dokumentációban iratmintaként csatolt mellékleteket (ajánlati kivonatok, nyilatkozatok, szállítási szerzõdések) géppel vagy nyomtatott formában töltse ki, ha erre ajánlatkérõ a hiánypótlási felhívásban felszólítja.<br>
A Döntõbizottság megállapította, hogy kérelmezõ alapajánlatait az ajánlatkérõ nem nyilváníthatta volna érvénytelennek, mivel azokra vonatkozóan az ajánlat tartalmaz szállításiszerzõdés-tervezeteket. A dokumentáció 4.2. pontja szerint a részajánlat önálló ajánlatnak minõsül, melyek önállóan bírálandóak el érvényességi szempontból is. A dokumentáció 4.3. pontja szerint csak az alapajánlat hiánya vonja maga után az ajánlat érvénytelenségét, fordítva azonban ajánlatkérõ nem alkalmazott olyan elõírást, mely szerint az alapajánlat érvényessége kötõdne az alternatív ajánlatok érvényességéhez.<br>
A Döntõbizottság megállapította, hogy mind a három kérelmezõi alap-, illetve részajánlatra, valamint alternatív ajánlatra vonatkozóan kérelmezõ ajánlata tartalmazza az ajánlati kivonatokat a dokumentáció 5.1. pontjának megfelelõen, tehát az ajánlatkérõ ezek hiányára vonatkozó megállapítása alaptalan volt. Alaptalan volt a kérelmezõ ajánlatának érvénytelenítése annak okából is, hogy az alap-, rész-, illetve alternatív ajánlatok nem külön-külön borítékban kerültek benyújtásra, ugyanis az ajánlati felhívás 16. pont 5. francia bekezdése erre vonatkozó elõírást nem tartalmaz, valamint a hivatkozott dokumentáció 5.1. pontja sem. Ugyanakkor a dokumentáció részét képezõ "Útmutató az ajánlattevõk részére" a 3.3. pontban azt az elõírást tartalmazza, hogy az ajánlatot írásban, egy eredeti és két másolati, külön-külön összefûzött példányban, ajánlattevõként egy darab külsõ, zárt, név és cégjelzés nélküli borítékban kell benyújtani. Az ajánlatokkal kapcsolatos bontási jegyzõkönyv rögzítette, hogy a beérkezett borítékok cégjelzés nélküliek, zártak és sértetlenek, tehát az ajánlati felhívás 16. pont 5. francia bekezdésében foglalt elõírásnak kérelmezõ ajánlata megfelelt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
A Döntõbizottság megállapította továbbá, hogy a kérelmezõnek a bírálati módszer hiányával kapcsolatos kérelmi eleme elkésett, mivel az ajánlattételi határidõ 2002. szeptember 9-én járt le és a kérelmezõ a 15 napos jogvesztõ határidõn túl, 2002. szeptember 26-án terjesztette elõ jogorvoslati kérelmét.<br>
A Döntõbizottság a fentiek alapján megállapította, hogy ajánlatkérõ közbeszerzési eljárása jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontja szerint biztosított jogkörében eljárva a Kbt. 88. § (1) bekezdés d) és f) pontja szerinti jogkövetkezményeket alkalmazta.<br>
A bírság összegének megállapításánál figyelembe vehetõ körülményeket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdései tartalmazzák.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A hatályos költségvetési törvény alapján a bírság minimális összege 1 000 000 Ft, természetes személlyel szemben pedig 100 000 Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerinti körülmények figyelembevételével a Döntõbizottság a rendelkezõ részben meghatározott mértékû bírság kiszabásáról határozott, tekintettel arra, hogy a jogsértés már nem volt reparálható, továbbá, hogy a beszerzés értéke alacsony (14 722 320 Ft). A Döntõbizottság figyelembe vette azt is, hogy a megállapított jogsértés miatt olyan ajánlat került kizárásra, az eljárásból, mely egyébként tartalmilag megfelelt az ajánlati felhívás és a dokumentáció feltételeinek, tehát az értékelés tárgya lehetett volna. Az ajánlatkérõ a felelõsségi rendet tartalmazó dokumentumban [Szolnok Megyei Jogú Város Önkormányzata 16/2001. (V. 29.) KR. sz. r. 12. § (1) bekezdése] a polgármestert jelölte meg döntéshozó, felelõs személynek, tehát a Döntõbizottság vele szemben, mint döntéshozó, felelõs személlyel szabott ki bírságot.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 28.<br>
<br>
Dr. Csanádi Péter s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Sárkány Izolda s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>