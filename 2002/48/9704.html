<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9704)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.548/15/2002.<br>
<br>
Tárgy: az Excellence Rt. jogorvoslati kérelme a Dél-dunántúli Regionális Portál Konzorcium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Excellence Pénzügyi Tanácsadó és Szervezetfejlesztõ Rt. (képviseli: dr. Kunos József elnök-vezérigazgató, 1137 Budapest, Újpesti rkp. 7., a továbbiakban: kérelmezõ) kérelmének, melyet a Dél-dunántúli Regionális Fejlesztési Ügynökség Kht. (7621 Pécs, Tímár u. 23.), az Integranet Rt. (7400 Kaposvár, Rákóczi tér 9-11.) és a Paksi Dunamenti Mezõgazdasági Rt. (7030 Paks, Rákóczi u. 5-7.) által alapított Dél-dunántúli Regionális Konzorcium (7400 Kaposvár, Szántó u. 5. II. emelet 208., képviseli: dr. Bakonyi Dolly 1065 Budapest, Podmaniczky út 14. II/4.) "A dél-dunántúli régió komplex elektronikus portáljának és szerkesztõségének létrehozása, az üzemeltetés feltételeinek biztosítása, valamint a megvalósításhoz szükséges hardver- és szoftvereszközök szállítása" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4)-(5) bekezdését, ezért a Döntõbizottság az ajánlatkérõnek a 2002. augusztus 30-i hiánypótlást elrendelõ döntését és az azt követõ valamennyi, a részvételi eljárást lezáró döntését is megsemmisíti és a konzorcium tagjaival szemben egyetemlegesen 1 000 000 Ft, azaz egymillió forint bírságot szab ki.<br>
A Döntõbizottság kötelezi továbbá a Dél-dunántúli Regionális Fejlesztési Ügynökség Kht.-t (7621 Pécs, Tímár u. 23.), az Integranet Rt.-t (7400 Kaposvár, Rákóczi tér 9-11.) és a Paksi Dunamenti Mezõgazdasági Rt.-t (7030 Paks, Rákóczi u. 5-7.), hogy a bírságot egyetemlegesen a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizesse be.<br>
A Döntõbizottság kötelezi a Dél-dunántúli Regionális Fejlesztési Ügynökség Kht.-t (7621 Pécs, Tímár u. 23.), az Integranet Rt.-t (7400 Kaposvár, Rákóczi tér 9-11.) és a Paksi Dunamenti Mezõgazdasági Rt.-t (7030 Paks, Rákóczi u. 5-7.) egyetemlegesen, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. július 31-én a Közbeszerzési Értesítõ 31. számában tette közzé részvételi felhívását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja szerinti tárgyalásos eljárásról a fenti tárgyban.<br>
A felhívás 5. pontjában elõírásra került, hogy az ajánlatkérõ a nyertes közös ajánlattevõktõl gazdasági társaság létrehozását nem követeli meg, de közös jelentkezés (ajánlattétel) esetén a jelentkezõk egyetemleges felelõsségvállalásra vonatkozó megállapodását a jelentkezéshez csatolni kell.<br>
A részvételi felhívás 8. pont c) pontjában elõírásra került a mûszaki alkalmasság körében a beszerzés tárgyával azonos vagy hasonló tartalmú komplex referenciák bemutatása, referenciaigazolással, legalább a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerinti alábbi adatok feltüntetésével:<br>
- a megrendelõ neve, címe, telefonszáma, a referenciát adó személy neve, beosztása,<br>
- a teljesítés helye, ideje,<br>
- a jelentkezõ 1999., 2000., 2001. években az alábbi területeken végzett, a beszerzés tárgyához kapcsolódó vagy hasonló tartalmú legjelentõsebb munkáinak, gyakorlatának ismertetése:<br>
- média-, különösen az írott helyi sajtóban, valamint a helyi hirdetésszervezésben megszerzett gyakorlat bemutatása,<br>
- újság, idõszaki kiadvány kiadásában szerzett gyakorlat különösen a regionális hatókörûek terén szerzett tapasztalatok bemutatása,<br>
- regionális kapcsolattartásban szerzett gyakorlat. Ennek igazolása a késõbb, a teljesítésben közremûködõ regionális szereplõk (egyetemek, kamarák, regionális központok, civil szervezetek, valamint települési és megyei önkormányzatok stb.) támogató nyilatkozatának csatolása,<br>
- a jelentkezõ esszé jellegû cikkek készítésében, készíttetésében szerzett gyakorlatának bemutatása. A hírforrások és esszécikkek forrásául szolgáló intézmények, személyek támogató nyilatkozata,<br>
- a jelentkezõ site-fejlesztési, tanácsadói, site-struktúra-tervezési és -felhasználói felület tervezési gyakorlatának bemutatása, amelyrõl mûködõ referenciák tekinthetõk meg,<br>
- a jelentkezõ által már több helyen alkalmazott, mûködõ adminisztrációs (szerkesztõségi) keretrendszer és a strukturált szerkesztõségi rendszer bemutatása,<br>
<br>
8. d) azoknak a szakembereknek a bemutatása - szakképzettségük ismertetésével -, akiket be kívánnak vonni a teljesítésbe.<br>
A részvételi felhívás 8. c) és d) pontban foglalt adatokat a jelentkezõ és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozók vonatkozásában is kérte bemutatni az ajánlatkérõ.<br>
A felhívás 9. b) pontjában a 2-4. francia bekezdésben az ajánlatkérõ elõírta többek között, hogy a szerzõdés teljesítésére alkalmatlan az az ajánlattevõ, akinek a 2001. évi árbevétele alacsonyabb mint nettó 100 M Ft, vagy, ha a felsorolt referenciák között nincs a beszerzés tárgyához hasonló tartalmú, referenciaigazolással igazolt, jelenleg is mûködõ referenciamunka, melyeknek összértéke eléri a nettó 20 M Ft-ot, vagy a jelentkezõ, vagy alvállalkozója nem rendelkezik regionális újság, illetve idõszaki kiadvány kiadásában szerzett referenciával igazolt gyakorlattal.<br>
Az ajánlatkérõ a részvételi felhívás 13. b) pontjában (Egyéb információk) elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdései értelmében a részvételi jelentkezéshez csatolni kell:<br>
- a részvételre jelentkezõ (alvállalkozó) nyilatkozatát az 1995. évi XL. törvény 46. § (1) bekezdés a) és c) pontjáról, valamint a b) pontban említett pénzalapokra vonatkozóan,<br>
- hatósági igazolást az 1995. évi XL. törvény 46. § (1) bekezdés b) pontja szerinti köztartozási nyilvántartó hatóságtól,<br>
- igazolást azon elkülönített állami pénzalapok kezelõjétõl, amelyekkel szemben a részvételre jelentkezõnek (alvállalkozónak) jogszabály alapján fizetési kötelezettsége áll fenn.<br>
A 13. c) pont alapján a résztvevõknek be kellett nyújtaniuk a részvételi határidõt megelõzõ 30 napnál nem régebbi keltezésû cégkivonatuk eredeti vagy hitelesített másolati példányát, valamint az aktuális változások bejegyzésének alapjául szolgáló okiratok másolatát, továbbá a cégjegyzésre jogosult személyek) aláírási címpéldányának eredeti vagy hitelesített másolatát.<br>
Az ajánlatkérõ a részvételi felhívás 13. j) pontjában hiánypótlási lehetõséget biztosított.<br>
Az ajánlatkérõ jelentkezési segédletet is biztosított, mely a részvételi felhívást, eljárási útmutatót, a jelentkezéshez becsatolandó dokumentumokat részvételi jelentkezési adatlap, a pénzügyi, gazdasági, mûszaki alkalmasság igazolásához szükséges dokumentumok, nyilatkozatok, igazolások a Kbt. szerint, egyéb dokumentumok (cégkivonat, a jelentkezõ cég bemutatása) tartalmazta. A dokumentáció a 3.5. pontban (Egyéb dokumentumok) elõírta, hogy a részvételi felhívás 13. c) pontja szerint a 30 napnál nem régebbi cégkivonatot (eredeti vagy közjegyzõ által hitelesített másolatban) az aláírók aláírási címpéldányát (eredeti vagy közjegyzõ által hitelesített másolatban) kell benyújtani.<br>
A jelentkezési határidõre 2002. augusztus 27-re a Webigen Rt., a KFKI ISYS Kft., a Carnation Rt., a Drávanet Rt., a Selectrade Computer Kft., a Econet.hu.Informatikai Rt. és a kérelmezõ nyújtotta be részvételi jelentkezését.<br>
Ajánlatkérõ elõször 2002. augusztus 30-án hiánypótlás, illetve pontosító kérdés keretében szólította fel 2002. szeptember 5-i határidõvel a kérelmezõt, hogy nyilatkozzon a tekintetben, hogy "konzorciumként, közös ajánlattevõként, vagy fõvállalkozóként nyújtotta be részvételi jelentkezését". A KFKI ISYS Kft. vonatkozásában az ajánlatkérõ kérte valamennyi cégkivonatban szereplõ számlavezetõ pénzintézettõl az igazolás becsatolását a részvételi felhívás 8. c) pontja szerint, majd ezt követõen ismételt hiánypótlás keretében 2002. szeptember 2-án a részvételi felhívás 8. c) pontja szerint a felsorolt referenciákhoz tartozó referenciaigazolások becsatolását. A Drávanet Rt.-tõl vonatkozásában az ajánlatkérõ kérte annak az ellentmondásnak a feloldását, mely a területileg illetékes Munkaerõ-piaci Központ becsatolt nemleges igazolása és a között van, hogy a résztvevõ ajánlattevõ úgy nyilatkozott: egyik elkülönített állami pénzalap irányában sincs lejárt tartozása.<br>
Ezt követõen 2002. szeptember 2-án ismételten, újabb hiánypótlás keretében az ajánlatkérõ kérte a Drávanet Rt.-tõl a részvételi felhívás 8. c) pontja szerint, a felsorolt referenciákhoz tartozó referenciaigazolások becsatolását és a becsatolt 2001. évi mérleg általános kiegészítések 5.3. pontjában a 2002. és 2001. évi árbevétel számszaki alakulása és a szöveges magyarázat közötti ellentmondás tisztázását.<br>
Ajánlatkérõ 2002. szeptember 2-án a Webigen Rt. alkalmatlanságát és a Carnation Rt. jelentkezésének érvénytelenségét állapította meg, ezért nevezetteket a további eljárásból kizárta.<br>
A hiánypótlás és kérdés tisztázására felhívott részvételre jelentkezõk a megadott 2002. szeptember 5-i határidõre a hiányokat pótolták, illetve a válaszokat megadták.<br>
Az ajánlatkérõ a 2002. szeptember 11-i eredményhirdetésen megállapította a kérelmezõ alkalmatlanságát, mivel a kérelmezõ, illetve a nexum MarsNet Kereskedelmi és Szolgáltató Kft., valamint az Axelero-Internet Szolgáltató Rt. nem rendelkezett a megkövetelt referenciákkal és nexum MarsNet Kereskedelmi és Szolgáltató Kft. a szükséges árbevétellel.<br>
A részvételi szakasz eredményérõl szóló dokumentum szerint a kérelmezõ szerzõdés teljesítésére vonatkozó alkalmatlansága megállapításának indoka, hogy "a konzorciumot alkotó jelentkezõk egyenként nem feleltek meg a felhívás szerinti pénzügyi, gazdasági és mûszaki alkalmassági követelmények mindegyikének, mivel a nexum MarsNet Kft. 2001. évi árbevétele nem érte el a felhívás szerinti nettó 100 millió forintot, a konzorcium tagjai pedig egyenként nem rendelkeztek a felhívás szerinti referenciákkal."<br>
Az ajánlatkérõ az érvényesnek és alkalmasnak minõsített jelentkezõk (KFKI ISYS Kft., Drávanet Rt., Selectrade Computer Econet.hu.Informatikai Rt.) közül a KFKI ISYS Kft.-t, a Drávanet Rt.-t és az Econet.hu.Informatikai Rt.-t hívta fel ajánlattételre.<br>
A kérelmezõ 2002. szeptember 17-én nyújtotta be jogorvoslati kérelmét, melyben kérte a részvételi szakaszt lezáró döntés megsemmisítését, ajánlatkérõ felhívását a Kbt. szabályainak megfelelõ eljárásra, ajánlatkérõ kötelezését a költségek viselésére, valamint ideiglenes intézkedés keretében az eljárás felfüggesztését.<br>
Kérelme indokaként elõadta, hogy az ajánlatkérõi hiánypótlási felhívásra ugyan azt válaszolta, hogy konzorciumként adták be a jelentkezésüket, azonban tekintettel arra, hogy a Ptk. nem tartalmazza ezt a jogi formát, az elõírt formanyomtatványokat fõvállalkozó-alvállalkozó viszonylatban töltötték ki. A kizárással az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdését és az 53. § (1) bekezdését. Az ajánlatkérõ a kétszeri hiánypótlásra való felhívással pedig megsértette a Kbt. 43. § (4) bekezdését, valamint a Kbt. 24: § (1)-(2) bekezdéseiben foglalt alapelvi rendelkezéseket is.<br>
Ajánlatkérõ észrevételében elõadta, hogy a kérelmezõ konzorciumként minõsítette magát és a konzorciális együttmûködési megállapodást is csatolta, mely szerint a konzorcium vezetõje a kérelmezõ. A kérelmezõ ismertette a konzorcium tagjai közötti feladatmegosztást, a konzorcium tagvállalatainak referenciabemutatását, illetve a konzorcium vezetõ munkatársainak szakmai tapasztalatait bemutató táblázatot is benyújtotta.<br>
Elõadta továbbá, hogy a konzorcium tagjai, az Axelero Rt. és a nexum MarsNet Kft., mint alvállalkozók általi nyilatkozatra tekintettel került sor a pontosító kérdés feltételére, melyre a kérelmezõ megerõsítette, hogy jelentkezését konzorciumi formában nyújtotta be, és a konzorcium 10% alatti alvállalkozójaként az Axel Springer Magyarország Kft.-t jelölte meg. Mivel egyértelmû jognyilatkozatot tett a konzorciumi formára a kérelmezõ és csak megjegyzésként fûzte hozzá, hogy a formanyomtatványokat fõvállalkozó-alvállalkozó viszonylatban is megadta, ezért helyesen járt el, mikor kérelmezõ megerõsített nyilatkozata alapján a jelentkezést közös jelentkezésként értékelte. Ennek. alapján a konzorciumot alkalmatlannak kellett minõsíteni, mivel tagjai egyenként nem teljesítették a pénzügyi, gazdasági, mûszaki alkalmassági kritériumok mindegyikét. Nem rendelkezett mindegyikük négy, a közbeszerzés tárgyához hasonló tartalmú, referenciaigazolással igazolt, jelenleg is mûködõ referenciamunkával, melyeknek az összértéke minimum 20 millió Ft, nincs mindegyiküknek regionális újság, idõszaki kiadvány kiadásában szerzett gyakorlata, és az árbevételre vonatkozó minimum kritériumot sem teljesítette a konzorcium valamennyi tagja. Alaptalan a hiánypótlás ismételt voltára történõ hivatkozás is, mivel az ajánlatkérõ 2002. augusztus 30-án adta ki felhívását 2002. szeptember 5-i határidõvel, melyben felsorolta a pótlandó hiányokat és feltette a pontosító kérdéseket. Ezt a levelet valamennyi jelentkezõnek faxon megküldte.<br>
Ezt követõen került sor 2002. szeptember 2-án újabb levél kiküldésére szintén valamennyi jelentkezõ részére megküldve, a korábbi felhívásban megjelölt azonos határidõvel.<br>
Az ajánlatkérõ elõadta, hogy, ha azonos határidõ megjelölésével újabb levélben ad ki újabb hiánypótlást, ez nem értelmezhetõ 2 ízben történõ hiánypótlásnak, hiszen az ajánlattevõk is több levélben tehetnek eleget a hiánypótlásnak, sõt az ajánlatkérõ által fel nem tüntetett hiányokat is önként pótolhatják. Mivel azonos határidõben volt lehetõség a hiányok pótlására és valamennyi jelentkezõ egyidejû, írásos értesítése mellett, nem sérült a Kbt. e vonatkozásban sem.<br>
Az egyéb érdekeltek észrevételt nem tettek.<br>
A Döntõbizottság ideiglenes intézkedést hozott és az eljárást felfüggesztette 2002. szeptember 18-án.<br>
Döntõbizottság a közbeszerzési eljárásban keletkezett iratok, a felek írásbeli és a tárgyaláson tett nyilatkozatai alapján megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése szerint a bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.<br>
Az ajánlatkérõ jogsértõen járt el már a hiánypótlási eljárásban, mikor a hiánypótlást két esetben tette lehetõvé egyes ajánlattevõk részére, bár a 2002. szeptember 5-i hiánypótlási határidõn belül.<br>
A Döntõbizottság nem fogadta el ajánlatkérõ érvelését, mely szerint a hiánypótlási határidõn belül több esetben is van lehetõség hiánypótlásra.<br>
A Kbt. kizárólag egy esetben, illetve idõpontban teszi lehetõvé az ajánlatkérõ számára, hogy az ajánlattevõket hiánypótlásra hívja fel, melynek teljeskörûnek kell lenni a Kbt. 44. § és 46. § szerinti igazolás vagy nyilatkozat utólagos csatolása, egyéb formai hiányosság pótlása tekintetében.<br>
A Döntõbizottság megállapította, hogy az ajánlatkérõ a referenciakörbe tartozó igazolások tekintetében más résztvevõket, így a KFKI ISYS Kft.-t, a Drávanet Rt.-t, a Selectrade Computer Kft.-t, felszólította a referenciaigazolások csatolására, míg a kérelmezõt viszont nem.<br>
A Döntõbizottság megállapította tehát, hogy az ajánlatkérõ azzal az eljárásával, hogy egyes ajánlattevõket felszólított hiánypótlásra olyan a fent említett érvényességi és alkalmassági körülmények tekintetétben, melyek vonatkozásában a kérelmezõt viszont nem, sértette a Kbt.-nek a hiánypótlás egyenlõ feltételekkel történõ alkalmazását elõíró szabályait.<br>
A Döntõbizottság annak a ténynek alapján, hogy ajánlatkérõ az illetékes Munkaügyi Központ igazolásának pótlását az econet.hu Informatikai Rt. részére az eljárás során megengedte, míg a kérelmezõt ennek pótlására nem szólította fel - azt állapította meg, hogy nem egyenlõ feltételekkel történt az eljárás során a hiánypótlás lehetõvé tétele.<br>
A Döntõbizottság megállapította, hogy az ajánlatkérõ azzal, hogy az egyes ajánlattevõket a hiánypótlás körébe tartozó referenciaigazolások becsatolására felhívott különbözõ idõpontokban, a kérelmezõt viszont nem, sértette a Kbt.-nek a hiánypótlás biztosítására vonatkozó azonos feltételeket elõíró szabályát.<br>
A hiánypótlási eljárás jogszerûtlen volta már eleve kizárta, hogy ajánlatkérõ megalapozottan dönthessen az ajánlattevõk ajánlatának érvényessége, illetve az ajánlattevõk alkalmassága tekintetében.<br>
Tekintettel arra, hogy a hiánypótlás tárgyában meghozott ajánlatkérõi döntés megsemmisítésre került, ezért a Döntõbizottság nem találta szükségesnek az azt követõ ajánlatkérõi döntés vizsgálatát, hogy az érvénytelenség és az alkalmasság tárgyában folytatott ajánlatkérõi vizsgálat jogszerû volt-e vagy sem.<br>
A Döntõbizottság megjegyzi, hogy az ajánlatkérõ által feltett tisztázó kérdésre adott kérelmezõi válasza alapján nem állapítható meg az együttmûködési megállapodásban részt vevõk jogi minõsítése, azaz a közös ajánlattevõi minõség, vagy a 10% feletti alvállalkozói részvételi jelentkezõi kör.<br>
A Döntõbizottság ugyanakkor megjegyzi azt is, hogy az ajánlati felhívásból kiderül, hogy az ajánlatkérõ közõs ajánlattevõk vagy részvételre jelentkezõk és alvállalkozók jelentkezését várta el az ajánlattevõktõl.<br>
A Döntõbizottság a fenti indokok alapján <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c) d), f) és h) pontja szerinti jogkövetkezményeket alkalmazta.<br>
A Döntõbizottság a bírság mértéke megállapításánál figyelembe vette, a jogsértés súlyát valamint azt is, hogy a jogsértés reparálható.<br>
A Döntõbizottság a kiszabott bírságot Dél-dunántúli Regionális Fejlesztési Ügynökség Kht.-vel (7621 Pécs, Tímár u. 23.), az Integranet Rt.-vel (7400 Kaposvár, Rákóczi tér 9-11.) és a Paksi Dunamenti Mezõgazdasági Rt.-vel (7030 Paks, Rákóczi u. 5-7.), szemben szabta ki a Konzorcium Alapító Okirat 12.1. pontjában meghatározott a tagok egyetemleges felelõsségére vonatkozó rendelkezésre tekintettel.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 28.<br>
<br>
Dr. Csanádi Péter s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>