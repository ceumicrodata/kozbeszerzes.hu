<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9725)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.553/18/2002.<br>
<br>
Tárgy: Az Irodavilág Kereskedelmi és Szolgáltató Kft. jogorvoslati kérelme Budapest III. Kerület Óbuda-Békásmegyer Önkormányzat Polgármesteri Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Irodavilág Kereskedelmi és Szolgáltató Kft. (1135 Budapest, Jász u. 33-35, képviseli: dr. Naszádos Krisztina ügyvéd, 1055 Budapest, Szalay u. 5/A., VI. em. 3., a továbbiakban. kérelmezõ) által kezdeményezett eljárásban, melyet a Budapest III. Kerületi Önkormányzat Polgármesteri Hivatala (1033 Budapest, Fõ tér 3.) "irodai papíráruk, írószerek, nyomtatványok és festék szállítása (35-féle papíráru, 60-féle irodaszer, 13-féle írószer, 10-féle nyomtatvány, a dokumentációban meghatározott keretösszegben) tárgyú közbeszerzési eljárása ellen nyújtott be, a Döntõbizottság megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 53. § (2) bekezdését, valamint a Kbt. 59. § (1) bekezdését, ezért az ajánlatkérõvel szemben <br>
1 000 000 Ft, azaz egymillió forint bírságot szab ki, egyebekben a kérelmet elutasítja.<br>
A Döntõbizottság kötelezi az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizessék be.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. június 3-án ajánlati felhívást jelentetett meg tárgybani beszerzésre, melyben a részajánlattétel és a többváltozatú ajánlattétel lehetõségét kizárta. Ajánlatkérõ dokumentációt is készített, melynek 2. oldalán elõírta, hogy az ajánlatokban csak a dokumentációban pontosan megnevezett árufajtákat fogadja el. 2002. július 5-tõl ajánlatkérõhöz több pontosító kérdés is érkezett, így a kérelmezõ részérõl a dokumentációban meghatározott árufajták megjelölésére vonatkozóan (Tesa márkájú Havanna ragasztó és az asztali Pencil ICO hegyezõ vonatkozásában), melyre ajánlatkérõ szabályosan válaszolt.<br>
Az ajánlattételi határidõig 2002. augusztus. 13-ig az Open-Air Kft., a Best Press 2000 Kft., az Icom Kft., a Buda Piért Kft., a Rend 2000 Kft., a Pyron Kft., az RHD Rt., a PBS-Hungária Kft., a Pátria Nyomda Rt. és kérelmezõ nyújtott be ajánlatot.<br>
Ajánlatkérõ az ajánlatokat elbírálta, majd 2002. augusztus 29-én eredményt hirdetett, mely szerint a Pyron Kft. a szerzõdés teljesítésére alkalmatlan, a Best Press 2000 Kft. az igazolások hiánya miatt érvénytelen, továbbá érvénytelen az Open-Air Kft., az Icom Kft., a Buda Piért Kft., a Rend 2000 Kft., a Pátria Nyomda és kérelmezõ, ajánlata, mivel ajánlatukban nem kizárólag a dokumentációban meghatározott termékeket ajánlották még. Az eljárás nyertese a Pbs Hungária Kft. lett, akivel a szállítási szerzõdés 2002. szeptember 6-án megkötésre került.<br>
Kérelmezõ 2002. szeptember 19-én nyújtott be jogorvoslati kérelmet, tekintettel arra, hogy az eredményhirdetési jegyzõkönyvet és az Összegzés az eljárásról iratot 2002: szeptember 5-én kapta meg. Álláspontja szerint ajánlatuk nem volt érvénytelen, mivel a dokumentációban megjelölt tételekre adtak ajánlatot, csupán annyi történt, hogy néhány termék esetében nem jelöltek meg azonosítót. Kérte az eljárást lezáró döntés megsemmisítését, ideiglenes intézkedéssel a szerzõdéskötés megtiltását.<br>
Ajánlatkérõ észrevételében elõadta, hogy jogszerûen járt el, kérelmezõ ajánlata - egyetemben még 5 további ajánlattal - nem felelt meg a dokumentáció elõírásának, érvénytelen. Az összegzésben megjelöltek szerint a kérelmezõ a Havanna ragasztónál nem jelölte meg a. méretet és a márkát, a hegyezõ vonatkozásában más minõséget kínált, a dokumentációban elõírt Pigna márkajelzésû 3-féle méretû faxpapírra vonatkozóan megfelelõ méretû, de márkajelzés nélküli faxpapírt ajánlott. A kérelmezõ a dokumentációban elõírt 3M márkajelzésû Post-it notesz esetében nem jelölte meg ajánlatában a 3M márkajelzést.<br>
Kérelmezõ érvelése ellentmondásos, mert a termékek nagy részére pontosan azonosíthatóan tett ajánlatot, ezért nem hivatkozhatna arra, hogy a jelöletlen termékek esetében vélelmezni kellett volna, hogy a dokumentációnak megfelelõ termékrõl van szó. Kérte a kérelem elutasítását, annak alaptalan voltára hivatkozva.<br>
Egyéb érdekeltként az Icom Kft. tett észrevételt, mely szerint az ajánlatkérõ által kiadott dokumentáció ellentétes a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. §-</a>ával. Õk az. ajánlatkérõ által konkrétan megadott márkajelzéseket, mint a megajánlandó cikkek minõségére utaló információt vették figyelembe, ezért az ajánlatukban a jelzett márkák minõségével azonos, vagy magasabb minõséget képviselõ termékekre tettek ajánlatot.<br>
A Pyron Kft. észrevételében elõadta, hogy bár rendelkeztek referenciával, az ajánlatkérõ nem hívta fel õket a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4)-(5) bekezdése szerinti hiánypótlásra, míg más pályázókat az ajánlatkérõ erre felhívott.<br>
A Döntõbizottság hivatalból kiterjesztette vizsgálatát a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése alapján a Pbs Hungária Kft., mint nyertes ajánlattevõ ajánlata érvényességének vizsgálatára, tekintettel arra, hogy az ajánlatban megjelölt 44., 51., 55., 57., 63., 75., 90., 97., 113. tételszámú termékek a dokumentációban, illetve az ajánlattevõi kérdésekre adott válaszokban megadottakhoz képest eltérõen kerültek megjelölésre.<br>
A Pbs Hungária Kft. az ajánlati dokumentációban, illetve az ajánlattevõi kérdésre adott válaszban meghatározott árucikk-megjelöléshez képest az alábbi árucikk-megjelöléseket eszközölte az ajánlatában:<br>
Az ajánlati dokumentációban, illetve az ajánlattevõ által adott válaszokban eszközölt árucikk megjelölés:<br>
- Faxpapír Pigna<br>
- Hegyezõ asztali Pencil Sharpaner Maxi ICO 5997072 128228<br>
- Boríték tasakos C/4 szilikonos<br>
- Prospektustartó Esselte 12588<br>
- Rajzlap A/4 famentes<br>
- Javítószalag: a kiírás szerint nem került megjelölésre, a válaszban a meghatározás javítószalag GR 143 Fujitech<br>
- Öntapadós szalag fehér, folyamatos, 2 cm széles egyoldalú<br>
- Szövegkiemelõ ICO<br>
A Pbs Hungária Kft. ajánlatában eszközölt árucikk megjelölés tételszám szerint:<br>
- Faxpapír	55, 56, 57<br>
- Hegyezõ asztali Pencil ICO	97<br>
- Boríték tasakos TC/4 szilikonos	63<br>
- Prospektustartó Esselte 56134	51<br>
- Rajzlap A/4 félfamentes	75<br>
- "Fujitech"	113<br>
- Öntapadós szalag, folyamatos, Tixo papír	44<br>
- Szövegkiemelõ ICO Video tip.	90<br>
A Döntõbizottság felhívására a Pbs Hungária Kft. terjesztett elõ észrevételt, melyben elõadta, hogy álláspontja szerint az ajánlatában megjelölt és a vizsgálat tárgyát képezõ irodaszerek megfelelnek az ajánlati dokumentációban kért árucikkeknek.<br>
Az ajánlatkérõ elõadta, hogy a nyertes ajánlatban megjelölt árucikkeknek a dokumentációban elõírtakhoz képest történõ eltérésére magyarázatot adni nem tud és írásban elõterjesztett nyilatkozatában csak arra nézve nyilatkozott, hogy a jelen közbeszerzés során a Képviselõ-testület Pénzügyi és Közbeszerzési Bizottsága hozta meg a döntést, a közbeszerzési eljárás kiírásával és elbírálásával összefüggõ egyes kérdések szabályairól szóló 10/1999. (IV. 12.) Önkorm. rend. 4. § (1) bekezdése alapján.<br>
A hivatalból kiterjesztés kapcsán a Pyron Kft. bejelentette, hogy tudomása szerint a nyertes pályázó már az elsõ beszállításnál sem tett eleget a pályázatban vállaltaknak.<br>
A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a közbeszerzési eljárás az alábbiak szerint jogsértõ volt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének elsõ fordulata szerint: Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Ajánlatkérõ a beszerzés tárgyának meghatározása során a termékek többségénél a gyártmány, illetve típus pontos megjelölését alkalmazta a dokumentációban. Miután a közbeszerzési eljárás résztvevõi határidõben ezt nem kifogásolták, a feltételek elfogadásával tették meg ajánlatukat, a Döntõbizottság a jogorvoslati eljárásban tényként kezelte a felhívásban és dokumentációban meghatározott ajánlatkérõi feltételeket.<br>
A Döntõbizottságnak ennek megfelelõem abban a kérdésben kellett döntenie, hogy jogszerû volt-e az ajánlatkérõ döntése, a kérelmezõ ajánlatának érvénytelensége tekintetében.<br>
A kérelmezõ szóbeli nyilatkozatát is figyelembe véve megállapítható, hogy a Havanna ragasztó vonatkozásában nem alkalmazta a Tesa típus megjelölést, ekként a dokumentációban elõírt elõírástól eltért, mivel a Havanna ragasztótermék vonatkozásában más gyártó által elõállított típusú ragasztó is forgalomban van.<br>
A faxpapír vonatkozásában a kérelmezõ szintén nem a dokumentáció elõírása szerint jelölte meg ezt az árucikket sem, az árucikk beazonosítása nem volt lehetséges, figyelemmel az adott termék minõségi jellemzõire is (Pigna faxpapír).<br>
A kérelmezõ a dokumentációban elõírtakhoz képest nem jelölte meg ajánlatában a 3M márkajelzést a Post-it notesz vonatkozásában, tehát eltért a dokumentáció elõírásától, melynek szintén jelentõsége van a minõségi jellemzõk vonatkozásában a kérelmezõ által elismerten is.<br>
Indokolt volt annak megállapítása továbbá, hogy a kérelmezõ a Pencil Sharpener Maxi ICO 5997070 128228 dokumentációban meghatározott megjelöléshez képest Sakota márkajelzésû terméket jelölt meg ajánlatában. Ekként eltért ezen árucikk tekintetében is a dokumentációtól.<br>
A Döntõbizottság tehát megállapította, hogy a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel nem a dokumentációban meghatározott feltételeknek megfelelõen jelölte meg ajánlatában a fenti árucikkeket, ajánlatával kapcsolatos döntés tehát nem kifogásolható.<br>
A Döntõbizottság ugyanakkor megállapította az általa hivatalból kiterjesztett vizsgálat során, hogy a nyertes ajánlattevõ Pbs Hungária Kft. sem tett eleget a dokumentáció elõírásainak az ajánlatában megjelölt 44., 51., 55., 57., 63., 75., 90., 97., 113. tételszámú termékek tekintetében.<br>
A Döntõbizottság nem fogadta el a nyertes ajánlattevõ észrevételében foglaltakat, hogy az általa az ajánlatában meghatározott termékek egyébként megfelelnek minõségüket illetõen az ajánlati dokumentációban meghatározott termékeknek, mivel a megfelelõség, illetve meg nem felelõség kérdése kérelmezõ tekintetében sem merült fel. Függetlenül attól, hogy az adott termék minõségi jellemzõiben megfelelt az ajánlatkérõ igényeinek, a dokumentáció elõírásaitól eltérõ módon történõ meghatározás a nyertes ajánlattevõ ajánlatát illetõen is az érvénytelenség megállapítását indokolja, különös tekintettel arra, hogy hasonló okokból a kérelmezõ ajánlatát érvénytelenné nyilvánította.<br>
Az ajánlatkérõ a tekintetben is jogsértõ módon járt el, hogy egyébként érvénytelen ajánlatot hirdetett ki nyertesnek, ahelyett, hogy az érvénytelenség megállapítása mellett az eljárásból kizárta volna a nyertes ajánlattevõt.<br>
A Döntõbizottság a fenti indokok alapján a. <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d), f) pontja szerinti jogkövetkezményeket alkalmazta, illetve bírságot szabott ki.<br>
A Döntõbizottság indokoltnak találta a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján bírság kiszabását az ajánlatkérõvel szemben az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg szervezettel szemben egymillió forint, személlyel szemben egyszázezer forint.<br>
A Döntõbizottság minimális bírságot állapított meg, és annak mértéke meghatározásánál figyelembe vette, hogy a jogsértés nem reparálható, a közbeszerzés értékét (19 430 326 Ft), valamint ajánlatkérõ segítõ, együttmûködõ magatartását.<br>
A Döntõbizottság megállapította, hogy az ajánlatkérõ részérõl a Képviselõ-testület Pénzügyi és Közbeszerzési Bizottsága határozatával történt az ajánlatok elbírálása, így kollektív döntés született az eljárás lezárására. Tekintettel a testületi döntésre, a döntéshozó felelõs személy vonatkozásában az ajánlatkérõ részérõl nem volt megállapítható a felelõsség.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 25.<br>
<br>
Dr. Csanádi Péter s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>