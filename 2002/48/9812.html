<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9812)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.544/15/2002.<br>
<br>
Tárgy: dr. Kardkovács Kolos, a Közbeszerzések Tanácsa tagja által hivatalból kezdeményezett jogorvoslati eljárás Kõszeg Város Önkormányzata ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Kardkovács Kolos, a Közbeszerzések Tanácsa tagja (1011 Budapest, Mária tér 3., a továbbiakban: kezdeményezõ) Kõszeg Város Önkormányzata (9730 Kõszeg, Jurisics tér 8., képviseli: dr. Patay Géza ügyvéd, 1026 Budapest, Pasaréti út 72., a továbbiakban: ajánlatkérõ) "Kõszeg Város Felsõ krt.-i lakótelep elõközmûvesítés kivitelezési munkái" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését, a 34. § (4) bekezdés c) pontját és az 55. § (6) bekezdését, ezt meghaladóan a kezdeményezést elutasítja.<br>
A Döntõbizottság ezért ajánlatkérõt 1 000 000 Ft (azaz egymillió), míg Básthy Tamást 100 000 Ft (azaz egyszázezer) bírsággal sújtja.<br>
Kötelezi a Döntõbizottság az ajánlatkérõt és Básthy Tamást, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. július 3-án megjelent 27. számában (5305/2002) tette közzé ajánlati felhívását nyílt eljárás megindítására a rendelkezõ részben meghatározott tárgyban. A felhívása 3. a) pontjában közölte a beszerzése fõbb mûszaki paramétereit: a vízvezeték, a szennyvízcsatorna, a csapadékelvezetõ csatorna, az elektromos hálózat, a gázvezeték, a közút és a közvilágítás vonatkozásában.<br>
Ajánlatkérõ a teljesítési határidõt 2002. november 15-ében határozta meg. Ajánlatkérõ felhívása 9. pontjában rendelkezett a pénzügyi ellenszolgáltatás teljesítésének feltételeirõl az alábbiak szerint:<br>
"ajánlatkérõ a szolgáltatás ellenértékét mûszaki-pénzügyi ütemterv alapján, a teljesítés igazolását követõen kiállított teljesítményarányos rész-, illetve végszámla ellenében, 30 napon belül átutalással egyenlíti ki. A végszámla akkor válik esedékessé, ha a mûszaki átadás-átvétel hiba- és hiánymentesen lezárul.<br>
Az ajánlatkérõ elõleget nem biztosít.<br>
Az ajánlatkérõ a jótállási idõszakra biztosítékot kér a nyertes ajánlattevõtõl, a szerzõdési összeg 5%-a erejéig. Érvényesítésére a garanciális hibák kijavítását követõen kerülhet sor (bankgaranciával kiváltható)."<br>
Ajánlatkérõ felhívása 11. pontjában határozta meg az ajánlattevõk pénzügyi, gazdasági és mûszaki alkalmasságával szemben támasztott követelményeit. E körben elvárásokat az ajánlattevõkkel szemben támasztott az alvállalkozókkal kapcsolatban rendelkezést nem tartalmazott a felhívása.<br>
Ajánlatkérõ nem írta elõ gazdasági társaság létrehozásának követelményét a nyertes közös ajánlattevõkkel szemben.<br>
Ajánlatkérõ a felhívása 13. a) pontjában akként rendelkezett, hogy az ajánlatokat az összességében legelõnyösebb ajánlat szempontja alapján bírálja el és az alábbi részszempontokat, alszempontokat és súlyszámokat állapította meg:<br>
részszempontok	súlyszámok<br>
<br>
1. a vállalt garanciális idõtartam a jogszabályi kötelezettségen felül	9<br>
- csatornahálózatra	5<br>
- úthelyreállításra	4<br>
<br>
2. szerzõdéses feltételek megítélése	8<br>
- benyújtandó számlák száma	2<br>
- részszámlákból visszatartás mértéke	2<br>
- fizetési határidõ	2<br>
- késedelmi kötbér mértéke	2<br>
<br>
3. ajánlati ár	6<br>
<br>
4. saját teljesítés aránya	4<br>
Ajánlatkérõ az egyes részszempontok értékelése során adható ponthatárokat 1-10-ig állapította meg és kimondta: "Részszempontonként a legkedvezõbb ajánlat 10 pont, a legkedvezõtlenebb 1 pont, a közbensõ ajánlatok pontszámai arányosságon alapuló pontok."<br>
Ajánlatkérõ a felhívása 16. pontjában írta elõ az egyéb elvárásait, ezek között alvállalkozókkal, illetve más résztvevõkkel szembeni követelmények nem kerültek meghatározásra.<br>
Ajánlatkérõ dokumentációt is összeállított, ebben közölte az ajánlatok benyújtásával szemben támasztott tartalmi és formai követelményeit.<br>
A dokumentációnak a részszempontokkal kapcsolatos részében adott ajánlatkérõ tájékoztatást az egyes részszempontok, illetõleg alszempontok értékelése során figyelembevételre kerülõ körülményekrõl. A szerzõdéses feltételek megítélése részszempont és annak elsõ három alszempontja vonatkozásában a dokumentáció 6. oldalán 2-2.3. pontig az alábbiakat közölte:<br>
"Szerzõdési feltételek megítélése:<br>
Elve: Az ajánlatkérõ, szerzõdéskötõ fél részére minél kedvezõbb - törvényi minimum és a kiírási kötelmeken felüli - szerzõdéses feltételek megajánlása a jelzett alszempontok figyelembevételével.<br>
<br>
2.1. Az ajánlatkérõ tegyen ajánlatot a fizetés módjára és ütemére azzal, hogy legfeljebb havonta bocsáthat ki számlát, amennyiben a számlával lefedett, igazolt teljesítést eléri a bruttó 20 000 000 Ft-ot.<br>
A legkedvezõbb benyújtott számlák száma 10 pont, a minimális feltételek biztosítása, pont.<br>
<br>
2.2. Az ajánlatkérõ kiköti, hogy a számlák értékébõl minimálisan 5 (öt) %-ot visszatart. Ezen visszatartott összegre az ajánlattevõ a kiviteli munkák befejezését követõen a sikeres mûszaki átadás-átvételi eljárás után jogosult.<br>
A kiírás szerinti minimális feltételek biztosítása 1 pont, a legmagasabb visszatartás mértékénél 10 pont.<br>
<br>
2.3. Fizetési határidõ: Az állami támogatások leigénylése a Kincstáron keresztül történik. Ezért ajánlattevõknek nyerésük esetére vállalniuk kell, hogy a fizetés a minden tekintetben megfelelõ formájú és tartalmú számla befogadását követõ 30 napos határidõvel történik. A fizetési határidõ mértékénél a legmagasabb megajánlás 10 pont, a 30 napos határidõ teljesítése 1 pont."<br>
A saját teljesítés aránya részszempont vonatkozásában a dokumentáció 7. oldalának 4. pontjában az alábbiakat rögzítette ajánlatkérõ:<br>
"4.1. Az ajánlat ezen részében közölni kell, hogy az ajánlati áron belül milyen összegû teljesítést kíván ajánlattevõ saját kivitelezésében teljesíteni, illetve milyen összegû munkát kíván alvállalkozásokkal elvégeztetni. (A 10%-ot meg nem haladó alvállalkozói teljesítéseket is figyelembe véve.)<br>
A legnagyobb saját százalékos teljesítési arány 10 pont, a legkisebb 1 pont. A közbeszerzési ajánlatok pontszámai arányosságon alapuló számok.<br>
<br>
4.2. Az ajánlattevõ továbbá közölje tételesen, hogy milyen munkákat, milyen összegû teljesítésben kíván alvállalkozókkal végeztetni, és közölni kell a teljesítésbe bevonni tervezett alvállalkozók nevét."<br>
Az ajánlati dokumentáció 1. sz. mellékletét képezõ ajánlati adatlapon kellett az ajánlattevõknek nyilatkozniuk az ajánlatuk részszempontok szerinti tartalmi elemeirõl, ennek 4-6. pontja alatt az ajánlatkérõ az alábbiakat tüntette fel:<br>
"4. A benyújtandó számlák száma (db):<br>
<br>
5. Fizetési határidõ  I. ütem .......év ...........hó ..........nap<br>
II. ütem .......év ...........hó ..........nap<br>
<br>
6. Részszámlákból visszatartás mértéke (%):"<br>
Az ajánlati adatlap 9. pontja alatt a saját teljesítés arányáról, míg 10. pontja alatt a közbeszerzés azon részérõl kellett nyilatkozni, amellyel összefüggésben az ajánlattevõ harmadik személlyel szerzõdést köt, de itt nem kérte ajánlatkérõ a szervezet vagy személy megnevezését.<br>
Ajánlatkérõ 2002. július 22-én konzultációt tartott, amelyen az ajánlattevõk mûszaki kérdéseire válaszolt.<br>
Az ajánlattételi határidõre, 2002. augusztus 13-ára ajánlatot nyújtott be: a Hydrocomp Kft., a Hoffmann Rt., a Swietelsky Út-Vasút Kft., a Kaiser Kft., a Strabag Kft. és az Alterra Kft.<br>
A Strabag Kft. ajánlattevõ az ajánlati adatlapon akként nyilatkozott, hogy 1 db végszámlát nyújt be, 60 napos fizetési határidõt vállal, míg a 6. pont alatt a részszámlákból visszatartás mértékénél az alábbiakat tüntette fel: "Nincs részszámla. Teljesítési bankgaranciát adunk: nettó szerzõdéses ár 5%-a."<br>
A Strabag Kft.-a kívül meg a Hoffmann Rt., a Kaiser Kft. és a Hydrocomp Kft. tett akként ajánlatot, hogy 1 db végszámlát nyújt csak be.<br>
Ajánlatkérõ 2002. augusztus 23-án hirdette ki az eljárást lezáró döntését. Minden ajánlattevõt alkalmasnak és minden ajánlatot érvényesnek fogadott el. Az eljárás nyertese a Hoffmann Rt. lett.<br>
Ajánlatkérõ elkészítette az írásbeli összegezését is. Ebben a benyújtandó számlák száma alszempontnál négy ajánlattevõnél (Hoffmann Rt., Kaiser Kft., Strabag Kft., Hydrocomp Kft.) 1 db-ot tüntetett fel, és mindegyikük részére megállapította ezen alszempontnál a 20 pontot. A részszámlákból visszatartás mértéke alszempontnál a Strabag Kft.-nél 105%-ot tüntetett fel, míg a Hoffmann Rt.-nél, a Kaiser Kft.-nél és a Hydrocomp Kft.-nél 100%-ot. Az értékelés során ezen alszempontnál a Strabag Kft. részére 20 pontot, míg a többi 100%-os mértékû visszatartásra 19.1 pontot adott.<br>
Ajánlatkérõ az eljárás nyertesével az eljárást lezáró szerzõdést megkötötte, a teljesítés megkezdõdött.<br>
Ajánlatkérõ a Közbeszerzési Értesítõ 2002. szeptember 11-én megjelent 37. számában tette közzé tájékoztatóját az eljárás eredményérõl. Ebben a nyertes ajánlattevõnek a Kkbt. szerinti minõsítéseként nagyvállalkozás került feltüntetésre.<br>
Dr. Kardkovács Kolos, a Közbeszerzések Tanácsának tagja 2002. szeptember 17-én nyújtotta be jogorvoslati kezdeményezését a Döntõbizottsághoz.<br>
Ebben elõadta, hogy a kezdeményezésben kifogásolt jogsértésekrõl 2002. szeptember 16-án közérdekû bejelentésbõl és az azzal együtt rendelkezésre bocsátott dokumentumokból szerzett tudomást, így álláspontja szerint jogorvoslati kezdeményezését a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében biztosított 15 napos szubjektív határidõn belül nyújtotta be. Megítélése szerint jogsértõen állapította meg értékelési részszempontként ajánlatkérõ a saját teljesítés arányának figyelembevételét. Ez a meghatározás ugyanis indokolatlan versenyelõnyt biztosít azon ajánlattevõk számára, akik pénzügyi, gazdasági, mûszaki és humán erõforrásaik nagyságrendje révén további vállalkozók bevonása nélkül is képesek ilyen volumenû kivitelezési feladatok végrehajtására. Ez egyben korlátozza az alkalmassági feltételeknek egyébként megfelelõ mikro- és kisvállalkozóknak az eljárásban való részvételét, mivel az értékelés során alacsonyabb pontszám kerül megállapításra és ez sérti a Kbt. 24. § (2) bekezdésében meghatározott esélyegyenlõség alapelvét is. Megítélése szerint e részszempont nem egyeztethetõ össze a Kbt. 34. § (4) bekezdésének a) és c) pontjában meghatározott követelményekkel sem. Ajánlatkérõ ugyanis az alkalmasság elbírálása során már értékelte az ajánlattevõket, így ezt nem értékelheti újra az érdemi bírálat során.<br>
Álláspontja szerint jogsértõ a szerzõdéses feltételek megítélése részszempontnál két alszempont: a benyújtandó számlák száma és a részszámlákból visszatartás mértéke. Ezek ugyanis ugyanazon ajánlati tartalmi elem kétszeres értékelését jelentik, így sértik a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés d) pontjában foglaltakat. Kifogásolta továbbá, hogy nem állapítható meg, miként történhet jogszerû értékelés akkor, ha csak 1 db számla kerül benyújtásra. Ajánlatkérõ konkrét értékelése vonatkozásában pedig sérelmezte, hogy a Strabag Kft. ajánlatánál 105%-os visszatartási mértéket tüntettek fel, ez pedig megítélése szerint jogszerûen nem történhetett.<br>
Ajánlatkérõ kérte a jogorvoslati kezdeményezés - részben elkésettség, részben megalapozatlanság miatti - elutasítását.<br>
Álláspontja szerint a jogorvoslati kezdeményezésnek az értékelési részszempontok, illetve alszempontok támadására vonatkozó része elkésett. Ajánlatkérõ ajánlati felhívása a Közbeszerzési Értesítõ 2002. július 3-i számában jelent meg, így ez az idõpont - mint nyilvános lapban való közzététel - tekintendõ a tudomásszerzés napjának és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 15 napos szubjektív tudomásszerzési határidõt ettõl kell számítani.<br>
A saját teljesítés aránya részszempont vonatkozásában arra hivatkozott, hogy az nem minõsíthetõ jogsértõnek. E részszempontnál ajánlatkérõ nem az alkalmasság körében figyelembe veendõ tényezõket értékelt, így az nem is sértheti az alkalmatlansági elõírásokat, illetõleg kétszeres értékelést sem valósít meg. Az ajánlatkérõ által meghatározott alkalmassági feltételek nem korlátozták a potenciális ajánlattevõket az ajánlattételben, így az esélyegyenlõség sérelme nem valósult meg. E részszempont meghatározásával ajánlatkérõnek annak kifejezésre juttatása volt a célja, hogy számára elõnyösebb, ha minél kevesebb alvállalkozóval kerül végrehajtásra az elõközmûvesítés, ez megkönnyíti az õ igényérvényesítését is. Rámutatott arra is, hogy az ajánlatok értékelésének áttekintése alapján megállapítható, hogy e részszempontnak az értékelés során nem volt jelentõsége, egyrészt a súlyszáma is kicsi volt, másrészt ténylegesen az ajánlatok értékelését nem befolyásolta. Hivatkozott arra is, hogy beszerzése iránt érdeklõdök között sem voltak kis-, illetõleg mikrovállalkozások, hanem jellemzõen középvállalkozások érdeklõdtek és õk váltották ki a dokumentációt is, majd tettek ajánlatot.<br>
Megítélése szerint a benyújtandó számlák száma és a részszámlákból való visszatartás mértéke alszempontok, egymástól különbözõ ajánlati tartalmi elemek értékelésére vonatkoznak, így jogszerûen határozta meg azokat. A részszámlákból történõ visszatartás mértéke alszempont értékelése körében pedig nem követett el jogsértést. A Strabag Kft. ajánlattevõ ugyanis az ajánlati felhívásban és a dokumentációban elõírt különbözõ teljesítési, illetõleg jótállási biztosítékokon kívül önként tett egy olyan többletvállalást, hogy a nettó szerzõdéses ár 5%-ára teljesítési bankgaranciát nyújt. Ezt a többletvállalást a többi ajánlathoz képest értékelni kellett, tartalmánál fogva ez a visszatartással függ össze, ezért nemcsak 100% áll ezzel ajánlatkérõ rendelkezésére, hanem 105%. Így ezen alszempontnál csak a Strabag Kft. részére állapította meg a maximális pontszámot. E vonatkozásban is hivatkozott arra ajánlatkérõ, hogy ezen értékelési részeknek az eljárás eredményére érdemi kihatása nem volt.<br>
Ajánlatkérõ polgármestere, Básthy Tamás írásbeli észrevételében - az ajánlatkérõ észrevételében foglaltakkal azonos indokból - kérte a jogorvoslati kezdeményezés elutasítását.<br>
Álláspontja szerint jogszerûen folytatták le a közbeszerzési eljárást. Nem vitatta, hogy az önkormányzat vonatkozó rendelete értelmében õ minõsül döntéshozónak a közbeszerzési eljárásokban és így felelõsséggel tartozik. Ugyanakkor rámutatott arra, hogy az eljárásban az elõkészítést más szervezeti egységek végezték, õk tettek javaslatot, így az õ felelõsségük is vizsgálandó. Az elõkészítõk rendelkeznek szakmai hozzáértéssel és mint döntéshozó elfogadta a javaslatukat.<br>
A Strabag Kft. mint egyéb érdekelt írásbeli észrevételében közölte, hogy ajánlatában 105%-os megajánlást nem tett, ezt ajánlati adatlapja is igazolja.<br>
A Döntõbizottság elsõdlegesen azt vizsgálta, hogy a hivatalbóli kezdeményezés benyújtása a Kbt.-ben elõírt határidõn belül történt-e.<br>
Dr. Kardkovács Kolos, mint a Közbeszerzések Tanácsának tagja, a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdés a) pontja alapján jogosult hivatalbóli eljárást kezdeményezni. E kezdeményezésre is irányadó a Kbt. 79. § (7) bekezdésében megállapított igényérvényesítési határidõ. E szakasz az alábbiakat mondja ki:<br>
"Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár."<br>
E törvényi szabályozás megkülönbözteti a tudomásszerzéstõl számított 15 napos szubjektív és a jogsértõ esemény bekövetkezésétõl számított 90 napos objektív határidõt.<br>
Jelen esetben a kifogásolt jogsértések egy része az ajánlati felhívás tartalmával kapcsolatos. Az egyértelmûen megállapítható, hogy az ajánlati felhívás - és benne az értékelési részszempontok, alszempontok - a Közbeszerzési Értesítõ 2002. július 3-i számában megjelent. Az is tényként rögzítendõ, hogy a Közbeszerzési Értesítõ - mint nyilvános újság - elvileg bárki által hozzáférhetõ. Ennek ellenére a Döntõbizottság nem osztotta ajánlatkérõ azon hivatkozását, hogy a megjelenés idõpontjától kell számítani a 15 napos igényérvényesítési határidõt. A Kbt. szabályozása - amely pedig a 25. § értelmében kógens - nem azt mondja ki, hogy jogellenes tartalmú felhívás esetén a Közbeszerzési Értesítõben való megjelenéstõl kell számítani a 15 napos határidõt, mert ezáltal a nyilvános kihirdetése megtörtént. Épp ellenkezõleg, a Kbt. - fentiekben hivatkozott - szabályozása azt tartalmazza, hogy a tudomásszerzéstõl kell számítani ezt a 15 napos határidõt. A tudomásszerzés egy szubjektív kategória, amely magába foglalja a jogsértõ jellegrõl való ismeretszerzést. Valóban ez az esetek nagy részében jogellenes tartalmú felhívásnál egybeeshet a felhívás közzétételével, fõként a rendszeres ajánlattevõknél. Jelen esetben azonban az eljárás kezdeményezõje egy tanácstag, aki a jogorvoslati kezdeményezésében okirattal alátámasztotta az eltérõ tudomásszerzési idõpontot. Erre tekintettel a Döntõbizottság elfogadta, hogy az eljárás kezdeményezõje 2002. szeptember 16-án szerzett tudomást mind a felhívásban foglalt vélt jogsértésekrõl, mind ajánlatkérõ értékelésének jogsértõ jellegérõl. Erre tekintettel állapította meg a Döntõbizottság, hogy a jogorvoslati kezdeményezés nem késett el.<br>
A Döntõbizottság megállapította, hogy a hivatalbóli kezdeményezés az alábbiak szerint részben alapos.<br>
A Döntõbizottság megállapította, hogy a "saját teljesítés aránya" részszempont meghatározása vonatkozásában alapos a jogorvoslati kezdeményezés.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint a közbeszerzési eljárásban az ajánlatkérõnek biztosítania kell az esélyegyenlõséget az ajánlattevõk számára.<br>
A Kbt. e rendelkezése a Döntõbizottság álláspontja szerint általános jelleggel és a közbeszerzési eljárás minden szakaszára kiterjedõen írja elõ az esélyegyenlõség biztosításának kötelezettségét az ajánlatkérõk felé.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
Erre tekintettel vizsgálta a Döntõbizottság, hogy az ajánlati felhívásban az ajánlatkérõ által meghatározott és kifogásolt 4. részszempont megfelel-e a részszemponttal szemben támasztott követelményeknek és egyben biztosítja e az ajánlattevõk esélyegyenlõségét is.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés a) pontja elõírja, hogy ha az ajánlatkérõ az összességében legelõnyösebb ajánlatot kívánja kiválasztani, akkor a részvételi felhívásában jogosult, az ajánlati felhívásában pedig köteles meghatározni az összességében legelõnyösebb ajánlat megítélésére szolgáló részszempontokat.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdése szerint a részszempontokat az ajánlatkérõnek az alábbi követelményeknek megfelelõen kell meghatároznia:<br>
a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;<br>
b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;<br>
d) a részszempontok nem eredményezhetik ugyanazon ajánlati tartalmi elem többszöri értékelését;<br>
e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.<br>
A Kbt. fent ismertetett 34. § (4) bekezdésének szabályozásából - a Döntõbizottság álláspontja szerint - több következtetés is egyértelmûen levonható. A közbeszerzési eljárásnak az ajánlatok értékelési fázisa az a szakasz, amelynek az a rendeltetése, hogy a beszerzés tárgyára vonatkozóan megtett ajánlatok közül kiválasztásra kerüljön az ajánlatkérõ számára legelõnyösebb. Az értékelés e funkciójából következõen elsõdlegesen figyelembe veendõ feltétel a részszempont vonatkozásában, hogy annak az ajánlatra kell vonatkoznia, annak tartalmával kell kapcsolatban állnia.<br>
Ezt a megállapítást erõsíti a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdésének fentiekben idézett c) pontja amely kimondja, hogy a közbeszerzés tárgyával, illetõleg a szerzõdés feltételeivel kell kapcsolatban állniuk.<br>
Így a Döntõbizottság e törvényi rendelkezések tükrében vizsgálta azt, hogy a saját teljesítés aránya olyan jellegû-e, amely a részszempontkénti meghatározást lehetõvé teszi. A Döntõbizottság megítélése szerint e körülménynek a részszempontok körében való értékelése kizárt.<br>
A Kbt. szabályrendszerében az ajánlatkérõ széles körû lehetõséget kap arra, hogy kifejezésre juttassa elvárásait beszerzési igénye kielégítõivel szemben. A potenciális ajánlattevõi kör meghatározása körében ajánlatkérõnek széles döntési jogköre van.<br>
Ajánlatkérõ igényét érvényesítheti egyrészt az alkalmassági követelmények meghatározása körében, másrészt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerinti nyilatkozatkérés formájában. A Kbt. 44. §-ának rendelkezései tág keretet biztosítanak az ajánlattevõk, illetõleg alvállalkozóikkal szembeni követelmények meghatározására. Jelen esetben maga ajánlatkérõ a felhívásában nem állított - a Kbt. kötelezõ rendelkezésein kívül - az alvállalkozókkal szemben követelményt, továbbá nem kért egyéb tartalmú nyilatkozatot a tervezett közremûködõi körre vonatkozóan. Így a Döntõbizottság megítélése szerint az alvállalkozókkal szemben azok bevonásával, részvételük arányával, alkalmasságukkal késõbb sem támasztható követelmény.<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdése szerint több ajánlattevõ közösen is tehet ajánlatot.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésének és 36. § (2) bekezdésének rendelkezéseibõl azt a következtetést vonta le, hogy a jogalkotó biztosítani akarta ajánlattevõk számára annak lehetõségét, hogy alvállalkozókat vonjanak be, továbbá, hogy közösen tegyenek ajánlatot.<br>
A fenti szabályozás tükrében a Döntõbizottság megítélése szerint ajánlatkérõ nem rendelkezik felhatalmazással arra vonatkozóan, hogy kizárja, illetõleg csökkentse az alvállalkozók részvételi lehetõségét, azaz ajánlatkérõ köteles biztosítani az azonos (egyenlõ) versenyesélyt minden ajánlattevõ számára, függetlenül attól, hogy a bevont közremûködõk köre milyen tág.<br>
A Döntõbizottság álláspontja szerint a fenti több oldalról történõ megközelítés alapján az a következtetés vonható le, hogy jogsértõ a "saját teljesítés arányának" részszempontként való meghatározása.<br>
A részszempontok körében az ajánlatot és nem az ajánlattevõi kört kell értékelni. Az alvállalkozókat jogszerûen bevonó ajánlattevõk számára a fenti részszempont nem biztosítja az esélyegyenlõséget.<br>
A részszempont jogellenes meghatározását nem befolyásolja az a körülmény, hogy e részszempontnak az értékelés során a legkedvezõbb ajánlat kiválasztására nem volt érdemi hatása.<br>
A Döntõbizottság álláspontja szerint nem jogsértõ a benyújtandó számlák száma és a részszámlákból való visszatartás mértéke alszempontok meghatározása az alábbi indokokra tekintettel.<br>
Ezek az alszempontok a Kbt. fentiekben idézett 34. § (4) bekezdés c) pontjában támasztott követelménynek megfelelnek. Mindegyik alszempont gazdaságilag értékelhetõ tényezõkön alapul (a számlák száma és a visszatartás mértéke ilyennek minõsül) és e körülmények összefüggnek a szerzõdés feltételeivel, így a Kbt. 34. § (4) bekezdésének c) pontját nem sértik.<br>
A Döntõbizottság álláspontja szerint nem fejezik ki ugyanazon tartalmi elem többszöri értékelését. Nem csak pénzügyi szakemberek számára, hanem nyelvtani értelmezéssel is megkülönböztethetõ, hogy a számlák száma alszempont és a számlából való visszatartás mértéke különbözõ elemeknek az értékelését jelenti. Nem vitathatóan okozhat értékelési problémát az az eset, ha csak egy végszámla kerül benyújtásra. Az értékelési probléma azonban nem azonos az alszempont jogellenes meghatározásával. A Döntõbizottság az alszempont jogellenességére nem tudott következtetést levonni és a két alszempont ütközési lehetõségét az egy végszámla esetében maga ajánlatkérõ oldotta fel értékelése során azzal, hogy egy végszámla esetében a benyújtandó számlák száma alszempontra maximális pontszámot állapított meg, míg a részszámláknál való visszatartás mértékénél 100%-ot vett figyelembe, így e vonatkozásban az értékelése sem jogsértõ.<br>
A Döntõbizottság a részszámlákból való visszatartás mértéke alszempontnál jogsértést abban a körben állapított meg, hogy ajánlatkérõ 105%-os mértéket tüntetett fel e alszempontnál ajánlati tartalmi elemnek a Strabag Kft.-nél, és csak részére állapított meg maximális pontszámot.<br>
A Döntõbizottság a Strabag Kft. ajánlati adatlapjának fentiekben ismertetett része alapján megállapította, hogy az alszempont körében a Strabag Kft. a Hoffmann Rt.-vel, a Kaiser Kft.-vel és a Hydrocomp Kft.-vel azonosan 100%-os visszatartást vállalt és mindannyian csak egy végszámla benyújtására tettek ajánlatot. Ebbõl következõen ajánlatuk tartalma ezen alszempontoknál azonos. Valóban a Strabag Kft. az ajánlatkérõ által a felhívása, illetõleg a dokumentációja - fentiekben ismertetett - részeiben elõirt biztosítékokon felül tett egy olyan vállalást, amelyet az ajánlati adatlap 6. pontjában tüntetett fel, hogy teljesítési bankgaranciát ad a szerzõdéses ár 5%-ára. Azonban a Döntõbizottság álláspontja szerint a Strabag Kft. ezen önálló, saját döntésén alapuló többletvállalása ezen alszempont keretében nem értékelhetõ.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése az alábbiakat mondja ki az értékelés vonatkozásában: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja."<br>
A Kbt. fentiekben idézett 55. § (6) bekezdése szerint a részszempontok szerinti tartalmi elemeket kell értékelni. A részszempont a részszámlából való visszatartás mértéke volt, így a teljesítési bankgarancia e körben való értékelése jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján tehát az ajánlatkérõ akkor járt volna el jogszerûen, ha a Strabag Kft.-nél is 100%-ot tüntet fel és mindannyiuk részére egységesen megállapítja a 20 pontot, mivel a négy ajánlattevõnek az ajánlata ezen alszempont vonatkozásában azonos volt.<br>
E tekintetben sincs annak - a jogsértés megállapítása vonatkozásában - relevanciája, hogy jogsértésnek érdemi hatása az értékelésre nem volt.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott jogkörében eljárva a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 24. § (2) bekezdését, a 34. § (4) bekezdés c) pontját és az 55. § (6) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság:<br>
"bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben."<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. a 88. </a>§ (4) és (5) bekezdésében az alábbiak szerint határozza meg a bírság kiszabása során figyelembe veendõ tényezõket.<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg." Ez jelenleg szervezetek esetében 1 000 000 Ft, míg magánszemélyeknél 100 000 Ft.<br>
"(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A Kbt. fentiekben idézett 88. § (5) bekezdése kiemeli a jogsérelem súlyát. A Döntõbizottság megítélése szerint ajánlatkérõ értékelésének áttekintése alapján megállapítható, hogy ténylegesen a jogsértõnek minõsített részszempontnak és a részszámlából való visszatartás mértéke alszempont jogsértõ pontozásának ajánlatkérõ értékelésére nem volt érdemi kihatása. A Döntõbizottság e körülményre tekintettel úgy ítélte meg, hogy elegendõ a minimális bírság kiszabása, és azt így 1 000 000 Ft-ban határozta meg.<br>
A Kbt. fentiekben idézett 88. § f) pontja értelmében a felelõs személlyel szemben is bírságot kell kiszabni.<br>
Ajánlatkérõ 28/1996. (XII. 1.) Önk. rendelet alapján megállapítható, hogy ajánlatkérõ belsõ eljárási rendje alapján a polgármester a döntést hozó személy, erre tekintettel - a fentiekkel azonos indokból - a minimális bírságot állapította meg a Döntõbizottság a döntéseket hozó személlyel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. október 25.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>