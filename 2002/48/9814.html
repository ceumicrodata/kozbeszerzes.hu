<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9814)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.567/11/2002.<br>
<br>
Tárgy: a Klima-Vill Kft. jogorvoslati kérelme Kaposvár Megyei Jogú Város Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KLIMA-VILL Kft. (7400 Kaposvár, Kossuth L. u. 1-9., képv.: dr. Csõsz Zsigmond ügyvéd, 7400 Kaposvár, Csokonai u. 2., továbbiakban kérelmezõ) által a Kaposvár Megyei Jogú Város Önkormányzata (7400 Kaposvár, Kossuth tér. 1., továbbiakban ajánlatkérõ) "Kaposvár, Kecelhegyen 8726/9 hrsz. ingatlanon önkormányzati bérlakások építése" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapítja meg.<br>
Ajánlatkérõ 2002. április 24-én a Közbeszerzési Értesítõ (K. É.) 17. számában elõzetes összesítõt tett közzé több építési beruházás beszerzési szándékáról, melyben a jelen beszerzés is szerepel.<br>
Ajánlatkérõ 2002. június 19-én a K. É. 25. számában részvételi felhívást tett közzé a rendelkezõ részben meghatározott beszerzés tárgyban.<br>
A felhívás 9. pontjában ajánlatkérõ meghatározta a résztvevõk - a részvételi jelentkezõk és 10% mérték felett bevonni kívánt alvállalkozójára vonatkozóan a pénzügyi, gazdasági és mûszaki alkalmasságára kért adatokat és tényeket.<br>
Ajánlatkérõ a részvételi felhívás 10. b) pontjában pedig elõírta a szerzõdés teljesítésére alkalmatlanná minõsítés szempontjait.<br>
Ajánlatkérõ kivételes rendelkezése hiányában a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) értelmében részvételi jelentkezõnek és a 10% feletti vállalkozójának együttesen, míg a közös ajánlatot tevõknek a Kbt. 44. § (5) értelmében külön, egyenként kell megfelelni. A 12. pontban lehetõvé tette a hiánypótlást.<br>
Részvételi határidõre, 2002. július 15. napjára 5 darab részvételi jelentkezés érkezett. Jelentkezést nyújtott be kérelmezõ, a ZÁÉV Rt., a Fodor Rt., a Baucont Rt., valamint az Etalon Kft. az Axis'94 Kft.-vel közösen.<br>
A részvételi szakaszban ajánlatkérõ mind az 5 részvételre jelentkezõt minõsítette alkalmasnak a szerzõdés teljesítésére a 2002. július 30-i eredményhirdetésen, melyen kérelmezõ jelen volt. Õket felhívta ajánlattételre.<br>
Az ajánlati felhívás 4. pontjában a teljesítés határidejéül 2003. július 1-jét jelölte meg azzal, hogy ajánlatkérõ korábbi teljesítést is elfogad.<br>
Ajánlatkérõ a felhívás 8. pontjában meghatározta, hogy az összességében legkedvezõbb ajánlat szempontja szerint fogja értékelni az ajánlatokat, és ehhez megadta a bírálati részszempontokat és a hozzájuk tartozó bírálati részszempontokat, azok súlyszámát, valamint az adható pontértékek alsó és felsõ határát az alábbiak szerint:<br>
részszempontok	súlyszámok<br>
- ajánlati ár	70<br>
- helyi munkaerõ alkalmazása	7<br>
- garanciális többletvállalás (garanciális biztosíték mértéke)	7<br>
- szavatossági többletvállalás (elõírtnál hosszabb idõ vállalása)	6<br>
- kedvezõbb teljesítési határidõ vállalása	10<br>
Ajánlatkérõ az értékelés módszereként meghatározta, hogy a legjobb ajánlat kapja a legmagasabb, a legrosszabb a legalacsonyabb pontszámot. A közbensõk egyenes arányos pontszámot kapnak. Ezen felül ajánlatkérõ itt megjelölte azt, hogy az értékelés a szerzõdéses feltételekhez, mint alapfeltételekhez viszonyított többletvállalások számításon alapuló különbsége alapján történik.<br>
Ajánlati dokumentációt is készített ajánlatkérõ az ajánlat feltételeirõl. Ennek 1. pontjában elõírta, hogy az ajánlatnak - összhangban a teljességi nyilatkozattal - tartalmaznia kell minden a kiviteli tervdokumentációban szereplõ magas- és mélyépítési, szak- és szerelõipari munkát, a rendeltetésszerû használathoz szükséges kellékekkel (megvilágítás, érintés- és villámvédelemi, zaj- és emissziómérési, kémény- és ivóvízminta stb.). Az ajánlattétel elkészítéséhez az ARKER Stúdió Kft. által készített kiviteli terveket és a hozzájuk tartozó költségvetési kiírást adta ki ajánlatkérõ.<br>
Ajánlattételi határidõre, 2002. szeptember 2. napjára 3 db ajánlat érkezett. Ajánlatot tett: kérelmezõ, a BAUCONT Rt., valamint az Etalon Kft. és az AXIS'94 Kft. közösen.<br>
Ajánlatok értékelése: az INVESTING Kft. lebonyolító bevonásával történt. Az értékelõ munkacsoport hozta meg az eljárást lezáró döntést, mellyel az alpolgármester és polgármester is egyetértett. Eszerint az eljárás nyertese az Etalon Kft. és az AXIS'94 Kft. által tett közös ajánlat lett.<br>
A nyilvános eredményhirdetésre 2002. szeptember 17-én került sor a fent ismertetett döntés kihirdetésével.<br>
Az "Összegzés az eljárásról" iratot ajánlatkérõ elkészítette, és azt megküldte valamennyi ajánlattevõ részére.<br>
Kérelmezõ 2002. szeptember 25. napján nyújtott be jogorvoslati kérelmet a Döntõbizottsághoz.<br>
Jogorvoslati kérelmében kifogásolja ajánlatkérõ döntését, álláspontja szerint ajánlatkérõ jogsértõen járt el, ajánlatkérõ törvénysértõen csökkentette a nyertes ajánlati árát 21 millió forinttal, az ajánlatkérés mûszaki tartalmába nem tartozó villamosenergiaközmû-építési munkák költségével, hisz a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) szerint az ajánlat az ajánlattételi határidõ lejártát követõen már nem módosítható. Álláspontja szerint a módosítás nélkül az õ ajánlata az összességében a legelõnyösebb. Kérte a szerzõdéskötés megtiltásának elrendelését. Majd kiegészítõ kérelmében elõadta, hogy szerinte a nyertes ajánlattevõ konzorcium tagjai önállóan nem felelnek meg az alkalmassági követelményeknek.<br>
Ajánlatkérõ észrevételében elõadta, hogy a felhívásban és a kiadott dokumentációban levõ kiviteli tervben egyértelmûen meghatározták az ajánlat mûszaki tartalmát. Az épületet kiszolgáló közmûvek nem képezték az ajánlat tárgyát (víz-gáz-villany). Ezek sem a terv a dokumentáció szöveges, sem a tervlapjain nem szerepeltek. A három ajánlat közül csak a nyertes ajánlatba került be - jól elkülöníthetõen feltüntetve - a villamosenergia-ellátás költsége. Ezt a bontást követõen, az ajánlatok részletes értékelése során észlelték. Ezért az ajánlatokat azonos tartalomra hozták, ezért a DÉDÁSZ költségeit az ajánlati árból levonták, hiszen arra szolgáltatókkal történt fejlesztési megállapodás szerint áfamentesen jutnak hozzá.<br>
A korrekcióra az 56. § (2) alapján került sor, és nem az ajánlatot módosították a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) rendelkezése ellenére. Kérte a kérelem elutasítását.<br>
Egyéb érdekeltek közül az Etalon Kft. elõadta, hogy nem õk módosították az ajánlati árat, hanem az ajánlatkérõ, mert az õ ajánlatuk mûszaki tartalma többletet tartalmazott az ajánlatkéréshez képest. Amennyiben a korrekcióra nem került volna sor, akkor az õ ajánlatuk szenvedett volna hátrányt a másik két ajánlattevõvel szemben a többlet mûszaki tartalom miatt.<br>
A Döntõbizottság az ügyben ideiglenes intézkedést nem alkalmazott.<br>
A Döntõbizottság megállapította, hogy a kérelmezõ jogorvoslati kérelme részben megalapozatlan, részben elkésett az alábbiak szerint.<br>
A nyertes ajánlattevõ ajánlati ára korrekciójának jogsértõ voltára vonatkozó kérelmezõi kérelmi elem az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(l) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A rendelkezésre álló dokumentumok (dokumentáció, árazatlan tételes költségvetések, kiviteli tervek stb.) átvizsgálását követõen a Döntõbizottság megállapította, hogy ajánlatkérõ a kiadott tervanyag épületvillamossági fejezetében kizárólag a megvalósítani kívánt létesítmény belsõ villamosenergia-ellátásának megvalósítására a csatlakozó ponttól a fogyasztóig terjedõen vár el ajánlatokat ajánlattevõktõl. Az árazatlan költségvetés is csak a belsõ elektromos munkákat tartalmazza. A VII. kötet "épületvillamosság" kiviteli tervhez csatolt DÉDÁSZ tájékoztatásban történik utalás a külsõ elektromos ellátásra, azonban a hozzá rendelt mûszaki leírás egyértelmûen rögzítésre került, hogy a kiviteli terv mûszaki leírása kizárólag a belsõ villamos energia ellátásával foglalkozik.<br>
A fent ismertetett dokumentumok alapján egyértelmûen megállapítható, hogy a külsõ villamosenergia-ellátás megvalósítása nem része a vizsgált beszerzésnek, arra ajánlatkérõ ajánlatot nem kért. Ilyen tétel a költségvetési fõösszesítõben sem került feltüntetésre.<br>
A fenti tényeket támasztja alá az is, hogy az ajánlattevõk (a nyertes kivételével) nem is tettek e tételre ajánlatot.<br>
A nyertes ajánlattevõ a fentiekben elõadottak szerint ajánlatában az ajánlatkérõ által elvárt tartalomra - a kiadott költségvetés beárazása mellett - tette meg ajánlatát, az ajánlat ezért mindenben megfelel a felhívásban és a dokumentációban elõírt követelményeknek, ezért annak ajánlatkérõ részérõl történõ érvényesnek elfogadása és értékelése a Döntõbizottság megítélése szerint nem ütközik a Kbt. rendelkezéseibe. Az ajánlat azonban tartalmazott többlettartalmi elemet, nevezetesen - az ajánlatban jól elkülöníthetõ tételként - a külsõ elektromos ellátás munkálatait, ezzel a nyertes ajánlati ára az ajánlat többlettartalmát fedte le, ellentétben a többi ajánlattevõ ajánlati árával, amelyek nem tartalmaztak többlettartalmat, kizárólag az ajánlatkérõ által megkövetelt mûszaki tartalmat ajánlották meg.<br>
A nyertes ajánlatának többlettartalma az ajánlatok vizsgálatának, értékelésének szakaszában derült ki, azonban ajánlatkérõnek az érvényes ajánlatok értékelését a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján, az abban foglaltak betartásával kellett elvégeznie. A Döntõbizottság álláspontja szerint ajánlatkérõ által a nyertes ajánlatában szereplõ többlettételnek az értékelés során történõ figyelmen kívül hagyása összhangban a törvényben rögzített alapelvekkel nem tekinthetõ jogsértõ eljárásnak.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A fentiek alapján ajánlatkérõ annak érdekében, hogy a fent hivatkozott rendelkezés betartása mellett végezze el az ajánlatok értékelését, ami azt jelenti, hogy az ajánlati ár értékelési részszempont körében az azonos tartalomra tett ajánlati árakat hasonlíthatja össze, így ajánlatkérõ az azonos tartalmi elemek megállapítása érdekében helyesen járt el. A Döntõbizottság álláspontja szerint helyesen választotta ajánlatkérõ azt az eljárási módot, hogy az beszerzés tárgyát nem képezõ munkálatok költségére tett nyertesi ajánlatot figyelmen kívül hagyva (tehát ezen költséggel csökkentve az ajánlati árat) értékelte az ajánlati ár részszempontot. Ajánlatkérõ ezen eljárása a Döntõbizottság álláspontja szerint nem tekinthetõ az ajánlat módosításának.<br>
Amennyiben ajánlatkérõ az értékelés során nem vette volna figyelembe a nyertes ajánlat többlettartalmának tényét, és ennek rendezése nélkül pontozna az értékelési részszemponton belül, úgy ezzel megsértette volna a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, mivel nem azonos tartalmi elemeket vizsgált volna.<br>
Megjegyzi továbbá a Döntõbizottság, hogy amennyiben a nyertesnél az ajánlatban levõ 700 087 500 Ft került volna korrekció nélkül figyelembe vételre ajánlatkérõ részérõl az értékelésnél, akkor elvégezve az értékelést továbbra is az összességében legelõnyösebb ajánlatot (a legmagasabb pontszámot elérve) az ajánlatkérõ által nyertesnek kihirdetett ajánlattevõ tette (kérelmezõ pontszáma 777,4-re emelkedik, ami még mindig alacsonyabb, mint a nyertes 783 pontja).<br>
A Döntõbizottság a továbbiakban megállapította, hogy a kérelmezõ azon kérelmi eleme, amely a nyertes alkalmatlanságának megállapítására irányul, elkésett az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást a törvény szabályait sértõ esemény tudomásra jutásától számított 15 napon belül lehet kérelmezni vagy kezdeményezni. E határidõ elmulasztás jogvesztéssel jár.<br>
Ajánlatkérõ 2002. július 30. napján a részvételi szakasz eredményét kihirdette, melyben a nyertes ajánlattevõt is a szerzõdés teljesítésére alkalmasnak minõsítette. A részvételi szakasz eredményhirdetésén kérelmezõ is jelen volt, így az alkalmasság vonatkozásában hozott ajánlatkérõi döntést ezen naptól számított 15 napon belül támadhatta volna még, azaz 2002. augusztus 14. napjáig. Kérelmezõ jogorvoslati kérelmét 2002. szeptember 25. napján nyújtotta be (2002. szeptember 24. napján postára adott), tehát e tekintetben kérelme elkésett.<br>
Az elkésettségre tekintettel a Döntõbizottság érdemi vizsgálatba nem bocsátkozott ezen kérelmi elem tekintetében.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az egyrészt elkésett, másrészt a Kbt. 80. § (l) bekezdés a) alapján megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 24.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>