<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1352)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.802/6/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az Országos Mezõgazdasági Könyvtár és Dokumentációs Központ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: a Döntõbizottság elnöke) által az Országos Mezõgazdasági Könyvtár és Dokumentációs Központ (1012 Budapest, Attila út 93., megbízásából eljár a MÛBER-INVEST Kft., 1016 Budapest, Mészáros u. 10., képviseli: dr. Pórffy Miklós jogtanácsos, a továbbiakban: ajánlatkérõ) "az Országos Mezõgazdasági Könyvtár és Dokumentációs Központ 1012 Budapest, Attila út 93. sz. épületén szerkezeti megerõsítési és átalakítási munkák" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõt 3 000 000 Ft, azaz hárommillió forint bírság megfizetésére kötelezi.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
A beszerzés tárgyát képezõ épület az 1930-as években épült, az épület felújítása így már aktuálissá vált. Ennek alapján ajánlatkérõ 2001. évi költségvetésében ezen munkák elvégzését tervezte is. Ezen döntés alapján 2001-ben megkezdõdött az épületre vonatkozó tervezési és engedélyezési munka. A tenderdokumentáció alapján megállapítható, hogy a felújításra kerülõ épület bruttó 3625,2 m2 alapterületû.<br>
A tervek alapján megállapítható, hogy egy három részre osztható épületrõl van szó, amely egy bal oldali épületszárnyból, egy jobb oldali épületszárnyból és egy utcával párhuzamos fõépületbõl áll. Az épület egy részét érinti a födémszerkezet megerõsítése, a többi részén funkcióváltás miatti átépítés, felújítás készül. Az építész mûleírás szerint az átalakítás célja a könyvtár kapacitásának bõvítése és az EU-s feladatokkal járó funkcionális kiegészítés. A tervezõ az épület felújítását úgy tervezi, hogy az átalakítási munkák alatt az épület mûködése zavartalan legyen. Ennek alapján a tervezõ az építés ütemezésére javaslatot tesz oly módon, hogy az elsõ ütemben javasolja felújítani azt az épületszárnyat, ahol az új könyvraktár lesz, a második és a harmadik ütemet érinti a födémszerkezet megerõsítése. A tervezõ által javasolt ütemezés szerint az egyes ütemek egymástól teljesen elválaszthatóak. Az épület rekonstrukciójának mérnöki elõkészítõi munkái során az épületrõl anyag- és állapotmeghatározó szakvélemények készültek. Az épület utcai szárnya földszint feletti födémek közbensõ traktusáról a szakértõ megállapította, hogy teherbírása csekély, statikai számítás szerint csak az önsúly terhelésre felel meg. Ezen szakértõi megállapítás alátámasztásául 2001. szeptember 15-én egy statikai szakvélemény is készült, mely a korábbiakat alátámasztotta és azt a megállapítást teszi, hogy az épület biztonságos üzemeltetéséhez azonnali érdemi szerkezeti beavatkozás szükséges.<br>
Ezen elõzmények után ajánlatkérõ 2001. december 5-én tájékoztatta a Döntõbizottság elnökét, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos közbeszerzési eljárást indít. Ajánlatkérõ az eljárásfajta választását a gyors életveszély-elhárítással és a további kármegelõzéssel indokolta.<br>
Ajánlatkérõ ajánlattételre 3 céget hívott fel: a KIPSZER Rt.-t, a KÖZÉV Rt.-t és a Bau 2000 Építõipari Kft.-t.<br>
Ajánlatkérõ az ajánlati felhívásában teljesítési határidõként a szerkezet megerõsítésére 2002. március 20-át, az átalakítás teljes befejezésére pedig 2003. január 31-i véghatáridõt állapított meg. Az ajánlati felhívás szerint az ajánlat benyújtásának határideje 2001. december 18-a, a tárgyalásokra pedig 2001. december 21-én kerül sor. Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat, az alkalmasság, illetõleg az alkalmatlanná minõsítés szempontjait. Ajánlatkérõ az összességében legelõnyösebb ajánlatot kívánta kiválasztani, melyhez megadta a részszempontokat, azok súlyszámát és a részszempontok tartalmi elemeire adható pontszám alsó és felsõ határát.<br>
A Döntõbizottság elnöke 2001. december 20-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta az eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszûntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû. Ajánlatkérõ hivatkozott a statikai szakvéleményre, mely szerint az épület biztonságos üzemeltetése azonnali érdemi szerkezeti beavatkozást igényel, illetõleg hivatkozott arra, hogy számára a munkák elvégzéséhez szükséges pénzügyi fedezetet az FVM 2001. november 30-i levelében biztosította. Ajánlatkérõ becsatolta továbbá az FVM 2002. január 14-én kelt levelét, mely szerint az ajánlatkérõ a statikai szakvélemény eredményérõl haladéktalanul tájékoztatta, és ennek alapján az FVM soron kívül döntött a pénzügyi forrás biztosításáról. Ajánlatkérõ tárgyaláson tett nyilatkozatában nem vitatta, hogy a beszerzés tárgyát képezõ munka egy része a födémszerkezet megerõsítése, amely az életveszély elhárítása miatt sürgõs azonban hivatkoztak arra, hogy a Kbt.-ben olyan rendelkezés nem találtak, mely tiltaná, hogy ehhez a munkákhoz egyéb munkák nem kapcsolhatók. Álláspontjuk szerint célszerûségi szempontok indokolják a munkák egyben történõ elvégzését. Hivatkoztak arra, hogy egy mûködõ intézményrõl van szó, a felújítási munkák az intézmény mûködése közben kell hogy megtörténjenek, és amennyiben több kivitelezõ dolgozna az épületen, úgy az a mûködést ellehetetlenítené. Ajánlatkérõ nem vitatta, hogy az épület építészeti munkáitól teljes mértékben elkülöníthetõ mobiliákra is kértek ajánlatot, azonban hivatkozott arra, hogy a beszerzés egészét tekintve összegszerûleg ez csak egy csekély rész. Ajánlatkérõ nyilatkozott, hogy a nyertes ajánlattevõvel, a KIPSZER Rt.-vel 2001. december 21-én a szerzõdés megkötésre került.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárása megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>( l ) bekezdése szerint a közbeszerzési eljárás nyílt meghívásos, illetõleg tárgyalásos eljárás lehet. A meghívásos, vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából. Ezen szakasz alkalmazhatóságát a Kbt. negatív megközelítésben határozza meg, tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt, vagy a meghívásos eljárásban elõírt határidõk nem betarthatók.<br>
A rendelkezésre álló iratokból egyértelmûen megállapítható, hogy ajánlatkérõ a beszerzés tárgyát képezõ épület teljes felújítását tervezte a 2001. évben. Az átalakítási és engedélyezési tervek készítése során vált világossá, hogy az épület egy részének födémszerkezete veszélyelhárítás miatt azonnali megerõsítést igényel. Ezen munkák vonatkozásában nem vitatható, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának alkalmazása indokolt, bár a rendelkezésre álló iratokból a Döntõbizottság megállapította, hogy az ajánlat és az az alapján kötött vállalkozási szerzõdés szerint a kivitelezési munkák elvégzése nem az életveszély-elhárítást célzó munkarészekkel kezdõdik.<br>
Jelen közbeszerzési eljárás tárgya azonban az egész épületegyüttes felújítása, illetõleg meghatározott berendezések (könyvtári polcok) biztosítása. A tervek alapján a jobboldali épületszárnyon és a fõépületen tervezett munkák átalakítási és felújítási munkák, ahol válaszfalak szûnnek meg és új helyen, új válaszfalak épülnek. Helyiségek mérete és funkciója változik, elbontanak és újraépítenek egy felvonót. Az épület jobb oldali épületszárnyán nem készül semmilyen statikai megerõsítõ munka. Van olyan épületrész, pl. a fõépület 2. és 3. emelete, ahol az átalakítás annyit jelent, hogy vendégszobákat alakítanak ki.<br>
Az építész mûleírás szerint az elõzõeken túli elvégzendõ munkák: teljes padló- és falburkolatcsere, teljes festés-mázolás, gipsztagozatok felújítása; belsõ nyílászáró-felújítás, részben itt is cserével, lépcsõ mûkõfelületének a felújítása, a homlokzaton 2 új ajtó beépítése és a mészkõ burkolat tisztítása, graffiti elleni védõburkolattal való ellátása. Ajánlatkérõ nem is hivatkozott rendkívüli sürgõsségre az átalakítási és felújítási munkák tekintetében. Ajánlatkérõ által sem vitathatóan a födémszerkezet megerõsítése, azaz az életveszély-elhárító munkák megvalósítása mûszakilag elkülöníthetõ. Ajánlatkérõ csupán célszerûségi szempontok alapján határozott az épületfelújítás egészében történõ megvalósításáról.<br>
Ezen munkák vonatkozásában azonban a rendkívüli sürgõsség nem állt fenn, így e munkák tekintetében a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárás nem jogszerû.<br>
A Kbt. szabályozásának fõ célja, hogy biztosítsa az államháztartási forrásokból lebonyolított beszerzések átláthatóságát, a verseny megvalósulását. Ennek alapján a közbeszerzési eljárásoknak alapvetõen nyílt eljárás keretében kell lebonyolódniuk. Ez az eljárásfajta az, amely biztosítja a versenyt és a beszerzések átláthatóságát. Emiatt a törvény a meghívásos és a tárgyalásos eljárások alkalmazhatóságát csak szûk keretek között, meghatározott feltételek fennállása esetén teszi lehetõvé. A törvény kiemelten szigorú szabályozást állapít meg a hirdetmény közzététele nélküli tárgyalásos eljárások alkalmazására vonatkozóan. Meghatározza azokat a konkrét feltételeket, melyek esetében ezen eljárásfajta alkalmazását lehetõvé teszi. Ezekbõl a rendelkezésekbõl pedig következik, hogy mivel egy beszerzés tárgya osztható, abban az esetben a kis részre fennálló, rendkívüli sürgõsség nem alapozza meg a teljes beszerzésre vonatkozóan a Kbt. 70. § (1) bekezdés c) pontjának jogszerû alkalmazását.<br>
A Döntõbizottság a fentiek alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és az f) pont alapján határozott a bírság kiszabásáról. A bírság összegének megállapításánál figyelemmel volt az elkövetett jogszabálysértés súlyára, illetõleg a beszerzés értékére. A beszerzés értéke 307 534 040 Ft volt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. január 31.<br>
<br>
Dr. Engler Magdolna s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>