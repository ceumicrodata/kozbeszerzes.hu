<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (2774)
</b></h2><FONT size=3><i><u></i></u><br>
<br>
12.K.30.059/2001/13.<br>
<br>
A bíróság a dr. Dobrossy István ügyvéd (4024 Debrecen, Batthyány u. 20/5.) által képviselt PRIMA ENTEN Kft. (4287 Vámospércs, Nyírábrányi út 6.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen – közbeszerzési ügyben hozott – közigazgatási határozat felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság az alperes D.568/9/2000. számú határozatát hatályon kívül helyezi, és az alperest új eljárás lefolytatására kötelezi.<br>
A le nem rótt kereseti illetéket az állam viseli.<br>
Kötelezi a bíróság az alperest, hogy 15 nap alatt fizessen meg a felperesnek 7500 (hétezerötszáz) Ft perköltséget.<br>
Az ítélet ellen a kézbesítéstõl számított 8 napon belül a Legfelsõbb Bírósághoz lehet fellebbezni. A fellebbezést 5 pld.-ban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján megállapította a következõ tényállást:<br>
Az alperes D.568/9/2000. számú határozatával 1 M Ft bírsággal sújtotta a PRIMA ENTEN Kft.-t a Közbeszerzések Döntõbizottsága elnöke által kezdeményezett jogorvoslati eljárásban, mert a kft. az "Eu-Export Baromfifeldolgozó Üzem II. ütem bõvítése" tárgyú közbeszerzési eljárásban megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésére és 72. § (5) bekezdésére figyelemmel a 71/B. § (1) bekezdését. A tényállás értelmében az ajánlatkérõ 2000. október 20-án faxon (majd 26-án levélben) megküldte – a Kbt. 71/B. § (2) bekezdésére figyelemmel – a Közbeszerzések Döntõbizottsága elnökének ajánlati felhívását hirdetmény közzététele nélküli tárgyalásos eljárás lefolytatása céljából, melynek jogalapját gyorsított eljárás indokoltságában jelölte meg. Leírta az ajánlatkérõ, hogy a "gyorsított, tárgyalásos versenytárgyalási formát" azért kénytelen alkalmazni, mert 2001. évre az üzem teljes kapacitását elõre lekötötték a nyugati vevõk (kb. 800 tonna késztermékre), melynek teljesítésére csak akkor van esély, ha az üzem 2000. április 1-jétõl termelni tud.<br>
A finanszírozás céljából eredményes pályázatot nyújtottak be a Hajdú-Bihar Megyei Területfejlesztési Tanácsnál és a Hajdú-Bihar Megyei Munkaügyi Központnál, és rendelkezésre áll a számlavezetõ bank középlejáratú hitelígérvénye, így a versenytárgyalás indítható. Késõbbi kezdés esetén a határidõ tartására nincs esély.<br>
Négy kiválasztott ajánlattevõ nevét jelölte meg az ajánlati felhívás, valamint az ajánlattal kapcsolatos elvárásokat, és az értékelés feltételrendszerét. A Közbeszerzések Döntõbizottsága elnöke által hivatalból indított jogorvoslati eljárás keretében a tárgyalásos eljárás jogalapját, illetve az ajánlati felhívás tartalmát kellett vizsgálni (erre irányult az elnök kezdeményezõ irata, külön is kiemelve, hogy számára nem világos, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>mely rendelkezése alapján folytatta le az ajánlatkérõ az eljárást).<br>
Ajánlatkérõ a jogorvoslati eljárás megszüntetését indítványozta, utalt arra, hogy az ajánlati felhívásában valóban a gyorsított eljárásra hivatkozott, de valójában a jogalapot a rendkívüli sürgõsség teremtette meg. Valamint igaz az is, hogy nem került megjelölésre a felhívásban az alkalmatlanság megállapítását megalapozó tények köre. A nyertes a Fémszerkezet Kft. lett, akivel a szerzõdést ajánlatkérõ megkötötte.<br>
Az alperesi határozat idézi a <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdését, a 26. § (1) bekezdését, továbbá a 71/B. § (1) bekezdését, mely szerint – egyebek mellett – a tárgyalásos eljárás ajánlati felhívásának tartalmaznia kell a tárgyalásos eljárás 70. § szerinti valamelyik jogcímét [70. § (1) bekezdés a)–e) pontját, illetve a (2) bekezdés a)–c) pontját]. E szerint: 70. § (1) Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha<br>
a) a nyílt vagy a meghívásos eljárás – a 60. § (1) bekezdésének e) vagy f) pontjában foglaltak kivételével – eredménytelen volt, feltéve, hogy a felhívásnak, illetõleg a dokumentációnak a közbeszerzés tárgyára vonatkozó feltételei idõközben nem változtak meg;<br>
b) a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni;<br>
c) az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából;<br>
d) a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna;<br>
e) az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását.<br>
(2) Az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A 72. § (5) bekezdése szerint építési beruházás során gyorsított eljárás nem alkalmazható.<br>
Ennek ellenére az ajánlati felhívás a gyorsított eljárást jelölte meg jogcímként, majd az érdemi ellenkérelemben azt közölte az ajánlatkérõ, hogy gyorsított eljárást a rendkívül sürgõsség indokolhatta. Ugyanakkor nem jelölte meg jogalapként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját.<br>
A megjelölt jogalap szerint a tárgyalásos eljárás feltételei nem állnak fenn, az eljárás lefolytatása jogsértõ volt, az ajánlati felhívás további tartalmi vizsgálata már szükségtelenné vált.<br>
Felperes keresetlevelében kérte a határozat megváltoztatását a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdésére figyelemmel. Elismerte, hogy a felperesi társaság, az ügyvezetõ ugyanis nem jogász, nem jelölte meg paragrafushelyre hivatkozással a jogalapot, de az ajánlati felhívásban leírtakból egyértelmû, hogy a Kbt. 70. § (1) bekezdés c) pont a megjelölt jogalap. Márpedig a mögöttes jogszabályként alkalmazandó, Áe. 16. § (3) bekezdése alapján a kérelmet tartalma szerint kell elbírálni. Ezt sérti a határozat, valamint az államigazgatási eljárás 2. § (1) bekezdésében foglalt alapelvét is.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pont, mint jogalap maradéktalanul fennáll. A sürgõs szükség is fennáll, amely nem az ajánlatkérõ mulasztásából adódott. Több helyrõl kellett elõteremteni az anyagi fedezetet (hitel, állami támogatás, saját erõ), ez és a többi technikai feltétel biztosítása egy évet vett igénybe. Márpedig a több, mint 100 fõnek munkalehetõséget biztosító beruházás csak úgy jöhetett létre, ha minden feltétel együtt van, valamint a gyár 2001-ben el is kezd termelni.<br>
Alperes ellenkérelmében fenntartotta a határozatot és elutasítást kért. Kifejtette, hogy a jogsértés ténye arra tekintettel került megállapításra, hogy a pályázati felhívásban a hirdetmény közzététele nélküli eljárás jogalapjaként a gyorsított eljárást jelölte meg az ajánlatkérõ, ami a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(5) bekezdése szerint törvénysértõ. A jogorvoslati eljárásban ugyan hivatkozott a kérelmezõ a Kbt. 70. § (1) bekezdés c) pontjára, melyet viszont egyáltalán nem jelölt meg a tárgyalásos eljárásra vonatkozó ajánlati felhívás hirdetményében. Erre figyelemmel került meghatározásra a jogsértés ténye, és a bírság. A jogalap téves megjelölése miatt az ajánlati felhívás további részeinek megalapozottsága már nem is képezte a vizsgálat tárgyát.<br>
A per szóbeli tárgyalásán az alperes lényegesen módosított az álláspontján, mely szerint már nem vitatta, hogy a 70. § (1) bekezdés c) pontja szerinti eljárás folyt le ténylegesen, azonban kifejtette, hogy ennek érdemben sem voltak meg a feltételei. Nem áll fenn ugyanis az elõre nem látható ok miatti rendkívüli sürgõsség, melyben az ajánlatkérõ vétlen. Azaz, ha beleírta volna az ajánlatkérõ az ajánlati felhívásba a tárgyalásos eljárás jogalapjának megjelöléseként precízen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját, mint jogalapot, az akkor sem lett volna elfogadható, mert a három együttes feltétel nem állt fenn.<br>
A bíróság megállapította, hogy a felperes keresete az alábbiak szerint alapos:<br>
A közigazgatási határozat bírósági felülvizsgálata során a bíróság feladata annak megítélése, hogy a határozat megfelel-e a jogszabályi rendelkezéseknek. A bíróság ezt a vizsgálatot a kereseti kérelem és az ellenkérelem keretei között teheti meg. Jelen per tárgyát képezõ ügyben az alperesi döntõbizottság azért állapította meg a határozatában a Kbt. sérelmét, mert a felperes az ajánlati felhívásában a tárgyalásos eljárás jogcímeként a Kbt. olyan paragrafusát jelölte meg, amely építési beruházás esetén nem alkalmazható.<br>
Az alperes a tárgyaláson nem pontosította, hanem megváltoztatta az ellenkérelmét. A keresettel szemben a határozatát olyan okkal kívánta védeni, amely nem volt tárgya a jogsértést megállapító és bírságot kiszabó határozat indokolásának. Ha ugyanis az ügy összes körülményei alapján nem vitatja az alperes, hogy mégis a 70. § (1) bekezdés c) pontja szerinti eljárást folytatta le a kérelmezõ, azonban ennek alperesi álláspont szerint nem álltak fenn a feltételei, akkor a határozatát ezzel kellett volna indokolni, és nem azzal, hogy a gyorsított eljárás, mint megjelölt jogalap jogszabálysértõ. A perben már nem hivatkozhat arra az alperes, hogy az elõre nem láthatóság és az ajánlatkérõi mulasztás fennállása kizárja a 70. § (1) bekezdés c) pontjának alkalmazhatóságát. Nem lehet a perben áttérni a jogsértés más okára, a bírság kiszabás más indokára.<br>
A bíróság a rendelkezésre álló adatok alapján azt állapította meg, hogy tartalmát tekintve a felperes a 70. § (1) bekezdés c) pontjának megfelelõ – erre a jogalapra épülõ – eljárást folytatott le, amirõl az alperesnek is több forrásból volt tudomása (pl. levelezések, érdemi ellenkérelem, döntõbizottsági jegyzõkönyv). Határozatát azonban az alperes nem a 70. § (1) bekezdés c) pontja feltételei fennállása cáfolatára építette, hanem a 72. §-ban szabályozott gyorsított eljárás alkalmazhatósága kizártságára, és a 70. § (1) bekezdés c) pontjának az ajánlati felhívásban való meg nem jelölésére.<br>
A bíróság hatáskörelvonás nélkül nem térhet át más szempontrendszer vizsgálatára, mint ami tárgya volt a közigazgatási eljárásnak is, és amely jogszabálysértésre hivatkozással született a közigazgatási határozat. Amennyiben az alperes nem vitatja, hogy tartalmilag a 70. § (1) bekezdés c) pont szerinti eljárás zajlott (márpedig a bírósági tárgyaláson úgy nyilatkozott, hogy nem vitatja), akkor ehhez képest kell jogi álláspontját kialakítania, a határozatát indokolnia. A megismételt eljárásban az alperes e körben vizsgálja meg, történt-e jogsértés és ennek eredményéhez képest szükség szerint hozzon új határozatot. Az eljárásban használja fel a bírósági per anyagát is az elõre nem látható okból elõállt rendkívüli sürgõsség, és az ezt elõidézõ felperesi ráhatás kérdéskörében.<br>
Fentiek alapján a bíróság az alperesi határozatot új eljárás elrendelése mellett hatályon kívül helyezte.<br>
A bíróság a perköltségrõl a Pp. 78. § (1) bekezdése, a 6/1986. (VI. 26.) IM r. 14. §-a, és a 12/1991. (IX. 29.) IM r. 1. § (1) bekezdés d) pontja alapján rendelkezett.<br>
<br>
Budapest, 2002. február 12.<br>
<br>
Dr. Mudráné dr. Láng Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>