<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (2642)
</b></h2><FONT size=3><i><u></i></u><br>
<br>
13.K.31.141/2001/9.<br>
<br>
A Fõvárosi Bíróság a dr. Burrat Husam (7621 Pécs, Irgalmasok útja 16.) ügyvéd által képviselt Baranyai Házépítõ Kft. (7636 Pécs, Kisréti út 15.) felperesnek a Bujdosó Gézáné által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. szám: D.42/18/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében – amely perben az alperes pernyertessége érdekében a Kiss Sándor Jánosné dr. által képviselt Villány Város Önkormányzata (7773 Villány, Baross G. u. 29.) beavatkozott – meghozta a következõ<br>
<br>
ÍTÉLET-et:<br>
<br>
A bíróság az alperes D.42/18/2001. számú határozatát hatályon kívül helyezi, és az alperest új eljárásra kötelezi.<br>
A perben felmerült költségeiket a peres felek és a beavatkozó maguk viselik.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
Villány Város Önkormányzata – mint ajánlatkérõ – a Közbeszerzési Értesítõ 2000. október 25-én megjelent 43. számában a közbeszerzésekrõl szóló 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján 6644 szám alatt ajánlati felhívást tett közzé. Eszerint nyílt eljárás keretében fõvállalkozási szerzõdésre kért ajánlatot Villány, Rákóczi Ferenc út 11–13. szám alatti 997,4 m2 területû hét tantermes általános iskola építésére a hozzá tartozó szociális kiszolgáló blokkokkal, közlekedõkkel, tanári szobával, valamint a meglévõ iskolaépület bontására.<br>
Az ajánlati felhívás 11. a) pontjában az ajánlatkérõ meghatározta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket. E körben egyebek között elõírta, hogy az ajánlattevõnek csatolnia kell az elõzõ három év – újonnan piacra lépõ ajánlattevõ esetét leszámítva – (2000., 1999., 1998.) kizárólag magasépítési referenciáit, megjelölve azt, hogy fõvállalkozó vagy alvállalkozó volt-e, megjelölve továbbá a szerzõdése értékét (ha alvállalkozó volt, akkor a saját szerzõdése értékét), megbízóját és a teljesítés idejét.<br>
Az ajánlati felhívás 11. b) pontja szerint az ajánlatkérõ a szerzõdés teljesítésére alkalmatlanná minõsíti azt az ajánlatkérõt, aki az elsõ három évben a beszerzés tárgyával azonos jellegû és nagyságrendû kivitelezési tevékenységet nem végzett.<br>
Az ajánlati felhívás 13. a) pontja rögzítette, hogy az ajánlatkérõ az ajánlatokat az összességében legelõnyösebb ajánlat szempontja alapján bírálja el.<br>
A 13. b) pontban az ajánlatkérõ meghatározta az ajánlatok elbírálásának részszempontjait és súlyszámait az alábbiak szerint:<br>
részszempontok	súlyszámok<br>
- ajánlati ár	5<br>
- kötbérvállalás mértéke	4<br>
- helyi munkaerõ foglalkoztatása	3<br>
- garanciavállalás mértéke	2<br>
- vállalt teljesítési határidõ	1<br>
Mindegyik részszempont 1-tõl 10-ig terjedõ pontszámokkal volt értékelhetõ.<br>
Az ajánlatkérõ ajánlati dokumentációként építési, bontási, mûszaki terveket, mûszaki leírásokat bocsátott az ajánlattevõk rendelkezésére.<br>
Az ajánlattételi határidõben a felperes, a Corrado Kft., a ZÁÉV Rt. és a Czinege-Huba Kft. nyújtották be ajánlatukat.<br>
Az ajánlatok bontására 2000. december 5-én került sor. Az errõl készült jegyzõkönyv rögzítette, hogy a felperes 185 250 000 Ft, a Corrado Kft. 189 500 000 Ft, a ZÁÉV Rt. 176 000 000 Ft, a Czinege-Huba Kft. pedig 185 000 000 Ft bruttó összegre tettek árajánlatot, és az elhangzottakkal kapcsolatban kérdés, észrevétel nem merült fel.<br>
Az ajánlatok értékelésére alakult bíráló bizottság a 2000. december 19-én készített tájékoztatójában megállapította, hogy érvénytelen ajánlat nem érkezett, és az összességében legelõnyösebb ajánlatot a Czinege-Huba Kft. tette 110 ponttal, míg a második legmagasabb pontszámot 108 ponttal a ZÁÉV Rt. érte el.<br>
A bíráló bizottság a felperes ajánlatát 107 ponttal, a Corrado Kft. ajánlatát 99 ponttal értékelte.<br>
Az ajánlatkérõ képviselõje 2001. január 3-án hirdette ki a közbeszerzési eljárás eredményét, amely szerint az eljárás nyertese a Czinege-Huba Kft., a nyertest követõ legelõnyösebb ajánlatot pedig a ZÁÉV Rt. adta.<br>
Az eredményhirdetéssel kapcsolatban tett észrevételek folytán az ajánlatkérõ képviselõje megállapította, hogy a kötbérvállalásra adott értékelési pontszámok kiszámítása tévesen történt, valójában a Corrado Kft. vállalása volt a legkedvezõbb. Ezért az eredményhirdetési eljárást felfüggesztette és semmissé nyilvánította. Egyben tájékoztatta a pályázókat, hogy a bíráló bizottság a pályázatokat ismételten megvizsgálja és újraértékeli.<br>
Az újabb eredményhirdetésre 2001. január 24-én került sor. Az errõl felvett jegyzõkönyv szerint a bíráló bizottság a korábbi döntését felülvizsgálva megállapította, hogy a felperes nem rendelkezik a beszerzés tárgyával azonos jellegû és nagyságrendû referenciamunkával, ezért a szerzõdés teljesítésére alkalmatlannak minõsítette. A bírálati szempontok közül az ajánlati ár pontozásának módjában a bíráló bizottság változtatott, mert úgy ítélte meg, hogy tekintettel az ajánlatok 10%-on belüli eltérésére, azok közel azonosnak tekinthetõk. A nyertes ajánlattevõ az összességében legelõnyösebb ajánlatával a Czinege-Huba Kft., az utána következõ legelõnyösebb ajánlattevõ pedig ezúttal a Corrado Kft. lett.<br>
A felperes 2001. január 31-én jogorvoslati kérelmet nyújtott be a közbeszerzési eljárás ellen. Elõadta, hogy az elsõ értékeléskor szó sem volt arról, hogy a közbeszerzési eljárás valamely feltételének az ajánlata ne felelt volna meg. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdése alapján az ajánlatkérõnek írásban értesítenie kellett volna a kizárásról, a szerzõdés teljesítésére alkalmatlanná nyilvánításáról. Joggal merül fel az a kétely valamennyi pályázóban, hogy a helyi érdekek dominálnak, és nem a legjobb pályázó végezheti el a kivitelezõi munkát. Kifogásolta, hogy a pontszámok átszámolása és a nyilvánvaló számítási hibák mellett módosították a bírálati szempontok alapján adható pontszámot is, ezzel is kedvezve a gyõztes pályázónak. Hivatkozott arra, hogy az azonos jellegû és nagyságrendû beszerzés fogalma tágan értelmezhetõ, az sem a beruházás nagysága, sem annak jellege alapján nem határozható meg egyértelmûen. A gyõztes Czinege-Huba Kft. sem végzett nagyságrendjében még csak hasonló munkát sem, így a felperesi kft-vel szemben megállapított ok miatt a Czinege-Huba Kft.-t is ki kellett volna zárni az eljárásból. Utalt arra is, hogy a nyertes által csatolt mérlegek valamint a referenciák tartalma éles ellentétet mutat, amely szerint a referenciák egy része nem valós tényeket tartalmaz. A gyõztes által becsatolt 1999. évi referenciájában közölte a 135 000 000 Ft nagyságrendû borjádi sertéstelep építését, de a cégbíróságra beadott mérlegadatok alapján 1999-ben 52 558 000 Ft árbevétele volt.<br>
A jogorvoslati kérelem tárgyában 2001. március 1-jén tartott döntõbizottsági tárgyaláson a felperes megerõsítette, hogy vitatják az ajánlatkérõ alkalmatlansági döntését rájuk nézve, ill. álláspontjuk szerint a nyertes ajánlattevõ sem felelt meg a referencia tekintetében az ajánlati felhívásban meghatározott követelményeknek. A tárgyaláson az ajánlatkérõ kifejtette, hogy a referenciák tekintetében a középület jellegû beruházásokat vizsgálták és azt akkor fogadták el, ha az adott beruházások együttes értéke elérte a 100 000 000 Ft-ot a megjelölt évek bármelyikében. Hivatkozott arra, hogy a referenciákat szúrópróbaszerûen valamennyi ajánlattevõre vonatkozóan megtekintették.<br>
A tárgyaláson az alperes kötelezte az ajánlatkérõt a Czinege-Huba Kft. ajánlati részét tartalmazó zárt boríték megküldésére.<br>
Az alperes a 2001. március 21-én kelt D.42/18/2001. számú határozatával a felperes jogorvoslati kérelmének részben helyt adott, és megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdését. Ezt meghaladóan a jogorvoslati kérelmet elutasította.<br>
A határozat indokolása szerint az ajánlatok bontásakor elhangzott, hogy a Czinege-Huba Kft. ajánlata tartalmaz egy zárt borítékot is, amely tartalmának ismertetésére az ajánlatok bontásakor nem került sor. A közbeszerzési eljárás nyertes ajánlattevõje a Czinege-Huba Kft. lett, második helyezett a ZÁÉV Rt., az errõl szóló döntést a gesztor önkormányzat polgármestere és a megbízott 2000. január 3-án hirdette ki, az eredményhirdetést viszont egyoldalú nyilatkozattal az ajánlattevõk észrevételeire való hivatkozással felfüggesztették. Az eredményhirdetésen elhangzott, hogy a felfüggesztés oka a pontszámok átszámítása, és ezért új elbírálási határidõt határoztak meg. Ezt követõen a közbeszerzési bizottság újból értékelte az ajánlatokat, új döntést hoztak, melyet 2001. január 24-én hirdettek ki. Az új döntés alapján az eljárás nyertese a Czinege-Huba Kft., a második helyezett a Corrado Kft. lett, az ajánlatkérõ a kérelmezõt a szerzõdés teljesítésére alkalmatlannak minõsítette, mivel nem rendelkezett az ajánlati felhívásban elõírt referenciával.<br>
Az alperes a határozat indokolásában rámutatott arra, hogy a jogorvoslati kérelem alapos abban a részében, amely az eredményhirdetés idõpontjának jogsértõ elhalasztására irányult, mivel az nem felelt meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdésében foglaltaknak. A referencia és az ajánlati ár pontozása tekintetében azonban a jogorvoslati kérelem alaptalan, a nyertes ajánlattevõ ugyanis 1998-ban és 1999-ben több olyan referenciával rendelkezik, amely jellegét és nagyságrendjét tekintve megfelel az ajánlatkérõi elõírásnak, így 1998-ban több munkából adódóan 100 millió Ft feletti a referenciája, 1999-ben pedig egy 100 millió Ft feletti referenciát adott meg. A nyertes ajánlattevõ referenciái tehát mind jellegükben, mind nagyságrendjükben megfelelnek az ajánlati felhívás követelményének. A felperes az ajánlatában nem mutatott be olyan referenciamunkákat, amelyek az ajánlati felhívás 11. b) pontját kielégítették volna, ezért jogszerûen minõsítették a szerzõdés teljesítésére alkalmatlannak. Az ajánlati árral kapcsolatos értékelést is az alperes jogszerûnek találta azzal az indokkal, hogy a pontszámok az ajánlati ár eltérésére figyelemmel, arányosítva kerültek kiosztásra.<br>
Az alperes azt is megállapította, hogy az ajánlatok bontásakor helytelenül járt el az ajánlatkérõ, amikor a Czinege-Huba Kft. ajánlatában lévõ zárt borítékot a nyilvános ajánlatkérõ, amikor a Czinege-Huba Kft. ajánlatában lévõ zárt borítékot a nyilvános bontási eljáráson a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdésének megfelelõen nem bontotta fel. Ezt az ajánlattevõk a rendelkezésükre álló jogvesztõ határidõn belül nem kifogásolták, ezért az ezzel kapcsolatos jogorvoslati kérelem elkésett.<br>
Az ajánlatkérõ a nyertesnek kihirdetett ajánlattevõvel 2001. április 2-án a fõvállalkozási szerzõdést megkötötte.<br>
A felperes keresetet terjesztett elõ az alperesi határozat bírósági felülvizsgálata iránt a jogorvoslati kérelmében elõadott indokai alapján. Sérelmezte továbbá, hogy az alperes nem ellenõrizte a nyertes ajánlattevõ referenciájának valóságtartalmát, és a kiírásban nem közölt 100 millió Ft-os összeghatárhoz kötötte az alkalmasság fogalmát. Hivatkozott a gyõztes pályázó pályázati anyagához mellékelt zárt borítékra is, amelynek tartalmát ma sem ismeri, így a közbeszerzési eljárásban a verseny tisztasága, az esélyegyenlõség sérült, amelyet az alperesnek meg kellett volna állapítania.<br>
Az alperes – fenntartva a határozatában foglalt álláspontját – a kereset elutasítását kérte. Hangsúlyozta, hogy a felperes az ajánlatában fõvállalkozási referenciákat mutatott be, amelyek összértéke nettó 60 M Ft, ami nem közelíti meg a 100 milliós nagyságrendet, továbbá a referenciák jellegének többsége nem középület jellegû építési beruházás volt. A 100 M Ft-os nagyságrendû referencia meghatározása az ajánlatkérõ által kiadott tervdokumentációból és a beszerzés tárgyából megállapítható. A zárt borítékkal kapcsolatban megjegyezte, hogy annak tartalma a verseny tisztaságát és az esélyegyenlõséget nem sértette.<br>
A perben az alperes pernyertessége érdekében beavatkozó Villány Város Önkormányzata szintén a kereset elutasítását indítványozta. Elõadta, hogy az eredményhirdetésen minden érdekelt egyetértésével döntöttek az eredményhirdetési eljárás felfüggesztése mellett. Utalt arra is, hogy a nyertes ajánlattevõ referenciájával kapcsolatban hamis adatszolgáltatásra vonatkozó jelzést nem kaptak.<br>
A felperes keresete részben alapos.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak a perben azt a kérdést kellett eldöntenie, hogy a jogorvoslati kérelem tárgyában hozott alperesi határozat a felperes keresetében megjelölt okokból jogszabálysértõnek tekintendõ-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése értelmében – a törvény eltérõ rendelkezésének hiányában – az alperes eljárásra az államigazgatási eljárás általános szabályairól szóló 1957. évi IV. törvény (Áe.) rendelkezésit kell alkalmazni. A (2) bekezdés rögzíti, hogy az alperes eljárása kérelemre vagy hivatalból indul.<br>
A (6) bekezdés szerint ha a döntõbizottság a (3)–(4) és (7) bekezdésnek megfelelõen kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, a 86. § (4) bekezdése szerinti határozat meghozatala elõtt ezek vonatkozásában is eljárhat hivatalból. Az újonnan tudomásra jutott jogsértésre vonatkozó tényeket írásban vagy a tárgyaláson a felek és az érdekeltek tudomására kell hozni és azokkal kapcsolatban is be kell szerezni álláspontjukat.<br>
A bíróság megállapította, hogy a felperes által sem vitatottan a nyertes pályázó által benyújtott zárt borítékról az ajánlatok bontásakor – 2000. december 5-én – említés történt. Ennek tényét a bontásról készült jegyzõkönyv nem rögzítette, de a jegyzõkönyvbõl megállapíthatóan az elhangzottakkal kapcsolatban nem volt semmilyen észrevétel. A felperes jogorvoslati kérelme zárt borítékra nem is utalt, a felperes az elsõ eredményhirdetési eljárás megsemmisítését sem kifogásolta. A rendelkezésre álló adatok alapján az alperes nem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése alapján vizsgálta a jogorvoslati kérelembõl hiányzó, jogsértésre utaló körülményeket. Minderre figyelemmel az alperes e körülmények jogszerûségének kérdésében jogorvoslati kérelem hiányában vizsgálódott.<br>
A bíróság rámutat arra, hogy a felperes a jogorvoslati kérelmében az alkalmatlanná minõsítésével kapcsolatos ajánlatkérõi eljárást, az ajánlatok újraértékelése során alkalmazott pontozást, a vele szemben megjelölt alkalmatlansági ok – nem megfelelõ referencia – fennállását sérelmezte, illetõleg ilyen ok fennállása esetén ugyanezen okból a nyertes ajánlatkérõ alkalmatlanságára hivatkozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése elõírja, hogy az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére. A (6) bekezdés szerint az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése elõírja, hogy az ajánlatok felbontásáról készült jegyzõkönyvet öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
A fenti jogszabályi rendelkezésekre figyelemmel valamely ajánlattevõ szerzõdés teljesítésére való alkalmatlanságának megállapítása az ajánlatok felbontásakor is megtörténhet, de arra utóbb is – a közbeszerzési eljárás eredményének kihirdetésig – sor kerülhet. Erre figyelemmel az ajánlatkérõ azon döntése, hogy a felperes alkalmasságának kérdésében az ajánlatok ismételt értékelése során a korábbinál eltérõ álláspontot foglalt el, a döntés meghozatalának idõpontja szempontjából nem volt jogszabálysértõ.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésére figyelemmel az ajánlatok megfelelõségét, az ajánlattevõk szerzõdés teljesítésére való alkalmasságát az ajánlati felhívásban, illetõleg a dokumentációban foglalt feltételek alapján kell az ajánlatkérõnek vizsgálnia. Jelen esetben kizárólag az ajánlati felhívás 11. b) pontja mindössze arról rendelkezett, hogy az ajánlatkérõ a szerzõdés teljesítésére alkalmatlanná minõsíti azt az ajánlatkérõt, aki az elsõ három évben a beszerzés tárgyával azonos jellegû és nagyságrendû kivitelezési tevékenységet nem végzett. Az ajánlatkérõ az ajánlati felhívás 11. a) pontjában magasépítési referenciák becsatolását kérte, így a beszerzés tárgyának jellege ennek alapján megállapítható volt. A beszerzés nagyságrendjére vonatkozóan azonban az ajánlatkérõ semmilyen összegszerûségi kikötést nem tett, részérõl a döntõbizottsági tárgyaláson szóban megjelölt 100 M Ft-os összeghatár – a Kbt. 26. § (2) bekezdésében foglaltakra figyelemmel – az ajánlati felhívás tartalmát nem érinthette.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése értelmében az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontástól számított harminc (építési beruházás esetén hatvan) napon belül – az ajánlati felhívásban meghatározott eredményhirdetési idõpontban – nyilvánosan ki kell hirdetni. A (2) bekezdés szerint az ajánlatkérõ az eredményhirdetés idõpontját – indokolt esetben – egy alkalommal, legfeljebb harminc nappal elhalaszthatja. Az ajánlatkérõ az eredeti határidõ lejárta elõtt köteles a halasztásról és annak indokáról az összes ajánlattevõt egyidejûleg, közvetlenül, írásban tájékoztatni.<br>
A (6) bekezdés elõírja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A bíróság rámutat arra, hogy a fenti jogszabályi rendelkezések az ajánlatok értékelésének határidejét meghatározzák, de nem zárják ki annak lehetõségét, hogy az ajánlatkérõ a döntés alapjául szolgáló értékelésében a korábbi – ennélfogva nem a döntéshez felhasznált – értékeléstõl eltérjen. Erre figyelemmel az ajánlatok újraértékelése nem volt jogszabálysértõ.<br>
A bíróság megállapította, hogy az alperes nem vizsgálta a felperesnek a nyertes pályázathoz csatolt referenciajegyzék valóságtartalmával kapcsolatos kifogását. Az alperes ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdésére figyelemmel az Áe. 26. § (1) bekezdésben elõírt tényállástisztázási kötelezettségét, határozata ezen okból sem tekinthetõ jogszerûnek és megalapozottnak.<br>
A kifejtettek alapján a bíróság a keresettel támadott határozatot hatályon kívül helyezte és az alperes új eljárásra kötelezte.<br>
Mivel a bíróság csak részben fogadta el a felperes kereseti kérelmének indokait, a perköltség viselésérõl a Pp. 81. § (1) bekezdése alapján rendelkezett.<br>
A kereseti illeték viselése a 6/1986. (VI. 26.) IM rendelet 14. §-án alapul.<br>
<br>
Budapest, 2001. december 19.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>