<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2431)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.10/10/2002.<br>
<br>
Tárgy: a Baranyai Házépítõ Kft. jogorvoslati kérelme a Baranya Megyei Növény- és Talajvédelmi Szolgálat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Baranyai Házépítõ Kft. (7636 Pécs, Kis-réti u. 15., képviseli: dr. Burrat Husam ügyvéd, 7621 Pécs, Mária u. 37., a továbbiakban: kérelmezõ) jogorvoslati kérelmének, amelyet a Baranya Megyei Növény- és Talajvédelmi Szolgálat (7673 Pécs, Kodó dûlõ 1., a továbbiakban: ajánlatkérõ) az "állomás területén lévõ 500 m2 alapterületû mûhelyépület egy részének átalakítása laborokká" tárgyú közbeszerzési eljárása ellen benyújtott részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1), (5) és (7) bekezdését, valamint a 37. § (4) bekezdés b) pontját, ezért az ajánlatkérõt 2 000 000 Ft, azaz kétmillió forint pénzbírsággal sújtja.<br>
Ezt meghaladóan a kérelmezõ jogorvoslati kérelmét elutasítja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg. Ajánlatkérõ a rendelkezõ részben meghatározott beszerzés tárgyában nyílt eljárás keretében kért ajánlatot a Közbeszerzési Értesítõ 2001. november 7-i 45. számában a 7933/2001. számon megjelent felhívásában.<br>
Ajánlatkérõ az ajánlati felhívásának 11. a) pontjában az alkalmasság igazolására kért adatok és tények között a 3. francia bekezdésben kérte az elõzõ évek hasonló jellegû (laboratórium építése vagy felújítása) referenciamunkáinak ismertetését és referenciaigazolások csatolását (a munka jellege, összege, tájékoztatást adók nevei és telefonszámai). A 11. b) pontban az alkalmatlanná minõsítés szempontjai 2. francia bekezdésében: "referenciamunkái nem megfelelõek, azaz nem a felhívás tárgyát képezõek, vagy a nyilatkozattételre megjelölt személy határidõ és minõség tekintetében elmarasztalóan nyilatkozik" kitétel szerepel.<br>
Ajánlatkérõ elbírálása szempontjaként az összességében legelõnyösebb ajánlat kiválasztását jelölte meg a felhívás 15. pontjában a következõk szerint:<br>
részszempontok	súlyszámok<br>
- ajánlati ár	80<br>
- törvényes garanciaidõn túl vállalt garanciaidõ	30<br>
- a törvényes szavatosságon felüli szavatossági idõ	25<br>
- kedvezõbb befejezési határidõ	20<br>
- jóteljesítési garancia összege és idõpontja	15<br>
- a vállalt kötbér mértéke	10<br>
Az értékelés során adható pontszám részszempontonként 1–10.<br>
Mûszaki kérdések tisztázására helyszíni konzultációkra került sor 2001. november 27-én és 30-án.<br>
A pályázat ajánlatainak felbontása 2001. december 18-án történt meg. A jegyzõkönyv szerint a kérelmezõn kívül az Instruktor 93 Vegyipari Kft., a SIVA-MONT Épületgépészeti Kft. és a Pécsi Építõ és Tatarozó Rt. nyújtott be ajánlatot.<br>
Az ajánlatok értékelését öt tagú bizottság végezte el. Az errõl készült 2001. december 19-i jegyzõkönyv szerint a bizottság azt javasolta az igazgatónak, hogy az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára tekintettel nyilvánítsa eredménytelennek, mivel a beérkezett 4 ajánlatból 3 érvénytelen – közülük a kérelmezõé is – és az egy érvényes ajánlattevõ pedig a legmagasabb összegû ajánlatot tette.<br>
A kérelmezõre vonatkozóan a bizottság azt állapította meg, hogy "Referencia munkái nem felelnek meg az ajánlati felhívás 11. a) pont 3. bekezdésében elõírtaknak. Mindkét munkájának volumene nagyságrendileg kevesebb az ajánlati felhívás tárgya szerinti munkának, és laboratóriumi felújítást nem tartalmaz.<br>
Az ajánlati felhívás 11. b) pont 2. bekezdése szerint így ajánlattevõ a szerzõdés teljesítésére alkalmatlannak minõsül, ezért ajánlata érvénytelen." Ajánlatkérõ az eljárást lezáró döntését "Tájékoztató" címû, 2001. december 19-én kelt iratba foglalta. Ajánlatkérõ 2001. december 19-ei keltezésû, még aznap postázott értesítõt küldött az ajánlattevõknek, hogy a 2002. január 2-ára kiírt eredményhirdetés elmarad. Az új idõpont 2001. december 28-án 10.00 órára lett kitûzve.<br>
Ajánlatkérõ a 2001. december 19-ei keltezésû – az eljárást eredménytelenné nyilvánító – tájékoztatóját az eredményhirdetést követõen postázta ajánlattevõknek.<br>
Kérelmezõ 2002. január 10-én nyújtott be írásbeli jogorvoslati kérelmet a Döntõbizottsághoz. Sérelmezte, hogy a 2001. december 19-én megtartott eredményhirdetés során készült jegyzõkönyvet nem kapta meg, mindössze egy "Tájékoztató" elnevezésû irat került számára kézbesítésre, amelyet 2002. január 3-án vett kézhez. Vitatja továbbá a bíráló bizottság 2001. december 19-i jegyzõkönyvében foglaltakat – melybe az eredményhirdetéskor betekinthetett –, miszerint ajánlatát érvénytelennek, és mint ajánlattevõt alkalmatlannak minõsítették. Nem ért egyet annak indokolásával a referenciamunkák tekintetében.<br>
Álláspontja szerint a bírálóbizottság indokolása alkalmatlanságát illetõen ellenkezik a kiírásban foglaltakkal és így a jogszabályi rendelkezéseknek sem felel meg. A kiírás megfogalmazása szerinte ugyanis – a referencia tekintetében – kizárólag a "hasonló jellegû (laboratóriumépítés, vagy -felújítás)" megjelölést tartalmazta. Véleménye szerint az általa csatolt referenciák megfelelnek a kiírás támasztotta követelményeknek.<br>
Ajánlattevõ sérelmesnek találja, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerinti az 5. sz. mellékletben meghatározott tartalmú összegzést nem kapta meg, illetve a kézbesített tájékoztató ennek nem felel meg.<br>
Ajánlatkérõ sérelmezi még azt is, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése szerinti tájékoztatót szintén nem kapta meg, illetve az eljárás eredményérõl szóló tájékoztatás hirdetményi közzététele sem történt meg.<br>
A 2002. január 29-én megtartott tárgyaláson kérelmét kiegészítette azzal, hogy ajánlatkérõ a megvásárolt dokumentáció díját még nem térítette vissza, pedig az erre rendelkezésre álló 10 napos határidõ már lejárt.<br>
Ajánlatkérõ írásban, illetve a tárgyaláson a jogorvoslati kérelem elutasítását indítványozta. Álláspontja szerint kérelmezõ pályázatában megnevezett két referenciamunka nem megfelelõ, mert az egyik kis volumenû (4,5 M Ft), nagy részben karbantartási jellegû, a másik munka pedig még folyamatban van. Egy 1997-ben alakult cégnél nem tartja megfelelõnek ezen referenciákat. Ezért minõsítette a feladat megvalósítására alkalmatlannak kérelmezõt, pályázatát pedig érvénytelennek.<br>
A pályázatok között csak egy érvényes ajánlat volt, az pedig kirívóan a legdrágább, ezért az eljárást eredménytelennek minõsítették.<br>
Egyéb érdekeltként a SIVA-MONT Épületgépészeti Kft. észrevételében elõ adta, hogy a 2001. december 28-i eredményhirdetésen kaptak tájékoztatást a pályázat eredménytelenségérõl. Az errõl készült jegyzõkönyvet átadták a jelenlévõknek megtekintésre azzal, hogy annak tartalmát mindenki leírhatja, de hivatalos példányt nem kapnak. Egyéb érdekelt is csak a "Tájékoztatót" kapta meg (2001. december 29-i dátumozással) postai úton.<br>
A Döntõbizottság megállapítja, hogy a kérelmezõ jogorvoslati kérelmének azon része alaptalan, amelyben alkalmatlanná, illetve pályázatának érvénytelenné nyilvánítását sérelmezte.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése elõírja, hogy az ajánlati felhívásban meg kell határozni, hogy a pénzügyi, gazdasági, mûszaki alkalmassággal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
Összevetve ajánlatkérõnek a felhívás 11. a) pontjában a referencia jellegére megfogalmazott igényével a kérelmezõ referenciáját kétségkívül megállapítható, hogy az nem megfelelõ, miután sem az értékében tükrözõdõ mûszaki összetettséget, sem a közbeszerzés tárgyát tekintve nem hasonló jelen beszerzési eljárásban megjelenõ mûszaki tartalommal. A beszerzés tárgya ugyanis átépítés, amely a <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése szerint építési beruházás, míg az ajánlattevõ részérõl nyújtott referencia felújítási munkára vonatkozik, amely a 9. § (1) bekezdés szerint szolgáltatásnak felel meg. Nem hasonló az elvégzett referenciamunka a beszerzés tárgyához annak értéke tekintetében sem, attól egy nagyságrenddel kisebb volumenû. Ajánlatkérõ nem írta elõ ugyan, hogy milyen értékû referenciát fogad el hasonló jellegûnek, illetve megfelelõnek, azonban az ajánlattevõk rendelkezésére bocsátott felhívás és dokumentáció, valamint a helyszíni bejárás alapján árajánlatukat maguk az ajánlattevõk készítették el. Kérelmezõ tehát nem hivatkozhat arra, hogy az elvárt "hasonló jellegû" referencia értékének nagysága elõtte rejtve maradt.<br>
A Döntõbizottság kérelmezõ jogorvoslati kérelmének azon részében, amelyben sérelmezi, hogy ajánlatkérõ a döntésérõl nem adott megfelelõ tájékoztatást, azaz nem készített összegzést, nem tett közzé hirdetményt az eljárás eredményérõl, valamint nem fizette vissza a dokumentáció ellenértékét, helyt ad.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
A Döntõbizottság megállapította, hogy ajánlatkérõ jogszabálysértõ módon a Kbt.-ben meghatározott összegzést egyáltalán nem készítette el, így azt meg sem tudta küldeni ajánlattevõknek.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése elõírja, hogy: "Az ajánlatkérõnek az eljárás eredményérõl szóló tájékoztatót legkésõbb annak kihirdetésétõl, illetõleg – eredménytelen eljárás esetén – az eredményhirdetés határidejének lejártától számított öt munkanapon belül a 6. számú mellékletben meghatározott minta szerinti hirdetményben közzé kell tennie."<br>
A Döntõbizottság megállapította, hogy ajánlatkérõ ezen jogszabályi kötelezettségének sem tett eleget, mivel az eljárás eredménytelenségérõl tudósító hirdetményét nem tette közzé.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint "Az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül."<br>
A Döntõbizottság megállapította, hogy ajánlattevõ mindössze a "Tájékoztató" elnevezésû iratot küldte meg ajánlattevõknek, az valójában azt sem tartalmazta, hogy melyek az érvénytelen ajánlatok, az elutasítás indokára nem tért ki és jóval az 5 napos határidõn túl került megküldésre.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdés b) pontja elõírja, hogy a dokumentáció, valamint annak ellenértéke 10 napon belül visszajár, ha az eljárás a 60. § (1) bekezdésének d) pontja alapján eredménytelen.<br>
Ajánlatkérõ az eljárást eredménytelenné nyilvánította, viszont mellõzte a törvényes határidõn belül a szükséges intézkedéseket, vagyis a megvásárolt dokumentáció visszaszolgáltatásával egyidejûleg a dokumentáció árának visszatérítését.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a 88. § (1) bekezdés d) pontja alapján a rendelkezõ részben meghatározott jogsértéseket megállapította, és a Kbt. 88. § (1) bekezdés f) pontja alapján határozott a bírság kiszabásáról. A bírság mértékének a megállapításánál a Döntõbizottság figyelemmel volt a beszerzés értékére, és a jogsértés súlyára.<br>
Figyelemmel arra, hogy jogsértés megállapítására került sor, a Döntõbizottság kötelezte a jogsértõ ajánlatkérõt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés g) pontja alapján az eljárási díj, azaz a 30 000 Ft igazgatási szolgáltatási díj megtérítésére.<br>
A jogorvoslati lehetõséget a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 8.<br>
<br>
Dr. Szaller Ottó s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>