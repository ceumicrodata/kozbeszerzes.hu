<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2579)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.31/10/2002.<br>
<br>
Tárgy: a Pápai Hús Rt. és a Ferrosüt Kft. jogorvoslati kérelme a MH Savaria Kiképzõ Központ közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pápai Hús Rt. (8500 Pápa, Kisfaludy u. 2., továbbiakban: kérelmezõ I.), valamint a Ferrosüt Sütõ- és Édesipari Vállalat (9700 Szombathely, Jáki u. 6., továbbiakban: kérelmezõ II.) jogorvoslati kérelmének – melyet a MH Savaria Kiképzõ Központ hús- és hentesáru beszerzése 75 tonna összmennyiségben, kenyér és sütõipari termékek, pékáru beszerzése 360 tonna összmennyiségben stb. tárgyú közbeszerzési eljárása ellen indított – a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (3) bekezdését, 54. §-át és 61. § (7) bekezdését.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ I. és kérelmezõ II. részére a 30 000–30 000 Ft, azaz harmincezer–harmincezer forint igazgatási szolgáltatási díjat.<br>
Ezt meghaladóan a jogorvoslati kérelmeket elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. november 14-én megjelent számában a rendelkezõ részben megjelölt beszerzés tárgyában. Felhívásának a szerzõdéskötés idõpontjára vonatkozó 15. b) pontját a november 28-án megjelent számban közzétetten helyesbítette.<br>
Az ajánlati dokumentációban meghatározta a beszerzés tárgyainak fajtánkénti összmennyiségeit és a minõségi követelményeket. A hús- és hentesárukra az összmennyiségeken belüli termékek megnevezését és azok mennyiségét ajánlatkérõ december 12-én a 639/31/2001. Nyt. számú levelében megküldte a dokumentációt kiváltók részére.<br>
Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta, melyet 1–10-ig terjedõ pontszámozással, az 5-ös súlyszámú ajánlati ár, a 4-es súlyszámú ártartás és az 1-es súlyszámú fizetési feltételek bírálati részszempontok alapján kívánt kiválasztani.<br>
Az ajánlattételi határidõ december 27-én volt. Ajánlatkérõ felbontotta az ajánlatokat és másnap, december 28-án a bontási eljáráson történteket a bíráló bizottság írásban rögzítette. A jegyzõkönyvnek nevezett írásos anyagot a bizottság tagjai írták alá, az ajánlattevõk részérõl jelenlévõk nem. Az iratban az lett rögzítve, hogy a bontási eljárás során ajánlatkérõ eleget tett a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírtaknak. Az ajánlatok felbontásakor a kérelmezõk jelen voltak. Ajánlatkérõ a bontási iratot 2002. január 7-én küldte meg ajánlattevõk részére.<br>
Ajánlatkérõ a 2002. január 7-én tartott eredményhirdetésen a hús- és hentesárukra a Babati és Tsa. Kft.-t, a kenyér és sütõipari termékek, pékárukra a Soproni Zoltán és Társai Kft.-t hirdette ki nyertesnek.<br>
Kérelmezõ I. 2002. január 22-én elõterjesztett kérelmében kérte ajánlatkérõ eljárást lezáró döntésének megsemmisítését, mert álláspontja szerint ajánlatkérõ a közbeszerzési eljárás során több jogsértést követett el:<br>
<br>
1. A kiírásban az ellenszolgáltatás összegét irreálisan alacsony összegben határozta meg.<br>
<br>
2. A dokumentációban a minõségi követelmények meghatározása zavaros, a 13 termékféleségnek csak az összmennyiségét adta meg, az egyes termék mennyiségét nem.<br>
<br>
3. A felhívásban az eredményhirdetés idõpontját jogszerûtlenül, az eredményhirdetést követõ napban jelölte meg ajánlatkérõ.<br>
<br>
4. A bontási jegyzõkönyv hiányos, pontatlan.<br>
<br>
5. Az értékelési jegyzõkönyv az árjegyzékeket ismerteti, holott az összehasonlítás nem azok alapján történt. Az értékelési jegyzõkönyv szerint a nyertes két hónapos ártartást vállalt, a bontáskor viszont egyéves ártartás ismertetésére került sor.<br>
<br>
6. Ajánlatkérõ eljárást lezáró döntése nem helytálló, álláspontja szerint az õ ajánlata volt az összességében legelõnyösebb.<br>
<br>
7. A jogorvoslati eljárásban 2002. február 13-án tartott tárgyaláson az ajánlatkérõ észrevételére elõterjesztett beadványában kérelmét kiegészítette, kifogásolta az ajánlati ár értékelésének módját és vitatta a nyertes alkalmasságát.<br>
Kérelmezõ II. a 2002. január 22-én elõterjesztett kérelmében szintén kérte az eljárást lezáró döntés megsemmisítését. Kérelme indokaként azt adta elõ, hogy ajánlatkérõ az ajánlatok felbontásakor nem ismertette az ajánlattevõk által ajánlott ellenszolgáltatás összegét, a bontásról készült jegyzõkönyv a valóságtól eltérõ adatokat tartalmaz, mert a tényleges helyzettõl eltérõen azt tartalmazza, hogy az ajánlatok bontásánál mindegyik ajánlattevõ jelen volt. Kifogásolta továbbá, hogy ajánlatkérõ késedelmesen küldte meg az ajánlatok felbontásáról felvett jegyzõkönyvet.<br>
Ajánlatkérõ észrevételében kérte a jogorvoslati kérelmek elutasítását.<br>
Kérelmezõ I. jogorvoslati kérelmében foglaltakra a következõket adta elõ: Az eredményhirdetés idõpontját a Közbeszerzési Értesítõ 2001. november 28-án megjelent számában helyesbítette.<br>
Az egyes beszerzésre kerülõ termékek mennyiségi adatait a december 12-én kelt levelében ajánlattevõknek megküldte.<br>
A bontásról készült jegyzõkönyvben rögzítette, hogy az 51. § (3) bekezdésben elõírt adatokat ismertette, az ártartásra tett ajánlatokat ezen rendelkezés szerint nem kellett ismertetnie. A jegyzõkönyvet megküldte az ajánlattevõk részére.<br>
Az ajánlatok összehasonlítását a kiírásnak megfelelõen végezte, a legelõnyösebb ajánlatot hirdette ki nyertesnek.<br>
Kérelmezõ II. kérelmére közölte, hogy beszerzési tárgyaknak a dokumentációban megjelent sorrendje szerint bontotta fel az ajánlatokat, csak azok az ajánlattevõk voltak jelen a bontáson, akik az adott beszerzési tárgyra – hús-hentesáru/kenyér, sütõipari termékek stb. – ajánlatot tettek. Ez a megoldás jogszerû volt, mert csak az ajánlattételük körében volt érdekeltségük a többi ajánlat tartalma megismerésében. Ismertette a törvényben elõírt ajánlati adatokat. Elismerte, hogy a bontásról készült dokumentum megküldése késedelmesen történt, ez a késedelem azonban az eljárás eredményére nem hatott ki.<br>
Közölte továbbá, hogy a nyertesekkel a szerzõdést megkötötte.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban eddig keletkezett dokumentumok tartalma alapján megállapította, hogy a jogorvoslati kérelmek részben megalapozottak.<br>
Az ajánlatok felbontásának és az ajánlatok tartalma ismertetésének körében a jelen jogorvoslati kérelmekben foglaltakra irányadóan a Kbt. a következõket írja elõ:<br>
51. § (1) bekezdés: "Az ajánlatokat tartalmazó zárt iratokat az ajánlattételi határidõ lejárta idõpontjában kell felbontani."<br>
(3) bekezdés: "Az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt."<br>
54. §: "Az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie."<br>
61. § (7) bekezdés: "Az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõknek."<br>
A Döntõbizottság megvizsgálta ajánlatkérõnek az ajánlatok felbontásánál követett eljárását és megállapította, hogy az több vonatkozásban jogsértõ.<br>
Ajánlatkérõ az ajánlatok felbontásának napján, 2001. december 27-én nem vett fel jegyzõkönyvet. A bíráló bizottság másnapi ülésén egy "Bizottsági jegyzõkönyv"-nek nevezett iratban rögzítette a bontás helyét és idõpontját, az ajánlattevõk nevét, székhelyét, a képviseletükben megjelentek nevét. Az irat utolsó bekezdéseiben rögzítette, hogy az ajánlatok bontása során ajánlatkérõ eleget tett az 51. § (3) bekezdésében foglaltaknak, kérdésre "mindenki egyöntetûen azt nyilatkozta, hogy a törvény szellemének megfelelõen történt a bontás". Az iratot a bizottság három tagja írta alá.<br>
A bontásról készült dokumentumban foglalt ez utóbbi megállapítások ellenére mindkét kérelmezõ vitatta, hogy ismertetésre került volna az ajánlatok szerinti ellenszolgáltatás összege. Az ellenszolgáltatás összegét a bontást követõ napon készült irat sem tartalmazza.<br>
A Döntõbizottság álláspontja szerint egy eljárási cselekmény megtörténtének bizonyításához nem elégséges az eljárási cselekmény végzését elõíró jogszabályhelyre utalás.<br>
Így az ellenszolgáltatás összege ismertetésének megtörténtét ajánlatkérõ akkor igazolta volna kétséget kizáróan, ha együttes feltételként;<br>
- az ajánlatok felbontásának napján készíti el a jegyzõkönyvet,<br>
- a jegyzõkönyvet mindegyik jelen lévõ ajánlattevõ aláírja vagy a külön lapon felvett jelenléti ívet írják alá,<br>
- a jegyzõkönyben fel vannak tüntetve az ellenszolgáltatási összegek (és a teljesítési határidõk is.).<br>
Az ajánlatkérõ bíráló bizottsága által a bontás másnapján készített irat nem felel meg a bontási jegyzõkönyv kritériumainak, abból nem állapítható meg eljárása jogszerûsége.<br>
A Döntõbizottság megállapítja, hogy ajánlatkérõ a szabályszerû bontási jegyzõkönyv készítésének elmulasztásával megsértette a <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>át, valamint a bontási eljárás során az ajánlattevõk által ajánlott ellenszolgáltatás ismertetésének elmulasztása által a Kbt. 51. § (3) bekezdését.<br>
Kérelmezõ I. sérelmezte, hogy ajánlatkérõ nem az õ, összességében legelõnyösebb ajánlatát hirdette ki nyertesnek.<br>
A Döntõbizottság megvizsgálta ajánlatkérõ értékelését a kérelmezõ és a nyertes viszonylatában.<br>
A nyertes ajánlati ára 45 396 150 Ft, erre a maximum 10 (súlyozva 50) pontot kapta. A kérelmezõ ajánlati ára 53 120 228 Ft, erre 9 pontot (súlyozva 45) pontot kapott.<br>
Az ártartásra a nyertes ajánlata: A szerzõdéskötéstõl számított 2 hónapig árát nem emeli. A továbbiakban csak akkor, ha az energiaárak, az alapanyagárak jelentõsen emelkednek. Mértéke függ az ágazatra közölt infláció mértékétõl, min. 5%.<br>
Az ártartásra a kérelmezõ ajánlata: Árat nem kíván emelni, de ha a hús és húskészítmények belföldi piacán várhatóan 10%-nál nagyobb mértékû árváltozás történik, úgy ártárgyalást kezdeményez.<br>
Ajánlatkérõ az ártartás részszempontból a két ajánlatot azonosnak értékelte, mindkettõre 2 pontot, súlyozottan 8 pontot adott.<br>
A fizetési feltételeket, illetõen ajánlatkérõ a fizetési határidõt, a késedelmi kamatra, valamint kötbérre tett ajánlatokat értékelte.<br>
A nyertes 30 naptári napra kérte az ellenszolgáltatás kifizetését. 15 nap türelmi idõ után kérte a késedelmi kamatot a mindenkori jegybanki alapkamat mértékben. Kötbért vállalt késedelmes teljesítés esetére, napi 1,5%-ot.<br>
A kérelmezõ 30 naptári napra kérte az ellenszolgáltatás kifizetését. Ha a határidõn túli fizetés (45 napon belül) a határidõ lejárta elõtt bejelentésre kerül, késedelmi kamatot nem számít fel. Mértéke a jegybanki alapkamat. Késedelmes teljesítésre kötbért nem vállalt.<br>
Ajánlatkérõ a nyertes ajánlatára 10 (súlyozva 10) pontot adott, a kérelmezõére 9 (súlyozva 9) pontot.<br>
A nyertes összpontszáma 68, a kérelmezõé 62 pont lett.<br>
A Döntõbizottság megállapította, hogy ajánlatkérõ értékelése helytállóan tükrözi az ajánlatoknak tartalmi elemei közötti különbségeket, ezért a jogorvoslati kérelmet ebben a részében megalapozatlanság címén elutasította.<br>
Kérelmezõ I. kifogásolta, hogy ajánlatkérõ a felhívásban az ellenszolgáltatás összegét irreálisan alacsony összegben határozta meg, valamint azt, hogy a dokumentációban pontatlanul határozta meg a minõségi követelményeket és a beszerzés termékfajtánkénti mennyiségét. Kérelmezõ I. ezen kifogásait késedelmesen terjesztette elõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az "eljárást a törvény szabályait sértõ esemény tudomásra jutásától számított tizenöt napon belül lehet kérelmezni". A határidõ elmulasztása jogvesztéssel jár.<br>
A felhívás és a dokumentáció tartalmát kérelmezõ I. legkésõbb az ajánlattételi határidõ lejártakor, 2001. december 27-én megismerte, így ezekre vonatkozó kifogását 2002. január 11-ig terjeszthette volna elõ. Ezzel szemben a kérelem elõterjesztése 2002. január 22-én történt meg.<br>
A Döntõbizottság ezért a jogorvoslati kérelmet ezen részeiben elkésettség címén elutasította.<br>
Kérelmezõ I. sérelmezte, hogy ajánlatkérõ a szerzõdéskötés idõpontját jogszerûtlenül határozta meg a felhívásban az eredményhirdetés napját követõ napban.<br>
A Döntõbizottság megállapította: a felhívás ezen pontjának téves közlése a Közbeszerzési Értesítõ 2001. november 28-án megjelent számában helyesbítésre került oly módon, hogy a szerzõdés megkötésére az eredményhirdetéstõl számított 10. napon kerül sor.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdése elõírja, hogy a szerzõdéskötés idõpontja nem határozható meg az eredményhirdetést követõ naptól számított nyolcadik napnál korábban. A helyesbített felhívás ezen elõírásnak megfelelt, ezért a Döntõbizottság a kérelmet ebben a részében elutasította.<br>
Kérelmezõ I. kifogásolta, hogy ajánlatkérõ az összegzésben közölte az ajánlatkérõk árlistáit, holott nem ezek alapján végezte az ajánlatok összehasonlítását.<br>
A kérelem e tekintetben megalapozatlan. Ajánlatkérõ a beszerzés tárgyára vonatkozó összár megadását kérte és hasonlította össze. Az összehasonlítás alapján történõ értékelése a fentiekben megállapítottak szerint jogszerû volt. Ily módon az eljárása helytállósága megítélésében érdemben nincs jelentõsége annak, hogy az ajánlattevõk által az egyes termékekre megadott árlistát is közölte az összegzésben.<br>
Kérelmezõ II. sérelmezte, hogy ajánlatkérõ a bontási jegyzõkönyvben nem rögzítette az ajánlattevõk által ajánlott ellenszolgáltatás összegét, valamint hogy a bontási jegyzõkönyvet a Kbt.-ben elõírt határidõn túl küldte meg részére.<br>
A kérelem elsõ részét illetõen a Döntõbizottság a fentiekben ajánlatkérõ jogsértését megállapította.<br>
A kérelemben sérelmezett másik jogsértés is fennáll.<br>
<a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése elsõ fordulata szerint az ajánlatok felbontásáról készült jegyzõkönyvet öt munkanapon belül meg kell küldeni az ajánlattevõknek.<br>
Ajánlatkérõ 2001. december 27-én bontotta fel az ajánlatokat, errõl az általa jegyzõkönyvnek nevezett iratot december 28-án készítette el, azt a csatolt postai feladóvevények tanúsága szerint 2002. január 7-én küldte meg ajánlattevõknek. Az ötödik munkanap 2001. december 27-tõl számítva 2002. január 4-én volt.<br>
A Döntõbizottság megállapítja, hogy a bontási jegyzõkönyvnek az ajánlattevõk részére történõ öt munkanapon túli, késedelmes megküldése által ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés d) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 22.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>