<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2633)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.810/11/2001.<br>
<br>
Tárgy: az OMS-HUNGARIA Kft. jogorvoslati kérelme Lengyeltóti Város Önkormányzata ajánlatkérõ, közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OMS-HUNGARIA Kft. (2890 Tata, Bacsó Béla út 37., továbbiakban: kérelmezõ) Lengyeltóti Város Önkormányzata (8963 Lengyeltóti, Zrínyi u. 2., képviseli: dr. Nagy Brigitta ügyvéd, 1137 Budapest, Szent István krt. 18., a továbbiakban: ajánlatkérõ) "Lengyeltóti, Buzsák, Szõlõsgyörök, Balatonboglár–Szõlõskislak, Somogyvár, Ordacsehi és Öreglak települések szennyvízcsatorna-hálózatának megvalósítása" tárgyú közbeszerzési eljárása ellen benyújtott jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (5) bekezdését és ezért megsemmisíti ajánlatkérõ részvételi felhívása 10. b) pontjának és a részvételi dokumentáció II. pontjának az alábbi rendelkezéseit: "a fedezet vizsgált 3 év alatt (2000., 1999., 1998.) nem nõ folyamatosan" és "a cég rövidtávú likviditása a vizsgált 3 év alatt (2000., 1999., 1998.) nem nõ folyamatosan".<br>
A Döntõbizottság kötelezi az ajánlatkérõt, hogy a kérelmezõ részére a határozat kézbesítésétõl számított 15 napon belül 30 000 Ft (azaz harmincezer forint) igazgatási szolgáltatási díjat fizessen meg.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. december 19-i 51. számában (9761) tette közzé részvételi felhívását nyílt elõminõsítéses eljárás megindítására a rendelkezõ részben megjelölt tárgyban.<br>
A felhívása 9. pontjában jelölte meg a résztvevõk pénzügyi, gazdasági és mûszaki alkalmassága igazolására kért adatokat, tényeket.<br>
A 10. a) pontban rendelkezett a részvételre jelentkezõk alkalmassága elbírálásának szempontjairól, az utolsó szempont a következõ volt: "a mérlegadatok alapján megfelel a részvételi felhívás 10. b) pontjában részletezett közgazdasági mutatóknak."<br>
Ajánlatkérõ a felhívása 10. b) pontjában állapította meg a részvételre jelentkezõnek a szerzõdés teljesítésére alkalmatlanná minõsítésének szempontjait. A 7. francia bekezdésben támasztotta követelményként, hogy a jelentkezõnek a mérlegadatok alapján meghatározott gazdasági mutatói hét feltételnek feleljenek meg. A 4. feltétel a következõ volt: "a fedezet vizsgált 3 év alatt (2000., 1999., 1998.) nem nõ folyamatosan".<br>
Ajánlatkérõ a felhívása 10. b) pontjában utolsó alkalmatlansági szempontként rendelkezett arról, hogy az általa megjelölt hat gazdasági mutató közül több mint kettõnek nem felel meg a jelentkezõ. Az elsõ gazdasági mutató a következõ volt: "a cég rövid távú likviditása a vizsgált 3 év alatt (2000., 1999., 1998.) nem nõ folyamatosan".<br>
Ajánlatkérõ részvételi dokumentációt is összeállított, ebben határozta meg a részvételi jelentkezés benyújtásával kapcsolatos formai és tartalmi követelményeket. A dokumentáció II. pontja rendelkezik a jelentkezõk alkalmasságával kapcsolatos ajánlatkérõi követelményekrõl. Ebben ajánlatkérõ alapvetõen megismételte a felhívásban már támasztott elvárásait.<br>
A II. 8. pontban ajánlatkérõ az alábbiak szerint határozta meg a folyamatos növekedést: "A "folyamatosan nõ" alatt azt értjük, ha az 1998. évi adat határozottan kisebb, mint az 1999. évi adat és ugyanakkor az 1999. évi adat határozottan kisebb, mint a 2000. évi adat." A II. 9. pontban ajánlatkérõ kimondta, hogy a határozottan kisebb, illetve a határozottan nagyobb feltételek egyenlõ mennyiségek között nem teljesülnek.<br>
A kérelmezõ 2001. december 21-én nyújtotta be a jogorvoslati kérelmét. Álláspontja szerint az ajánlatkérõ által a felhívása 10. b) pontjában meghatározott alkalmatlansági szempontok közül jogszabálysértõ az alábbi kettõ: "a fedezet a vizsgált 3 év alatt (2000., 1999., 19998.) nem nõ folyamatosan", és "a cég rövid távú likviditása a vizsgált 3 év alatt (2000., 1999., 1998.) nem nõ folyamatosan".<br>
A tárgyaláson tett szóbeli, majd írásbeli észrevételében rámutatott arra, hogy megítélése szerint ezek a követelmények meghaladják már a szerzõdés teljesítéséhez szükséges mértéket, továbbá sértik a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában meghatározott esélyegyenlõség elvét is azzal, hogy indokolatlan kizárási feltételeket határoznak meg.<br>
Álláspontja szerint a kiegyensúlyozottan gazdálkodó, pénzügyileg stabil jelentkezõk is alkalmasak a teljesítésre, szükségtelen a növekedés elõírása ezen mutatók esetében. Hivatkozott arra is, hogy maga a kérelmezõ minõsített ajánlattevõ és a kért gazdasági mutatók szerinti eredménye magas, mégis ajánlatkérõ indokolatlan növekedési feltétele miatt alkalmatlannak minõsülne. Ügyfélképessége igazolására csatolta a cégkivonatát, továbbá elõadta, hogy rendszeresen vesz részt ilyen tárgyú közbeszerzési eljárásokban, beruházásokban.<br>
Ajánlatkérõ kérte a kérelmezõ jogorvoslati kérelmének az elutasítását. Elsõdlegesen arra hivatkozott, hogy a kérelmezõ nem ügyfélképes, mert nem vásárolta meg a részvételi dokumentációt.<br>
Az ügy érdemére vonatkozó nyilatkozata szerint jogszerûen határozta meg a jogorvoslati kérelemben kifogásolt alkalmatlansági szempontokat.<br>
Részletesen taglalta a minõsített ajánlattevõk alkalmassága megítélésre a Közbeszerzések Tanácsa által használt mutatókat és azok követelményszintjét. Megítélése szerint abban szigorúbb elõírások érvényesülnek. Ismertette a Központi Statisztikai Hivatal adataira hivatkozással az építõipar piaci viszonyainak, helyzetének alakulását.<br>
Elméleti közgazdasági szakirodalomra hivatkozással bemutatta a cégek életciklusgörbéjét, továbbá a likviditás fogalmát, megítélését, jelentõségét. Álláspontja szerint a beruházás nagyságára és több érvre kiterjedõ voltára tekintettel szükséges a likviditás bõvülése, amely többek között mutatja, hogy a cég még nincs a leszálló ágában és jelenleg az építõiparban is a növekedés érvényesül. Hivatkozott arra is, hogy a növekedés elõírása ebben a két mutatóban azért is indokolt, mert a nyertesnek jelentõs összegû elõfinanszírozást kell vállalnia.<br>
A Döntõbizottság a D.810/3/2001. számú, 2001. december 22-én kelt határozatában ideiglenes intézkedésként az ajánlatkérõ közbeszerzési eljárását felfüggesztette.<br>
A Döntõbizottság elsõdlegesen a kérelmezõ ügyfélképességét vizsgálta és megállapította, hogy annak feltételei fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése ezzel kapcsolatban az alábbiakat mondja ki:<br>
"A kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti."<br>
A kérelmezõ cégkivonatából megállapítható, hogy a beszerzés tárgyát képezõ csatornázás a kérelmezõ tevékenységi körébe tartozik, továbbá a kérelmezõ más csatornázásra vonatkozó közbeszerzési eljárásokban volt részvételre jelentkezõ, illetve ajánlattevõ. Erre tekintettel a Döntõbizottság álláspontja szerint a kérelmezõ, mint potenciális ajánlattevõ vonatkozásában a jogos érdeksérelem, mint törvényi feltétel megállapítható és szükségtelen az, hogy meg is vásárolja a dokumentációt.<br>
A Döntõbizottság megállapította, hogy a kérelmezõ jogorvoslati kérelme az alábbi indokokra tekintettel megalapozott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdésében foglaltakra tekintettel az eljárása során a kérelmezõ jogorvoslati kérelmét vizsgálta és határozatában arról döntött. Ajánlatkérõ által részletesen taglalt elméleti közgazdasági szakirodalom és az építõipar általános piaci viszonyainak elemzése a Döntõbizottság álláspontja szerint messze meghaladja a jogorvoslati kérelemben foglaltakat, mert jelen eljárásnak konkrét közbeszerzés, konkrét alkalmatlansági feltételei a tárgya.<br>
Rámutat arra is Döntõbizottság, hogy ajánlatkérõ közbeszerzési eljárásától független a minõsített ajánlattevõk jegyzékének összeállítása, illetve az annak során alkalmazott minõsítési szempontok, így erre a Döntõbizottság határozatában nem tér. Felhívja ugyanakkor ajánlatkérõ figyelmét, hogy a kérelmezõ minõsített ajánlattevõ.<br>
A Kbt. kógens rendelkezései határozzák meg, hogy ajánlatkérõ milyen feltételek mellett határozhatja meg az alkalmassági, alkalmatlansági szempontokat, konkrétan a Kbt. 44. § (4) és (5) bekezdése az alábbiakat mondja ki:<br>
"(4) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
(5) Az ajánlatkérõnek az (1)–(2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni."<br>
A Döntõbizottság álláspontja szerint a Kbt. kötelezõ rendelkezése alapján azt kell eldönteni, hogy az ajánlatkérõ által meghatározott és kifogásolt feltételek a szerzõdés teljesítéséhez szükséges mértékig terjedtek-e.<br>
Lehetséges, hogy egyes közgazdasági elméletek szerint kedvezõbb azon cégek megítélése, amelyek ebben a két mutatóban növekedést mutatnak. Azonban jelen esetben nem errõl kell véleményt mondani, hanem abban a kérdésben kell dönteni, hogy szükséges-e a növekedés a teljesítéshez ezekben a mutatókban.<br>
A Döntõbizottság álláspontja szerint nem.<br>
Önmagában növekedés hiánya nélkül is lehetnek olyan értékûek, nagyságúak a likviditási és a fedezeti mutatók a kért három évben, amelyek alapján megnyugtatóan lehet állást foglalni arról, hogy az ajánlatkérõ nagy volumenû, több évre kiterjedõ, elõfinanszírozást igénylõ beruházásának a teljesítésére képes a jelentkezõ. Az alkalmatlansági szempontok meghatározása során pedig ajánlatkérõ e feletti mértéket nem határozhat meg, mert a Kbt. ezt tiltja, mikor kimondja – fent idézett rendelkezésében – "legfeljebb".<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva – a fenti indokokra tekintettel – a Kbt. 88. § (1) bekezdés d) pontja alapján állapította meg a jogsértést és a c) pont alapján rendelkezett a felhívás jogsértõ rendelkezéseinek megsemmisítésérõl. Ezt a megsemmisítést a Döntõbizottság természetesen kimondta a részvételi dokumentáció ugyanezen rendelkezéseire is, mert a felhívás és a dokumentáció nem lehet ellentétes.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. január 18.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>