<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2726)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.27/12/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) a MÁV Rt. (1062 Budapest, Andrássy út 73–75., képviseli: dr. Jánosi Imre vezetõ jogtanácsos, a továbbiakban: ajánlatkérõ) "a MÁV Rt. vállalati integrált menetjegy-eladási, helybiztosítási és utastájékoztatási információs rendszer (MHR) modulok beszerzése" tárgyú közbeszerzési eljárása ellen elõterjesztett jogorvoslati kezdeményezésének helyt ad és megállapítja, hogy ajánlatkérõ megsértette közbeszerzésekrõl szóló 1995. évi XL. tv. (továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B.</a> § (2) bekezdését.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek nyilatkozatai és az általuk csatolt igazolások alapján az alábbi tényállást állapította meg:<br>
Ajánlatkérõ a Népszabadság 1995. augusztus 12. számában tett közzé belföldi versenytárgyalás meghirdetésére vonatkozó felhívását integrált számítógépes információs rendszerek szállítására és a beruházás hitel alapján történõ finanszírozására. A felhívás szerint az ajánlat tárgya:<br>
"A) A MÁV Rt. integrált gazdálkodásirányítás információs rendszerének (GIR) kialakítása.<br>
B) A MÁV Rt. menetjegy-eladási, helybiztosítási és utastájékoztatási információs rendszerének (MHR) kialakítása."<br>
Meghatározta, hogy ajánlattevõk feladata: "integrált számítógépes információs rendszer(ek) szállítása, a MÁV Rt. sajátosságainak megfelelõ magyar nyelvû adaptációja, az adaptációt követõ üzembe helyezése, a szükséges hardwer és alapszoftver eszközbázis szállítása és installálása, az adatátviteli kapacitásigény meghatározása, az adathálózat méretezése, ezt követõen a MÁV Rt. jelenlegi X 25-ös hálózatának (amelyen a rendszerek üzemeltetése elõirányzott) bõvítése a szükséges adathálózati elemekkel. A MÁV Rt. teljes körûen átadott és üzembe helyezett komplett számítógépes rendszer(ek)re vár ajánlatot."<br>
Ajánlatkérõ meghatározta, hogy az ajánlott rendszereknek mely modulokat kell tartalmazniuk, ezek az MHR-rendszerben az alábbiak voltak:<br>
- menetjegyeladás a belföldi forgalomban,<br>
- menetjegyeladás a nemzetközi forgalomban,<br>
- helybiztosítás a belföldi forgalomban,<br>
- helybiztosítás a nemzetközi forgalomban,<br>
- utastájékoztatás.<br>
Az ajánlattételi határidõt 1995. november 15-ében állapította meg.<br>
Ajánlatkérõ dokumentációt is összeállított, ez tartalmazta az ajánlatok benyújtásával kapcsolatos tartalmi és formai elõírásokat, ajánlatkérõ követelményeit és az általános szerzõdési feltételeket.<br>
A dokumentáció 1.3.1.B pontjában az MHR-rendszer moduljaival szemben támasztott követelményeket kiegészítette még az alábbiakkal:<br>
- menetrendi és díjszabási információk szolgáltatása,<br>
- bevételek teljes körû leszámolása,<br>
- statisztikai adatszolgáltatás,<br>
- kapcsolódó területek: forgalomtervezés és menetrendszerkesztés támogatása, egyéb szolgáltatások.<br>
A dokumentáció 1.4. pontjában a vállalkozás terjedelmét, a feladatokat az alábbiak szerint határozta meg:<br>
- a megvalósításhoz szükséges tervek készítése, (helyzetfeltárás, -elemzés, -tervezés),<br>
- felhasználói programcsomag szállítása: adaptáció, próbaüzem a MÁV Rt. hálózatának meghatározott részén, bevezetés a MÁV Rt. teljes hálózatán, végleges üzembe helyezés, felhasználói programcsomag fejlesztéséhez szükséges fejlesztõ eszközök szállítása, installálása,<br>
- hardwereszközök szállítása, installálása,<br>
- alapszoftver eszközök szállítása és installálása,<br>
- adathálózat méretezése, eszközrendszerének szállítása, telepítése, üzembe helyezése az adatvégberendezés kapcsolási pontjáig,<br>
- oktatás,<br>
- szoftverkövetés,<br>
- garancia.<br>
Ajánlatkérõ a dokumentáció 2.1. pontjában kizárta a részajánlattétel lehetõségét, akként rendelkezett, hogy a teljesítésre egyetlen felelõs fõvállalkozóval kíván szerzõdést kötni. Elõírta azt is, hogy a nyertes vállalkozónak rendelkeznie kell magyarországi képviselettel abban az esetben, ha a cég több mint 51%-ban nincs magyar tulajdonban.<br>
Ajánlatkérõ 1995. szeptember 14-én módosította a felhívását, illetõleg a dokumentációját. A módosítás egyik leglényegesebb pontja az volt, hogy lehetõvé tette az ajánlattevõk részére, hogy a GIR- és az MHR-rendszerek szállítására és a hálózatbõvítésre külön-külön is tegyenek ajánlatot, azaz biztosította a részajánlattétel lehetõségét.<br>
Az ajánlattételi határidõig 6 cég nyújtotta be az ajánlatát, két ajánlat érvénytelenítésre került. Érvényes ajánlatot nyújtott be: az ICR, a Siemens, az Andersen Consulting és az IBM. Mindannyian mind a három részre tettek ajánlatot.<br>
Az IBM ajánlatát konzorciumi formában tette meg. Az egyik alvállalkozó a Deutsche Bahn (Német Vasutak Rt.) 100%-os tulajdonában lévõ leányvállalata – a TLC volt. A TLC feladatát képezte az MHR rendszer megvalósítása, valamint a többi részre is kiterjedõen a vasútszakmai koordinálás. Az MHR rendszerre a Német Vasutak Rt. szellemi tulajdonát képezõ KURS'90 rendszert ajánlották meg, amelynek hasznosítási jogával a TLC rendelkezik kizárólagosan. A rendszer az alábbi elemeket foglalta magába:<br>
<br>
1. menetrendi információ – KURS'90-EVA<br>
A német vasutak ezen rendszere, tartalmazza valamennyi megálló földrajzi információját és ezek összeköttetéseit, melyek a keresés alapjául szolgálnak. Kiterjed mind a belföldi, mind a nemzetközi menetrendi információadásra, csak azok adatbázisa különbözõ.<br>
<br>
2. helybiztosítás – KURS'90-EPA<br>
A német vasutak KURS'90-EPA rendszere biztosítja mind a nemzetközi, mind a belföldi helyfoglalást.<br>
<br>
3. menetjegyeladás TIS-P<br>
Ezzel kapcsolatban az ajánlatukban elõadták, hogy a német rendszer adaptációjaként 1990 óta a TLC támogatásával hozták létre az osztrák vasutaknál az új jegyeladási rendszert, a TIS-P-t. A hardwer komplett kicserélése mellett kb. 160 pályaudvaron került bevezetésre univerzális jegypénztár, további 70 kisebb pályaudvarnak pedig a csatlakozását biztosítják terminálok segítségével egy-egy értékesítési szerverhez.<br>
A menetjegyeladás kiterjed a belföldi menetjegy eladásra (FIN) és a nemzetközi menetjegy eladásra (FAUS).<br>
Ajánlatkérõ a tárgyalásokat követõen meghozott döntése szerint a GIR-rendszer vonatkozásában az ICR, az adathálózat vonatkozásában a Siemens, míg az MHR-rendszer vonatkozásában az IBM lett az eljárás nyertese.<br>
Ajánlatkérõ és az IBM Magyarország Kft. 1997. december 11-én kötötte meg az eljárást lezáró szerzõdést az MHR rendszer megvalósítására.<br>
A szerzõdés 8.1. pontja szerint TLC-nek, mint alvállalkozónak, a szolgáltatása az MHR megvalósítása, az MHR projekt vasút-rendszertechnikai integrálása.<br>
Az alapszerzõdéshez A–G-ig terjedõ mellékletek tartoztak. Az "A" melléklet 3.1. pontjában az ajánlatkérõ részére szállítandó rendszer komponensei az alábbiak szerint kerültek meghatározásra:<br>
- FAUS Nemzetközi menetjegy-értékesítés,<br>
- FIN Belföldi menetjegy-értékesítés,<br>
- EPA Helyfoglalás,<br>
- EVA Menetrendi és díjszabási információs rendszer<br>
- STAT Statisztika.<br>
A felek az "A" mellékletben rögzítették az ajánlatkérõnek a szállítandó rendszerrel szemben támasztott speciális követelményeit és abban állapodtak meg, hogy a specifikációs szakaszban, az adaptáció során határozzák meg a már mûködõ rendszernek a magyarországi, illetõleg ajánlatkérõi követelményeknek való megfelelése érdekében a végrehajtandó feladatokat.<br>
Az "F" melléklet tartalmazza az ajánlatkérõ és a TLC által 1997. december 11-én aláírt licencia szerzõdést. Ennek preambuluma kimondja, hogy az univerzális szolgáltatás elérése érdekében a német vasutak által kifejlesztett helyfoglalási rendszert (EPA) és menetrend-információs rendszert (EVA) is be kell építeni az értékesítési rendszerbe. Ennek célja, hogy a TIS-P jelenlegi funkcióit az osztrák vasutaknál jelenleg felhasznált verzióban vegyék át. E megállapodásban a TLC-, a TIS-P-, az EPA- és az EVA-rendszerek hasznosítási jogát ruházta át ajánlatkérõre.<br>
A megkötött rendszerintegrációs szerzõdés a "G" melléklet 1998. március 25-i aláírásával lépett hatályba. Ez a melléklet a beszerzés pénzügyi fedezetére, a fizetési feltételekre és az ezzel kapcsolatos kérdésekre vonatkozott. Ezt követõen 1998. április 1-jétõl indult meg a beszerzés teljesítése.<br>
Ajánlatkérõ 1998 decemberében fogadta el elsõ részteljesítésként a TLC által kidolgozott, a rendszerek adaptációjára vonatkozó specifikációs dokumentumot.<br>
Beszerzésre, telepítésre és installálására került a fejlesztõi környezet a központi és azt kiegészítõ hardwer- és szoftverelemek.<br>
2000 márciusáig a felek között további a TLC által megvalósított részteljesítések voltak. Ennek eredményeként a FAUS-, az EPA- és az EVA-modulok 40%-os mértékû teljesítését ismerte el az ajánlatkérõ.<br>
Ajánlatkérõ a TLC szakmai felügyelete mellett elvégezte az adatfeltöltést. A szállítási és üzembe helyezési terv szerint az önálló funkcionalitással bíró részszállítások fokozatosan történtek volna meg. Az elsõ ilyen részszállítás 1999 szeptemberében lett volna esedékes a nemzetközi menetjegyeladási modul üzembe helyezésével. Ajánlatkérõ a felajánlott modult nem fogadta el, mert az átadás-átvételi eljárás többszöri próbálkozás ellenére sem volt eredményes. 2000 májusára vált világossá, hogy az IBM Magyarország Kft. a megkezdett módon nem tud eleget tenni a szerzõdésben vállalt kötelezettségei teljesítéseinek.<br>
Az IBM Magyarország Kft. kérelmére 2000 augusztusában a szerzõdés teljesítését felfüggesztették, ezt követõen újabb részteljesítés már nem történt.<br>
Az IBM Magyarország Kft. a 2000. október 17-én kelt levelében tájékoztatta az ajánlatkérõt arról, hogy kész a hozzájárulását adni – megfelelõ feltételek mellett – ahhoz, hogy szerzõdésben a helyére a TLC vagy a Német Vasutak Rt. lépjen.<br>
A TLC és az IBM Magyarország Kft. 2000. december 28-án írta alá a megállapodását arról, hogy a KURS'90 rendszer az IBM bevonása nélkül valósuljon meg a MÁV Rt. és a TLC által megkötendõ külön megállapodás alapján. Rendelkeztek továbbá az egymás közötti függõ jogviszonyok megszüntetésérõl, a pénzügyi, illetve egyéb teljesítések elszámolásáról is. Ajánlatkérõ és az IBM Magyarország Kft. 2001. december 18-án egyezséget kötött. Ennek 1. pontjában közös megegyezéssel megszüntették az 1997. december 11-én az MHR projektre létrejött megállapodást és lezárták a függõ jogviszonyokkal kapcsolatos kérdéseket.<br>
Az egyezség 5. pontjában az IBM kijelentette; hogy nincs kifogása az ellen, hogy a MÁV és a TLC megállapodást kössön a német vasutak rendszerének a MÁV-nál történõ megvalósítására.<br>
Ajánlatkérõ 2001. december 14-én készítette el ajánlati felhívását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított hirdetmény közzététele nélküli tárgyalásos közbeszerzési eljárásra. A beszerzés tárgyát a félbeszakadt MHR-rendszer folytatása, teljesítése képezte. Ajánlattételre hívta fel a TLC-t.<br>
Az ajánlattételi határidõt 2001. december 21-ben állapította meg azzal, hogy ez egyben az elsõ tárgyalás idõpontja is. Eredményhirdetés idõpontjaként az utolsó tárgyalás idõpontját rögzítette, azzal, hogy legkésõbb 2002. január 31-e. Elõírta, hogy a jelentkezés módja a szerzõdéstervezet megküldése.<br>
Ajánlatkérõ a felhívását 2001. december 14-én meg is küldte a TLC részére.<br>
A TLC 2001. december 20-án nyújtotta be. Ajánlatkérõ bontási eljárást nem tartott, az ajánlat benyújtása után közvetlenül szóbeli tárgyalásokat folytattak és 2001. december 21-én aláírták az eljárást lezáró rendszerintegrációs szerzõdést.<br>
A szerzõdés "A" mellékletében rendelkeztek a felek a TLC feladatkörérõl és a megvalósítási ütemtervrõl. Az "A" melléklet 1. fejezetében kimondták, hogy a TLC az MHR-projekt keretében a KURS'90 programjai alapján végzi a teljesítést, a testreszabási adaptációs munkát. Az MHR-rendszer komponenseiként az alábbiakat tüntették fel: törzsadatok (P adatbázis), EPA, EVA, FIN FAUS, Rail Server/GS (általános interfész), RailBrowser, továbbá tartalmazta a pénztár/bizonylatkezelési és a statisztikai modulokat is.<br>
A RailBrowser komponenst az alábbiakkal indokolták:<br>
"Az MHR értékesítési végkészülékeken található (windows technikájú) szoftver, grafikus felülettel a vasúti termékek eladására. Az alkalmazás folyamatorientált, ami az egyes üzleti tranzakciókat, eseménytétel (szegmens) formájában képezi le."<br>
Ajánlatkérõ 2002. január 2-án adta postára a Döntõbizottság elnöke részére a tájékoztatóját arról, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján hirdetmény közzététele nélküli tárgyalásos eljárást kíván lefolytatni az MHR-projekt megvalósítására. A tájékoztató január 4-én érkezett meg.<br>
Ebben elõadta, hogy 1995. augusztus 12-én nyilvános versenytárgyalást hirdetett az MHR-rendszer megvalósítására, már mûködõ kész rendszer adaptálását kérte. 1997. december 11-én kötötte meg az eljárást lezáró szerzõdést az IBM Magyarország Kft.-vel. Valójában a szakmai teljesítést az alvállalkozó, a TLC biztosította. A projekt munkálatai 1998. április 1-jén kezdõdtek meg, a teljesítés végsõ határidejét pedig 2001 júniusában határozták meg. Elkészült a kivitelezés alapjául szolgáló specifikációs dokumentum, amelyet ajánlatkérõ 1998 decemberében elfogadott. Ennek alapján kiépítésre került a fejlesztõi rendszer valamennyi szükséges hardwer- és szoftvereleme, és megkezdõdött a rendszer kivitelezése. Az elsõ részszállítás 1999 szeptemberében lett volna esedékes, azonban ajánlatkérõ a nemzetközi menetjegyeladási modult nem tudta elfogadni, mert az üzembe helyezés többszöri próbálkozás ellenére is eredménytelen maradt. 2000 májusára vált világossá, hogy az IBM Magyarország Kft. nem tudja teljesíteni a szerzõdésben vállalt kötelezettségét.<br>
Az IBM Magyarország Kft. 2000 októberében tájékoztatta arról, hogy kész beleegyezni a MÁV Rt.-vel megkötött szerzõdése megszüntetésébe és megengedi, hogy az addigi alvállalkozó a TLC lépjen a helyébe a projekt folytatása, befejezése érdekében. 2001 januárjában értesítették arról is, hogy a TLC és az IBM Kft. megállapodásban rendezte az egymás közötti elszámolását.<br>
Ajánlatkérõ az eljárásfajta választását azzal indokolta, hogy a TLC a projekt teljesítése során számos olyan feladatot elvégzett, amelyekre kiterjed a szerzõi joga. Gyakorlatilag a félbemaradt projekt alvállalkozó általi folytatásáról van szó, ez az alvállalkozó a projekt megvalósításában végig meghatározó szerepet játszott és játszik. Hivatkozott arra is, hogy a projekt finanszírozása külföldi bank közremûködésével valósul meg, amelynek feltétele a TLC részvétele.<br>
Elõadta, hogy a projekt átstrukturálásával a projekt olyan lényeges eleme változik meg, amely szükségessé tette a Kbt. elõírásaira tekintettel hirdetmény közzététele nélküli tárgyalásos eljárás lefolytatását.<br>
A Döntõbizottság elnöke 2002. január 18-án jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti feltételek megléte a rendelkezésre bocsátott iratokból nem állapítható meg egyértelmûen. Erre tekintettel indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ írásbeli és tárgyaláson tett szóbeli észrevételében kiegészítette a tájékoztatást.<br>
Rámutatott arra, hogy ajánlatkérõnek mind az eredeti versenytárgyalásos eljárása, mind a jelenlegi közbeszerzési eljárása arra irányult, hogy már mûködõ MHR-rendszer kerüljön megvételre és annak az adaptációja történjen meg az ajánlatkérõ igényeinek megfelelõen. A versenytárgyalás eredményeként létrejött szerzõdés a Német Vasutak Rt.: KURS'90 rendszerének átvételére vonatkozott, ebben az osztrák rendszernek az eleme csak az volt, hogy a belföldi helyi menetjegy-árusítás vonatkozásában vették volna át az Ausztriában mûködõ állomási készülékeket, illetõleg nyomtatókat.<br>
A rendszer a kizárólagos tulajdonosa Német Vasutak Rt., a TLC – amely a Német Vasutak Rt. 100%-os tulajdonában álló leányvállalata – rendelkezik kizárólagosan hasznosítási jog átruházásával.<br>
Az eredeti szerzõdésben a TLC ugyan alvállalkozóként vett részt, azonban az ajánlat e részében, azaz az MHR-projekt vonatkozásában teljes egészében a TRC végezte a projekt irányítását, szervezését, bonyolítását. Álláspontja szerint az is alátámasztja az eljárás jogalapját, hogy a TLC részérõl olyan részteljesítések történtek, amelyek szintén a TLC szellemi tulajdonát képezik – pl. a specifikációs dokumentum –, továbbá fennállnak olyan mûszaki-technikai sajátosságok, amelyek miatt a munkát kizárólag a TLC folytathatja.<br>
Ugyanakkor utalt arra is, hogy beszerzése nem tartozik a Kbt. kötelezõ hatálya alá. A Kbt. 2. § (2) bekezdése értelmében ugyanis ajánlatkérõnek, mint az 1. § e) pontja alá esõ szervezetnek kizárólag a közszolgáltató tevékenységével közvetlenül összefüggõ beszerzése esetén áll fenn kötelezettsége közbeszerzési eljárás lefolytatására. A menetjegyeladás, a helybiztosítás, az utastájékoztatás ugyanolyan tevékenység, amely közvetlenül összefügg a közszolgáltató tevékenységével, azonban a jelen eljárás tárgyát képezõ információs rendszer beszerzése nélkül is a most meglévõ eszközei, rendszerei felhasználásával hosszú idõn keresztül folytathatná közszolgáltató tevékenységét.<br>
Megítélése szerint, ha történt is apróbb eljárási szabálysértés az nem befolyásolja azt, hogy érdemben megalapozottan döntött a projekt folytatásáról. Egyébként is a TLC-nek fõvállalkozóvá átminõsítése, nem teszi szükségessé közbeszerzési eljárás lefolytatását, inkább "biztonsági, tájékoztató jellegû" okok miatt folytatták le az eljárást.<br>
Egyéb érdekeltként a TLC elõadta, hogy a Német Vasutak Rt. 100%-os tulajdonában álló leányvállalata. A német KURS'90 rendszer szellemi tulajdonjogával a Német Vasutak Rt., míg annak hasznosítási jogával kizárólagosan õ rendelkezik. Ezt a rendszert Németországon kívül több országban is alkalmazzák már, köztük Ausztriában is, melyet szintén közremûködésével adaptáltak. Különbözõség a helyi menetjegyek állomáson történõ értékesítésében mutatkozik.<br>
Az eredetileg megkötött szerzõdés alapján az MHR-rendszer vonatkozásában a TLC készítette el a specifikációs dokumentumot, ebben az adaptációnak megfelelõen meghatározták a végrehajtandó feladatokat. Ennek a végrehajtása megkezdõdött, három komponens: az EPA, az EVA és a FAUS vonatkozásában 40%-os készültségi fokot értek el, így figyelemmel szerzõi jogára, továbbá a félbemaradt részteljesítésre, megítélése szerint jogszerû a teljesítés általa való folytatása. Az IBM-mel kapcsolatos jogviszonyukat megszüntették, az azzal kapcsolatos kérdéseket véglegesen lezárták.<br>
A Döntõbizottság elsõdlegesen – figyelemmel az ajánlatkérõ észrevételére – azt vizsgálta, hagy ajánlatkérõ beszerzése a Kbt. hatálya alá tartozik-e.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>2) bekezdése az alábbiakat mondja ki:<br>
"Az 1. § e) pontjában szereplõ szervezet kizárólag a közszolgáltató tevékenységével közvetlenül összefüggõ közbeszerzése tekintetében köteles e törvény szabályai szerint eljárni. A közszolgáltató tevékenységgel közvetlenül összefügg a közbeszerzés, ha annak tárgya nélkül a közszolgáltató tevékenységet nem lehetne ellátni."<br>
A Döntõbizottság az alábbi indokokra tekintettel megállapította, hogy ajánlatkérõ beszerzése a Kbt. hatálya alá tartozik.<br>
Ajánlatkérõ beszerzése menetjegyeladásra, helybiztosításra és utastájékoztatási információs rendszerre vonatkozik. Ajánlatkérõ közszolgáltató tevékenysége a menetjegyeladás, a helybiztosítás, az utastájékoztatás, így a közvetlen összefüggés egyértelmûen megállapítható. Annak a körülménynek pedig, hogy jelenleg is van már erre a közszolgáltató tevékenységére egy rendszere, nincs relevanciája, hiszen a jövõben ez a rendszer lép helyébe.<br>
Megjegyzi a Döntõbizottság, hogy ajánlatkérõ egyébként a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>4) bekezdés b) pontja alapján a közszolgáltató tevékenységével közvetlenül össze nem függõ beszerzések esetén is jogosult lefolytatni közbeszerzési eljárást. Az pedig egyértelmû, hogy ajánlatkérõ lefolytatott egy közbeszerzési eljárást, így a Kbt. 2. § (5) bekezdése alapján a Kbt. rendelkezései vonatkoznak rá.<br>
A Döntõbizottság nem fogadta el ajánlatkérõnek az arra vonatkozó hivatkozását sem, hogy mindössze a projekt olyan személyi átstrukturálódásáról van szó, amelyben az addigi alvállalkozó lép a fõvállalkozó helyébe, így nem indokolt közbeszerzési eljárás lefolytatása. Ezzel kapcsolatban a Döntõbizottság az alábbiakra kíván rámutatni.<br>
A Kbt. rendelkezései részletesen meghatározzák, hogy mely személyek, szervezetek mely beszerzései tartoznak kötelezõen a Kbt. hatálya alá. A Kbt. rendelkezései a 25. § értelmében kógensek, így csak abban az esetben nem kötelezõ közbeszerzési eljárás lefolytatása, ha az az alóli mentességet a Kbt. kifejezetten kimondja.<br>
Ajánlatkérõ beszerzését még a Kbt. hatályba lépése elõtt indította meg, a beszerzésére korábban közbeszerzési eljárást nem folytatott le.<br>
Azonban már a Kbt. hatálya alatt következett be azon beszerzési igénye, hogy a félbeszakadt projekt folytatásra, befejezésre – kerüljön. Ez a beszerzési igény pedig a Kbt. – fentiekben idézett rendelkezése alapján – a Kbt. kötelezõ hatálya alá tartozik. Így abban az esetben, ha ajánlatkérõ szabad belátása szerint választhatná meg az új teljesítõ személyt, az egyértelmûen a Kbt. hatálya alóli kibújásra teremthetne lehetõséget. A jogalanyváltozás a szerzõdésben ilyen esetekben nem nyújt alapot arra, hogy a közbeszerzési eljárás lefolytatása mellõzhetõ legyen. A polgári jogban ismert engedményezési szerzõdés ezen fajtája nem pótolja, pótolhatja az eljárás lefolytatását.<br>
A konkrét esetben annál is inkább nem, mert ajánlatkérõ és az IBM az 1997. december 11-én megkötött szerzõdést a 2001. december 18-i egyezségben megszüntette. Akadályát képezi a közbeszerzési eljárás mellõzésének az is, hogy ha kismértékben is, de módosult a közbeszerzés tárgya. A 2001. december 21-én megkötött szerzõdés értelmében ugyanis a rendszer a német RailBrowser komponenssel valósul meg.<br>
A Döntõbizottság másodlagosan azt vizsgálta, hogy fennállnak-e a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában meghatározott feltételek.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint:<br>
"Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki, technikai sajátosságok, mûvészeti szempontok, vagy kizárólagos jogok védelme miatt kizárólag egy meghatározott személy képes teljesíteni."<br>
A Döntõbizottság az alábbi indokokra tekintettel megállapította, hogy a hirdetmény közzététele nélküli tárgyalásos eljárás lefolytatásának törvényi feltételei közül a kizárólagos jogok védelme fennáll.<br>
A felek becsatolták az arra vonatkozó igazolást, hogy az eredeti szerzõdésben a beszerzés tárgyát képezõ KURS'90 informatikai rendszer a Deutsche Bahn, a Német Vasutak Rt. tulajdona. Mint tulajdonos a KURS'90 használati jogának harmadik személy részére történõ átadását kizárólag a TLC-re, a 100%-ban tulajdonában álló leányvállalatára ruházta át. Tartalmazza az igazolás, hogy a TLC-n kívül más cégektõl harmadik személyek nem szerezhetik meg a KURS'90 használati jogát. A Döntõbizottság álláspontja szerint erre a kizárólagos jogra és az ennek érvényesülését biztosító szerzõi jogi szabályokra tekintettel megállapítható, hogy fennáll a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában meghatározott olyan kizárólagos jog, amelyek védelme miatt kizárólag egy meghatározott személy, a TLC képes a teljesítésre.<br>
Ezen kizárólagos jogok indokolják azt is, hogy a teljesítést a TLC folytathatja, ugyanis a specifikációs okmányban a KURS'90 rendszer adaptációját végezték el, kezdték meg a teljesítést, így annak végrehajtásához szintén szükséges a kizárólagos jog jogosultjának a hozzájárulása.<br>
A Döntõbizottság másodsorban – figyelemmel a jogorvoslati kezdeményezésben foglaltakra – vizsgálta az ajánlati felhívás jogszerûségét és az ahhoz kapcsolódó jogszabályi rendelkezéseket.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) és (2) bekezdése az alábbiakat mondja ki:<br>
"(1) A hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
(2) A hirdetmény közzététele nélkül induló tárgyalásos eljárás megkezdésekor meg kell küldeni a Bizottság elnöke részére – telefaxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást."<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdését.<br>
Ajánlatkérõ 2001. december 14-én indította meg az eljárást az ajánlati felhívása kiküldésével az ajánlattételre felhívott TLC részére. Azonban a 71/B. § (2) bekezdése kötelezõ elõírása ellenére ekkor nem küldte meg a Döntõbizottság elnöke részére sem faxon, sem postai úton a felhívását és a tájékoztatóját, hanem csak a szerzõdéskötés megtörténtét követõen, 2002. január 2-án adta postára és az január 4-én érkezett meg a Döntõbizottság elnöke részére.<br>
A fenti indokokra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva a Kbt. 88. § (1) bekezdés d) pontja alapján megállapította, hogy ajánlatkérõ megsértette a Kbt. 71/B. § (2) bekezdését.<br>
A Döntõbizottság tekintettel arra, hogy ajánlatkérõ közbeszerzési eljárásának jogalapja fennállt, ezen eljárási jogszabálysértés megállapításán kívül további jogkövetkezmények alkalmazását kivételesen mellõzte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. február 27.<br>
<br>
Dr. Nagy Gizella s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>