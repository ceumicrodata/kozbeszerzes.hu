<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2580)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.55/10/2002.<br>
<br>
Tárgy: a Volvo Hungária Kft. jogorvoslati kérelme a Fõvárosi Közterület-fenntartó Rt. közbeszerzési eljárása ellen.<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Levente István ügyvéd (1027 Budapest, Kapás u. 31.) által képviselt Volvo-Hungária Kft. (1172 Budapest, Cinkotai út 3., továbbiakban: kérelmezõ) jogorvoslati kérelmét – melyet a Fõvárosi Közterület-fenntartó Rt. (1081 Budapest, Alföldi u. 7., továbbiakban: ajánlatkérõ) 18 db szemétgyûjtõ és szállító célgép szállítása tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. január 9-én megjelent számában a rendelkezõ részben megjelölt beszerzésre.<br>
A felhívásban az ajánlati biztosíték összegét 10 M Ft-ban határozta meg.<br>
A 11. b) pontban kikötötte, hogy alkalmatlannak minõsíti a szerzõdés teljesítésére azt az ajánlattevõt, melynek az 1998., 1999., 2000. évben évenként kisebb volt az árbevétele 500 M Ft-nál, aki nem rendelkezik a közbeszerzés tárgyára nézve minimum összesen 18 db referenciával és nincs ISO minõségbiztosítási tanúsítványa.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 0–10-ig terjedõ pontszámozással, a következõ részszempontok, alszempontok és ezekhez rendelt súlyszámok alapján kívánt kiválasztani:<br>
részszempontok	súlyszámok<br>
- a célgép mûszaki színvonala	5<br>
ezen belüli alszempontok:<br>
- a technikai paraméterek	1,25<br>
- a technikai paraméterek által meghatározott üzemeltetési elõnyök	1,25<br>
- az alkalmazott mûszaki megoldások korszerûsége	1,25<br>
- a munkavégzést megkönnyítõ kényelmi megoldások	1,25<br>
- az ajánlati ár	3<br>
- garanciális feltételek	2<br>
ezen belüli alszempontok:<br>
- az alépítmény garanciális feltételei	1<br>
- a felépítmény garanciális feltételei	1<br>
- fizetési feltételek	2<br>
ezen belüli alszempontok:<br>
- fizetési határidõ	1<br>
- az elõlegigény	1<br>
A beszerzendõ gépjármû mûszaki specifikációját rögzítõ ajánlati dokumentáció a 6.10. pontban "Vezetõfülke" cím alatt a következõket tartalmazta:<br>
"A vezetõfülkének alkalmasnak kell lenni a gépkocsivezetõ és 3 fõ szemétbeöntõ elhelyezésére. A fülke alacsony padlószintû legyen, hogy a személyzet ki- és beszállása kis fizikai terheléssel és balesetmentesen történjék. A beöntõk beszállása a jobb oldali, kétrészes harmonika ajtóval ellátott részen történjék és legfeljebb egy db. max. 35 cm magas belsõ lépcsõ után közvetlenül a fülkébe történjen a belépés. Az ülés egy db 3 személyes ülõpad, ahol a 3 fõ egy sorban helyezkedik el. Minden ülõhely biztonsági övvel legyen ellátva. Lehetõvé kell tenni, hogy a gépkocsivezetõ mindkét oldalon ki- és beszállhasson, és ne kelljen a forgalom által veszélyeztetett oldalt használni. A fülke padlója teljesen sík legyen, és a gépkocsivezetõ belsõ mozgását semmiféle szerelvényalagút vagy irányítószerv ne akadályozza. A fülke klímaberendezéssel legyen ellátva. A szabad fülkemagasság legalább 1900 mm legyen."<br>
A dokumentáció 12. pontjában ajánlatkérõ elõírta, hogy az "ajánlatnak, vagy hozzá csatolt mûszaki leírásnak ki kell térnie a dokumentációban szereplõ összes szempontra, mûszaki és teljesítményadatra, vagy az attól való eltérésre – amelyre a lehetõséget ajánlatkérõ megadja –, eltérés esetén annak indoklására".<br>
Az ajánlati dokumentációt az MB-Autó Mo. Kft., a Renault Triks Hungária Kft., a MAN Kamion és Busz Kereskedelmi Kft. és a kérelmezõ vásárolta meg, kérelmezõ 2002. január 15-én.<br>
Kérelmezõ 2002. január 30-án jogorvoslati kérelmet terjesztett elõ a Döntõbizottsághoz.<br>
Sérelmezte az ajánlati biztosíték összegének, az alkalmassági kritériumok közül az éves árbevétel és a referencia mértékének meghatározását. Sérelmezte továbbá a járóképes alváz mûszaki specifikációját, álláspontja szerint az egy bizonyos jármûre szól, valamint a vezetõfülkével szemben támasztott mûszaki követelményeket, mivel ilyen követelményrendszerben véleménye szerint Magyarországon senki sem dolgozik, így maga ajánlatkérõ sem.<br>
A jogorvoslati eljárásban 2002. február 27-én tartott tárgyaláson kérelmét módosítva azt az 500 M Ft árbevétel elõírásra, valamint a vezetõfülkére vonatkozó elõírások közül a maximum 35 cm-es lépcsõre, a kétrészes harmonikaajtóra és a 3 személyes ülõpadra nézve tartotta fenn.<br>
Ugyanakkor kiegészítõkérelmet terjesztett elõ az elsõ elbírálási részszempont tartalmával szemben. Álláspontja szerint a célgép mûszaki színvonala kétszeresen kerül súlyozásra, valamint ezen részszempontnak a mûszaki specifikációval való összevetése alapján már eleve egy bizonyos ajánlattevõ lehet a nyertes. Így ajánlatkérõ megsértette az ajánlattevõk esélyegyenlõségét. Kérte a jogsértés megállapítását, a kiírás általa kifogásolt részeire vonatkozó döntés megsemmisítését.<br>
Ajánlatkérõ kérte a jogorvoslati kérelem elutasítását.<br>
Az alkalmassági feltételként elõírt éves árbevétellel kapcsolatos kérelemre elõadta, hogy az arányban áll a beszerzés értékével, annak csak 60%-a.<br>
A vezetõfülke kialakítását a jövõbeli felhasználási követelményeinek megfelelõen alakította ki, különös tekintettel a biztonságos munkavégzésre és a munkavégzés megkönnyítésére. A dokumentáció 12. pontjában eltérést engedett a specifikációtól megfelelõ indokolás mellett. A jogorvoslati eljárásban tartott tárgyaláson elõadta, hogy a gyártók prospektusai szerint gyártásra kerültek már az igényei szerint kiépített vezetõfülkék, az ezen termékek gyártására specializálódott cégek a jelenleg gyártott konstrukciójú gépjármûveik vezetõfülkéjének konstrukcióját rövid idõ alatt át tudják alakítani az általa kívánt jellemzõkkel rendelkezõre.<br>
A tárgyaláson elõadott kérelemkiegészítésre közölte, hogy kérelmezõ tévesen értelmezte az elsõ részszempont tartalmát, nincs szó kétszeres súlyozásról, az 5-szörös súlyszám a részszempontra, az 1,25-szörös súlyszám az azon belüli egyik alszempontra vonatkozik. Téves kérelmezõ azon felvetése is, hogy az elsõ részszempontnak való megfelelés dönti el a nyertesség sorsát, mert ezen kívül még három részszempont képezi az ajánlatok összehasonlításának alapját.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok alapján megállapította, hogy a jogorvoslati kérelem egy részében elkésett, más részében megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése elõírja, hogy a jogorvoslati eljárást a Kbt. szabályait sértõ esemény tudomásra jutásától számított 15 napon belül lehet kérelmezni. A határidõ elmulasztása jogvesztéssel jár.<br>
Az az ajánlati felhívás, melynek tartalmát a kérelmezõ az 500 M Ft/év árbevétel és az elsõ bírálati részszempont meghatározását illetõen kifogásolta, 2002. január 9-én jelent meg a K. É.-ben, ez idõponttól ismerhette meg kérelmezõ annak tartalmát. Január 9-tõl a jogorvoslati kérelem január 30-án, valamint a kiegészítõ kérelem február 27-én történt elõterjesztéséig a 15 napos jogvesztõ határidõ letelt.<br>
A Döntõbizottság megállapította, hogy az éves árbevétel, mint alkalmassági kritérium és az elsõ bírálati részszempont meghatározása tekintetében a jogorvoslati kérelem elkésett, ezért a kérelmet ezen részeiben elutasította.<br>
Kérelmezõ kifogásolta a célgép vezetõfülkéje specifikációjának egyes részeit.<br>
A kérelem szerinti tényállásra a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésének elsõ mondatában foglalt rendelkezés az irányadó, miszerint:<br>
"Az ajánlatkérõ a közbeszerzés tárgyát nem határozhatja meg oly módon, hogy egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza."<br>
A Döntõbizottság megvizsgálta az ajánlati dokumentáció kérelmezõ által kifogásolt 6.10. pontját annak eldöntése végett, hogy az nem meríti-e ki a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdés elsõ mondata szerinti törvényi tényállást.<br>
Az "ajánlattétel lehetõségébõl kizár" meghatározást a felhívás egyéb rendelkezéseivel összhangban kell értelmezni. Adott esetben az alkalmassági kritériumokból kell kiindulni, melyek szerint a beszerzés teljesítésére csak nagy tõkeerõvel és jelentõs gyártási kapacitással rendelkezõ cégek képesek. Ilyen cégek vonatkozásában kell tehát azt vizsgálni, hogy a vezetõfülkére vonatkozó elvárások nem zárják-e ki valamelyiküket az ajánlattételbõl.<br>
A Döntõbizottság álláspontja szerint a vezetõfülkére elõírt mûszaki paramétereket a közbeszerzés tárgyát elõállítani képes bármely ajánlattevõ teljesíteni tudja az általa már gyártott, vagy gyártásra tervezett konstrukció átalakítása útján. A piac – így a közbeszerzési piac – követelményei is azt diktálják a szállítók részére, hogy tegyenek meg mindent a megrendelõ igényeinek kielégítése céljából. Az az ajánlattevõ, aki ezen piaci követelményeknek nem kíván megfelelni, szándékát illetõen nem tekinthetõ potenciális ajánlattevõnek, az õ viszonylatában tehát a kizárás tilalma irreleváns.<br>
Az idézett jogszabályhely második fordulata tiltja az ajánlattevõk indokolatlan és hátrányos megkülönböztetését.<br>
A vezetõfülkével szemben támasztott elvárások nem tekinthetõk indokolatlannak ajánlatkérõ részérõl, azok – mint ahogy a kiírásban ajánlatkérõ maga is közölte – a munkavégzés könnyítését és biztonságossá tételét szolgálják. Kérelmezõ sem állította, hogy az elõírások indokolatlanok lennének.<br>
A specifikációban meghatározott elvárások mindegyik ajánlattevõvel szemben fennállnak, szó sincs tehát bármelyikük hátrányos megkülönböztetésérõl. Nem minõsül hátrányos megkülönböztetésnek az a tény, hogy az ajánlattevõk egy része már rendelkezik a kiírás szerinti konstrukcióval, más részük viszont még nem, ugyanis ezt a különbözõ helyzetet nem ajánlatkérõ okozza.<br>
A Döntõbizottság megállapítja, hogy ajánlatkérõnek a célgép vezetõfülkéjével kapcsolatos elõírásai nem sértik a Kbt. vonatkozó rendelkezéseit, ezért a jogorvoslati kérelmet ebben a részében megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. február 28.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>