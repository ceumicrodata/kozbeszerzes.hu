<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2429)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.28/11/2002.<br>
<br>
Tárgy: a Pécsváradi Építõ és Kereskedelmi Kft. jogorvoslati kérelme a Baranya Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Pécsváradi Építõ és Kereskedelmi Kft. (7720 Pécsvárad, Ipartelep l., a továbbiakban: kérelmezõ) jogorvoslati kérelmét, amelyet a Baranya Megyei Önkormányzat (7621 Pécs, Széchenyi tér 9., a továbbiakban ajánlatkérõ) "a Baranya Megyei Önkormányzat Általános Iskolája, Szakiskolája, Kollégiuma és Gyermekotthona, Pécsvárad, Kossuth Lajos u. 4. sz. alatti épületegyüttes komplex kivitelezése" tárgyú közbeszerzési eljárása ellen nyújtott be elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek nyilatkozatai, észrevételei alapján az alábbi tényállást állapította meg: Ajánlatkérõ a Közbeszerzési Értesítõ 2001. november 21-i 47. számában (8638) tette közzé részvételi felhívását nyílt elõminõsítéses eljárás megindítására a rendelkezõ részben meghatározott tárgyban.<br>
A felhívása 9. pontjában jelölte meg a pénzügyi, gazdasági és mûszaki alkalmassági igazolására kért adatokat és tényeket, köztük 3. francia bekezdésben kérte a jelentkezõk elõzõ 5 évi szakmai referenciáinak ismertetését, kiemelve az iskolaépítési kivitelezéseket.<br>
A felhívás 10. a) pontjában határozta meg ajánlatkérõ a részvételre jelentkezõk alkalmassága elbírálásának szempontjait, köztük a 4. francia bekezdésben írta elõ a részvételre jelentkezõ iskolakivitelezési, személyi referenciáit.<br>
Ajánlatkérõ a felhívása 10. b) pontjában rendelkezett a részvételre jelentkezõnek a szerzõdés teljesítésére alkalmatlanná minõsítésének szempontjairól, köztük a 2. szempont az alábbi volt:<br>
"Nem rendelkezik legalább 1, a beszerzés tárgyával közel azonos objektumkivitelezési referenciával az elmúlt 5 évben."<br>
A részvételi jelentkezés határidejéig, 2001. december 17-ig részvételre jelentkezést nyújtott be: a Strabag Kft., a Mélyépítõ Budapest Kft., a Bayer Center Kft., a BÉV Rt., a Fodor Kft., a KÉSZ Kft., a ZÁÉV Rt., az ÁRÉV Rt., a T-BAU Rt., az ATTIKA Rt., a Baucont Rt. és a kérelmezõ.<br>
A kérelmezõ részvételre jelentkezésében a 19. oldaltól a 24. oldalig ismertette a referenciamunkáit. Többségük pár millió forintos munka, a MEFAG Rt. részére végzett 1996-ban irodaépület építést 20 516 000 Ft értékben, továbbá a Pannonpharma Kft. részére gyógyszergyártó üzem szerelési munkáját 2000-ben 53 561 000 Ft értékben.<br>
Ajánlatkérõ Közbeszerzési Munkabizottsága 2001. december 29-én a kérelmezõt alkalmatlannak minõsítette. Döntését az alábbiakkal indokolta:<br>
"A fenti jelentkezõk jelentkezési dokumentumai a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>d) pontja szerint nem feleltek meg a részvételi felhívásban meghatározott feltételeknek. A Kbt. 53. § (2) bekezdése értelmében az eljárás további szakaszában nem vehet részt, mert a részvételi felhívás 10. b) pontjában elõírt legalább egy, a beszerzés tárgyával közel azonos objektumkivitelezési referenciával nem rendelkezik az elmúlt 5 évben."<br>
Ajánlatkérõ döntésérõl 2002. január 3-án faxon, majd január 4-én levélben is értesítette a kérelmezõt.<br>
Ajánlatkérõ 2002. január 7-én hirdette ki a részvételi szakaszt lezáró döntését, a többi részvételre jelentkezõt alkalmasnak minõsítette.<br>
A kérelmezõ 2002. január 21-én nyújtotta be a jogorvoslati kérelmét. Ebben kérte az ajánlatkérõnek az alkalmatlanná nyilvánító döntése megsemmisítését, ideiglenes intézkedésként pedig a közbeszerzési eljárás felfüggesztését. Kérelmét a tárgyaláson kiegészített nyilatkozatával azzal indokolta, hogy álláspontja szerint cégük alkalmas a beszerzés teljesítésére. Ezt támasztja alá hosszú, eddigi kifogástalan szakmai munkájuk, 60 M Ft-os törzstõkéjük és az egyes években végzett munkáikat összeszámítva elérik az ajánlatkérõ által kívánt nagyságrendet referenciában. Hivatkozott arra is, hogy az elmúlt 5 évet megelõzõ években még nagyobb nagyságrendû munkákat is végzett.<br>
Ajánlatkérõ kérte a jogorvoslati kérelem elutasítását. Elõadta, hogy jogszerûen döntött az alkalmatlanná nyilvánításról. Felhívása 10. b) pontjában egyértelmûen meghatározta az alkalmatlanná nyilvánítási szempontot és ez a meghatározás az ajánlatkérõt is köti. A kérelmezõ által becsatolt referenciamunkák közül építési munkaként a MEFAG Rt. részére végzett irodaépítés vehetõ maximum figyelembe. Ennek az értéke alig haladja meg a 20 M Ft-ot. A Pannonpharma Rt. részére végzett munka viszont szerelési munka és emiatt sem vehetõ figyelembe. Ugyanakkor ajánlatkérõ beszerzésének az értéke 400–450 M Ft és közel azonos munkára kérte a referenciát. Így megállapítható, hogy kérelmezõ nem rendelkezik megfelelõ referenciával. A kérelmezõ által hivatkozott méltányossági körülményeket pedig eljárása során nem vehette figyelembe. Utalt is, hogy a kérelmezõ vonatkozásában, amennyiben nem minõsítik alkalmatlannak, vizsgálta volna az összeférhetetlenség kérdését, ugyanis vezetõ állású munkavállalója Winkler György részt vett a jelen beszerzés tárgyát képezõ épületkomplexum tervezésének elsõ ütemében.<br>
A Döntõbizottság megállapította, hogy a kérelmezõ jogorvoslati kérelme alaptalan.<br>
Ajánlatkérõ felhívása – fentiekben idézett – 10. b) pontjában egyértelmûen rendelkezett az alkalmatlanná minõsítés szempontjáról. Elõírta, hogy legalább egy és a beszerzés tárgyával közel azonos objektumkivitelezési referenciáját követeli meg.<br>
A Döntõbizottság áttekintette a kérelmezõ részvételre jelentkezését és megállapította, hogy abban nem került feltüntetésre a beszerzés tárgyával közel azonos objektumkivitelezési referencia. A közel azonos objektum kivitelezése a beszerzés tárgyára és értékére tekintettel akként értelmezhetõ, hogy legalább hasonló nagyságrendû, több százmillió forintos és nagyobb épületkomplexum beruházásra vonatkozik.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése kimondja: "Az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti."<br>
A Kbt. ezen rendelkezésére tekintettel ajánlatkérõ jogszerûen nyilvánította alkalmatlannak a kérelmezõ részvételre jelentkezését.<br>
Felhívja a Döntõbizottság az ajánlatkérõ figyelmét, hogy a jelentkezõk alkalmassága, alkalmatlansága elbírálása során a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése, továbbá a felhívásban és a dokumentációban meghatározott szempontok alapján történik döntés. Az alkalmasság és alkalmatlanság kérdésétõl független a Kbt. 52. §-ában szabályozott érvényesség kérdése. A Kbt. 52. § (2) bekezdés d) pontjában meghatározott azon érvénytelenségi ok, hogy a jelentkezés nem felel meg a felhívásban, illetõleg a dokumentációban meghatározott feltételeknek, önállóan vizsgálandó, az alkalmasság tartalmi kérdései vonatkozásában érvénytelenség megállapításának nincs helye.<br>
Tájékoztatja a Döntõbizottság a kérelmezõt, hogy a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése az alábbiakat mondja ki: "Az ajánlatkérõ az ajánlati felhívásában, illetve a részletes szerzõdési feltételeket tartalmazó dokumentációban (a továbbiakban dokumentáció) meghatározott feltételekhez, az ajánlattevõ pedig ajánlatához kötve van." A Kbt. ezen rendelkezésére tekintettel az ajánlatkérõ által a felhívása 10. d) pontjának 2. francia bekezdésében konkrétan meghatározott referencia fennállási kötelezettségtõl az eljárás során nem lehet eltekinteni. Ajánlatkérõ az általa meghatározott szempontok alapján köteles dönteni az eljárása során az alkalmasságról és az alkalmatlanságról.<br>
A Döntõbizottság az alkalmatlanság megállapítására tekintettel az összeférhetetlenség kérdését már nem vizsgálta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva – a fenti indokokra tekintettel – a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét mint alaptalant.<br>
A Döntõbizottság az eljárása során ideiglenes intézkedést nem hozott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételei nem álltak fenn. A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. február 15.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>