<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2788)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.53/7/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás a Móri Hõtermelõ és Szolgáltató Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottságának elnöke által (1024 Budapest, Margit krt. 85., a továbbiakban: Döntõbizottság elnöke) a Móri Hõtermelõ és Szolgáltató Kft. (8060 Mór, Dózsa György u. 22/A, képviseli: dr. Istvánfalviné dr. Szíjártó Lilla ügyvéd, 8000 Székesfehérvár, dr. Koch L. u. 14. I/3., a továbbiakban: ajánlatkérõ) "gyermektanmedence és hõközpont, kiegészítõ és szociális helyiségek kivitelezése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek írásbeli és szóbeli észrevétele alapján az alábbi tényállást állapította meg: Mór Város Önkormányzata a 148/2000. (VIII. 30.) sz. határozatában döntött a multifunkcionális csarnok és a fedett uszoda beruházásáról és annak megvalósítására az általa alapított Móri Hõtermelõ és Szolgáltató Kft.-t, azaz az ajánlatkérõt jelölte ki.<br>
Ajánlatkérõ Mór Város Önkormányzata döntésének megfelelõen terveztette meg a csarnokot és a fedett uszodát, és ennek megfelelõen kérte meg az építési engedélyt rá, amelyet Székesfehérvár Megyei Jogú Város jegyzõje 51.888/9/2000. szám alatt adott ki.<br>
A kiviteli tervdokumentáció szerint a csarnok és az uszoda hõellátását az épületen belül külön helyiségben elhelyezett gázkazánok biztosították volna gázfûtéssel, ezáltal önálló hõellátása lett volna az épületkomplexumnak.<br>
Ajánlatkérõ nyílt elõminõsítéses közbeszerzési eljárást folytatott le, amelynek eredményeként 2001. július 6-án kötötte meg az eljárást lezáró szerzõdést a nyertessel, a Baucont Rt.-vel. Az elfogadott ajánlati ár 681 780 110 Ft + 170 445 028 Ft áfa, összesen bruttó 852 225 138 Ft volt. A teljesítési határidõt 2002. augusztus 10-ben határozták meg a felek.<br>
A szerzõdéskötést követõen a nyertes ajánlattevõ megkezdte a kivitelezési munkák végzését.<br>
Ezt követõen döntött arról Mór Város Önkormányzata, hogy a város távhõellátását biztosító központi hõegységet korszerûsíti. Gázkazánok helyett gázmotor kerül felszerelésre, amelynek marad szabad hõkapacitása is és ezzel biztosítható csõvezeték útján a tervezett csarnok és uszoda hõellátása.<br>
Mór Város Önkormányzata a 172/2001. (IX. 26.) számú határozatában döntött arról, hogy az épülõ csarnok és uszoda beruházásának programja tanmedence megvalósításával egészüljön ki.<br>
Az Önkormányzat döntésének megfelelõen ajánlatkérõ elkészítette a kiegészítõ terveket, majd építési engedély iránti kérelmet nyújtott be a korábbi engedélyt kiadó építésügyi hatósághoz. A hatóság 116.235/6/2001. szám alatt adta ki határozatát, mint a korábbi engedély módosítását, a gyermekmedencére és járulékos létesítményeire.<br>
Mór Város Önkormányzata a 249/2001. (XII. 19.) számú határozatában döntött a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdésére alapított hirdetmény közzététele nélküli tárgyalásos közbeszerzési eljárás lefolytatásáról a gyermek tanmedence, a hõközpont, a kiegészítõ technológiai szociális helyiségek építési munkáinak kivitelezésére. Ajánlatkérõként változatlanul a Móri Hõtermelõ és Szolgáltató Kft.-t jelölte ki.<br>
Ajánlatkérõ 2002. január 15-én tájékoztatta a Döntõbizottság elnökét arról, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján hirdetmény közzététele nélküli tárgyalásos közbeszerzési eljárást kíván lefolytatni a Móri Szabadidõ Központ építési beruházásának keretében tervezett gyermek tanmedence és hõközpont, továbbá kiegészítõ és szociális helyiségek kivitelezésére. Tájékoztatója mellékleteként megküldte az ajánlati felhívást. Ebben az eljárásfajta választását azzal indokolta, hogy a beszerzés tárgya kiegészítõ építési munka. Elõadta, hogy a beruházás tervezett 800 millió Ft-os nettó bekerülési költségénél kedvezõbb árajánlatot értek el a nyílt közbeszerzési eljárás során, ez teremtett lehetõséget további kiegészítõ létesítmények megépítésére. Ezen kiegészítõ beruházási munkák értéke nem haladja meg a korábbi közbeszerzés értékének 50%-át. Hivatkozott arra is, hogy ezek a kiegészítõ építési munkák aránytalan nehézség nélkül mûszakilag nem választhatók el a korábban kötött szerzõdés teljesítésétõl a speciális építési anyagok és technológiák miatt, továbbá azért sem, mert a gyermekmedence az uszodával az egy tömbben és szerkezetileg is összefüggõen épül.<br>
Ajánlattételre hívta fel a korábban nyertes ajánlattevõt, a Baucont Rt.-t. Az ajánlattételi határidõt 2002. január 31-ében, az elsõ tárgyalás idõpontját 2002. február 5-ben határozta meg. Rendelkezett arról, hogy az utolsó tárgyalás befejezésekor hirdetik ki az eredményt, míg a szerzõdéskötés idõpontja az ezt követõ 8. munkanapon lesz.<br>
A Döntõbizottság elnöke 2002. január 30-án kezdeményezte hivatalból a jogorvoslati eljárást.<br>
A kezdeményezõ irat indokolása szerint a megküldött iratok alapján nem állapítható meg egyértelmûen az eljárásfajta választásának pontos jogcíme. Indítványozta, hogy a Döntõbizottság vizsgálja meg a közbeszerzési eljárás jogalapját és az ajánlati felhívás jogszerûségét.<br>
Ajánlatkérõ álláspontja szerint jogszerûen folytatta le a közbeszerzési eljárást. Elõadta, hogy az eredeti, nyílt közbeszerzési eljárás befejezõdését, az eljárást lezáró szerzõdés megkötését és a kivitelezés megkezdését követõen döntött úgy Mór Város Önkormányzata, hogy szükséges a tanmedence létesítése, továbbá módosította a hõellátás biztosításának módját és – mint ajánlatkérõ – ezen döntésnek megfelelõen készíttette el a kiegészítõ terveket, kérte meg az építési engedélyt és indította meg – az újabb közbeszerzési eljárást a kiegészítõ építési munkákra.<br>
A hõellátás biztosítása vonatkozásában arra hivatkozott, hogy az eredeti tervek és az építési engedély alapján az épületkomplexum önálló hõellátással rendelkezett volna, külön helyiségben gázkazánok kerültek volna elhelyezésre és azok biztosították volna a hõszolgáltatást.<br>
Az önkormányzat döntése következtében állt elõ az a helyzet, hogy a távhõellátást biztosító gázkazánok gázmotorra kerültek lecserélésre, és szabad hõkapacitás keletkezett, amellyel a tervezett épületkomplexum hõellátása – a közelében lévõ kórházból – csõvezetéken keresztül biztosítható. Ez a változtatás ugyan hozzávetõlegesen 10 M Ft értékû többletköltséget okoz, azonban a mûködtetés során ez megtérül. Emiatt az eredetileg tervezett kazánok beszerzése, gépészeti szerelési munkák elvégzése szükségtelen. A tervekben eredetileg feltüntetettel azonos helyen történik meg a hõközpont kialakítása, ennek megfelelõ gépészeti szerélési munkákkal.<br>
A tanmedence vonatkozásában arra hivatkozott, hogy Mór Város Önkormányzata döntött arról, hogy ezzel is kiegészíti az épületkomplexum beruházását. Ez toldaléképületként kerül az eredeti épületkomplexumhoz, azonban azzal szervesen összefügg mind az építési munkák, mind a gépészeti és egyéb szerelési munkák vonatkozásában elválaszthatatlan. Az uszoda eredetileg tervezett homlokfala nem kerülne megépítésre, belsõ térelhatárolást alakítanának ki helyette.<br>
A kivitelezés során 30–40%-os készültségi fokot értek el eddig, azonban figyelemmel az önkormányzat döntésére a munkákat az építkezés azon részén folytatták az utóbbi idõben, amely nem érinti a tanmedencei, illetõleg a hõközponti részt.<br>
Az eredetileg megkötött szerzõdést még nem módosították, jelen közbeszerzési eljárás eredményeként egységesen kívánják rendezni az elmaradó munkákat, továbbá az új munkák felvételét.<br>
Elõadta, hogy az ajánlattételi határidõre benyújtotta ajánlatát a Baucont Rt., a tárgyalásokat lefolytatták, ennek eredményeként az ajánlati ár 85 M Ft nettó lett.<br>
Mór Város Önkormányzata határozott az eljárás nyertesének személyérõl. Bejelentette, hogy az eljárást lezáró szerzõdést a jelen jogorvoslati eljárásra tekintettel nem kötötte meg.<br>
A Döntõbizottság jelen jogorvoslati ügyben – figyelemmel a jogorvoslati kezdeményezõ iratban foglaltakra – kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a), b), ill. c) pontjában foglalt feltételek fennállnak-e, továbbá ajánlatkérõ ajánlati felhívása jogszerû volt-e.<br>
A Döntõbizottság elsõdlegesen azt vizsgálta, hogy fennállnak-e a hirdetmény közzététele nélküli tárgyalásos közbeszerzési eljárás lefolytatásának törvényi feltételei.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt.<br>
70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint:<br>
"Az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez."<br>
A Döntõbizottság az alábbi indokokra tekintettel megállapította, hogy a hirdetmény közzététele nélküli tárgyalásos eljárás lefolytatásának törvényi feltételei fennállnak.<br>
A Kbt. – fentiekben idézett – 70. § (2) bekezdése több, együttesen kötelezõ feltételt határoz meg ezen eljárásfajta választásához: elõre nem látható körülmények, az eredeti szerzõdésben nem szereplõ, kiegészítõ építési beruházási munkák, korábbi nyertes ajánlattevõvel való elvégzés szükségessége.<br>
A Döntõbizottság álláspontja szerint ajánlatkérõ vonatkozásában megállapítható az elõre nem láthatóság. A becsatolt iratokból kitûnik, hogy a közbeszerzési eljárás ajánlatkérõje, lefolytatója a Móri Hõtermelõ és Szolgáltató Kft. volt. Ajánlatkérõ munkáját, feladatát azonban Mór Város Önkormányzata határozta meg. Ajánlatkérõ Mór Város Önkormányzatának eredeti döntései szerint készítette elõ, folytatta le és zárta le az elsõ nyílt, elõminõsítéses közbeszerzési eljárást és annak megfelelõen történt meg a kivitelezési munkák megkezdése is. Ezt követõen ajánlatkérõtõl függetlenül döntött úgy Mór Város Önkormányzata, hogy szükséges az eredeti beruházás módosítása részben a hõközponttal, részben a tanmedencével.<br>
Ajánlatkérõ nem láthatta elõre a nyílt elõminõsítéses eljárás lefolytatása során, hogy a kivitelezési munkák folyamatában az önkormányzat módosító, kiegészítõ építési munkákra hoz majd döntést.<br>
A Döntõbizottság megítélése szerint a kiegészítõ beruházási munkák elvégzése szükséges. Egyértelmûen megállapítható, hogy a tervezett épületkomplexumok építéssel érintett része még nem készült el, így a hõellátást a módosított terveknek megfelelõ hõközpont biztosítaná, míg az épületkomplexumhoz szervesen kapcsolódó tanmedencei rész zárná le az épületkomplexum azon oldalát.<br>
A Döntõbizottság álláspontja szerint figyelemmel arra, hogy folyamatban lévõ olyan beruházásról van szó, amelyben mind az építészeti elemek, mind a gépészeti és egyéb infrastrukturális elemek funkcionálisan és szervesen kapcsolódnak egymáshoz szükséges, hogy a korábbi nyertes ajánlattevõ végezze el a kiegészítõ építési munkákat.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában meghatározott feltételek is fennállnak.<br>
A kiegészítõ munkák értéke 85 M Ft, így nem éri el a korábbi közbeszerzési érték 50%-át.<br>
A becsatolt mûszaki dokumentumok igazolják, hogy a kiegészítõ munkák nem választhatók szét aránytalan nehézség nélkül, ugyanis egy épületben és azonos infrastrukturális rendszeren belül kerülnek megvalósításra. Gazdasági szempontok miatt is indokolatlan azok elválasztása.<br>
A Döntõbizottság a fenti tényezõk együttes értékelése alapján megállapította, hogy a hirdetmény közzététele nélküli tárgyalásos eljárás lefolytatásának a Kbt. fenti rendelkezéseiben támasztott feltételei fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására- ha e törvény másként nem rendelkezik – az Államigazgatási eljárásról szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindítására vagy a folytatására okot adó körülmény már nem áll fenn – megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. március 1.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>