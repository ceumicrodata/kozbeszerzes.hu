<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2577)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.39/11/2002.<br>
<br>
Tárgy: a Hess Péter egyéni vállalkozó, Pro-Portré Kereskedelmi és Szolgáltató Kft. Totalvix Kereskedelmi Szolgáltató Kft. jogorvoslati kérelme a Pécs Megyei Jogú Város Önkormányzata Iskolaszolgálata ajánlatkérõ ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hess Péter egyéni vállalkozó (7624 Pécs, Attila u. 17.), a Pro-Portré Kereskedelmi és Szolgáltató Kft. (7621 Pécs, Citrom u. 8.), a Totalvix Kereskedelmi és Szolgáltató Kft. (7632 Pécs, Maléter Pál u. 108., képviseli: dr. Kovács Miklós ügyvéd, 7622 Pécs, Jogász u. 6., a továbbiakban: kérelmezõ) kérelmét, melyet a Pécs Megyei Jogú Város Önkormányzata Iskolaszolgálata (7621 Pécs, Bercsényi u. 3., képviseli: dr. Illés Judit jogtanácsos, 7621 Pécs, Széchenyi tér 1., továbbiakban: ajánlatkérõ) "35 közoktatási intézmény területének (telephelyekkel együtt), az ajánlati dokumentációban specifikált épületek teljes körû általános napi, illetve idõszakos takarítási munkáinak elvégzésére 146 208 m2 helyiség alapterület 14 684 m2 udvar alapterület + 25%" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeiket a felek viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 2001. október 10-i számában 7186/2001. szám alatt tette közzé nyílt eljárásra vonatkozó ajánlati felhívását a rendelkezõ részben meghatározott beszerzés tárgyában.<br>
A szolgáltatás részletes meghatározását az ajánlati dokumentáció tartalmazta.<br>
Az ajánlati felhívás 3. d) pontja szerint részajánlat megtételére is volt mód intézményenként, azzal, hogy az ajánlat az adott munkavégzési hely tekintetében csak a teljes szolgáltatásra tehetõ.<br>
Az ajánlati felhívás 14. pontja szerint többváltozatú ajánlat megtételére is volt mód, azonban az egyes ajánlati változatoknak elkülöníthetõeknek kell lenniük. A dokumentáció II. 9. b) pontja szerint további feltétel, hogy az ajánlatkérõ a neki megfelelõ ajánlat kiválasztására magának tartja fenn a jogot.<br>
Az ajánlati felhívás 13. pontja szerint az ajánlatok elbírálásának szempontjai az összességében legelõnyösebb ajánlat, melynek részszempontjai és súlyszámai a következõk voltak:<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak szerint:<br>
részszempontok	súlyszámok<br>
- ajánlati ár	4<br>
- takarítási technológia és vegyszerek	2<br>
- a kiírásban foglaltakhoz képest kedvezõbb fizetési feltételek vállalása (év közbeni fix ár, árváltoztatás mértéke, módja, idõtartama)	2<br>
- teljesítéssel kapcsolatos egyéb kedvezmény	2<br>
Az értékelés során adható pontszám részszempontonként 1–10 pont.<br>
Az ajánlatkérõ a dokumentációban elõírta a II/18. pontban az értékelés részszempontjainak pontozására vonatkozó szabályokat:<br>
- Ajánlati ár:<br>
Az ajánlati ár pontozása oly módon történik, hogy a legalacsonyabb árat megajánló ajánlattevõ 10, a legmagasabb árat megajánló ajánlattevõ 1 pontot kap. A két szélsõ érték közötti ár pontszámának meghatározása számtani arányosítással történik.<br>
- Takarítási technológia és vegyszerek:<br>
Független szakértõ által minõsített "jól megfelelt" takarítási technológia és alkalmazandó vegyszerek 10 pontot kapnak. A leggyengébbnek ítélt takarítási technológia és alkalmazandó vegyszerek pontszáma 1.<br>
- jól megfelelt	10 pont<br>
- megfelelt	6 pont<br>
- közepesen megfelelt	3 pont<br>
- leggyengébb, vagy nem felelt meg	1 pont<br>
- A kiírásban foglaltakhoz képest kedvezõbb fizetési feltételek vállalása: (év közbeni fix ár, árváltoztatás mértéke, módja, idõtartama).<br>
A részszempont pontozása az alábbiak szerint történik:<br>
10 pontot kap, aki ajánlati árát fix árként a szerzõdés teljes idõtartamára fenntartja.<br>
5 pontot kap, aki a szolgáltatás árát fix árként a szerzõdést követõen 3 évig tartja, és az azt követõ 2 évben csak a KSH által közzétett hivatalos inflációs ráta mértékével emeli.<br>
1 pontot kap, aki a szolgáltatás árát évente a KSH által közzétett hivatalos inflációs ráta mértékével emeli.<br>
- Teljesítéssel kapcsolatos egyéb kedvezmény:<br>
A részszempont pontozása az alábbiak szerint történik:<br>
10 pontot kap, aki a dokumentációban a nagytakarításnál nevesített ad hoc nagytakarítást ellenérték nélkül végzi el.<br>
1 pontot kap, aki a dokumentációban a nagytakarításnál nevesített ad hoc nagytakarításért ellenértéket számol fel.<br>
Az ajánlattételi határidõre 2001. november 20-ig a T.O.M. Controll Rt., a Szabó és Társa Bt., a Food-Clean Kft., a P.Dussmann Kft., a Plural Kft. és a kérelmezõk nyújtottak be ajánlatot. A bontási jegyzõkönyvet az ajánlattevõknek szabályosan megküldték.<br>
Az ajánlatkérõ 2001. november 27-ig hiánypótlási lehetõséget biztosított, amit a P. Dusmann Kft. kivételével a hiánypótlásra felszólítottak teljesítettek.<br>
Az ajánlatkérõ Véleményezõ Bizottsága 2001. november hó 29-i ülésén a T.O.M. Controll Rt., valamint a kérelmezõ ajánlatát javasolta érvénytelennek nyilvánítani, tekintettel arra, hogy nevezettek az ajánlatukban a beszerzés tárgyán kívüli ajánlatot tettek. A T.O.M. Controll Rt. a szerzõdés alapján felajánlotta, hogy szakképzési támogatást utal át egyes intézményeknek, míg a kérelmezõk iparûzési adójuk 5%-át a város sportlétesítményeinek támogatására, a személyi jövedelemadójuk 1%-át a pécsi önkormányzati alapítványok támogatására ajánlották fel. A Véleményezõ Bizottság a többi ajánlattevõ esetében részben a szerzõdés teljesítésére való alkalmatlanságot, részben érvénytelenséget állapított meg, melyrõl szóló jegyzõkönyvet a Véleményezõ Bizottság 2001. december hó 5-én vette fel. Az ajánlattevõ 2002. január hó 3-án értesítette az ajánlattevõket, hogy az eredményhirdetés idõpontját 2002. január hó 9-re halasztja el. Ezt követõen a Véleményezõ Bizottság megváltoztatta álláspontját a T.O.M Controll Rt. és a kérelmezõ ajánlata érvénytelensége tekintetében, és a 2002. január 7-i ülésén megállapította, hogy a Szabó és Társa Bt., a Food-Clean Kft., a Plural Kft. alkalmatlan a kívánt feladat elvégzésére, a P.Dussmann Kft. ajánlata érvénytelen.<br>
Az eredményhirdetés 2002. január hó 9-én volt, mely szerint az eljárás nyertese a T.O.M. Controll Rt., a második legkedvezõbb ajánlatot tevõk a kérelmezõk, érvénytelen ajánlatot tett a P. Dussmann Kft., alkalmatlan a Szabó és Társa Bt., a Food-Clean Kft. és a Plural Kft.<br>
A kérelmezõ 2002. január 24-én postára adott és január 25-én érkeztetett kérelmében kérte az ajánlatkérõ eljárást lezáró döntésének a megsemmisítését, a jogsértés megállapítását, valamint bírság kiszabását és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(9) bekezdésében megjelölt semmisségi jogkövetkezmény alkalmazását. A kérelmezõ a tárgyaláson kérelmét akként módosította, hogy kizárólag a jogsértés megállapítását kéri, az eljárást lezáró döntés megsemmisítését, a bírság kiszabását valamint a Kbt. 88. § (1) bekezdés b) pontja szerinti jogkövetkezmény alkalmazását nem kéri.<br>
A kérelmezõ kérelmét azzal indokolta, hogy az ajánlatkérõ jogsértõen járt el, mikor a Véleményezõ Bizottság elsõ állásfoglalásával szemben 2 ajánlatot elbírált és nyertest hirdetett.<br>
Sérelmezte továbbá, hogy a nyertes ajánlata nem felel meg az ajánlati felhívás és a dokumentáció azon feltételének, hogy többváltozatú ajánlatot lehet tenni, de az egyes változatoknak elkülöníthetõeknek kell lenniük. A nyertes egyes ajánlatai nem különíthetõek jól el, a vállalkozóidíj-táblázat, illetve normatáblák alapján sem. Erre példaként a nyertes. A/I. norma 4,81 Ft-os sorát jelölte meg, ugyanis a táblázatban 5,05 Ft-tal szerepel ezen tétel.<br>
A kérelmezõ sérelmezte ajánlatkérõ értékelését is, egyrészt a nyertes ára álláspontja szerint bár magasabb volt, (5,22 Ft/m2 C/I. norma) mégis magasabb pontszámot kapott kérelmezõénél (5,20 Ft/m2). Hivatkozott arra, hogy a nyertes B/I. norma (5,01 Ft) a T.O.M. Controll Rt. vállalkozói díjtáblázata alapján 2 éves ártartást ad meg, ezt a lehetõséget azonban az ajánlati dokumentáció nem adja meg. Ezen kétéves ártartási tartományban a T.O.M. Controll Rt. ajánlati ára 5,22 Ft (C/I. norma), mely magasabb, mint a kérelmezõ által megadott 5,2 Ft/m2.<br>
Álláspontja szerint a technológiára vonatkozó részszempont értékelése sem volt megfelelõ a mûszaki feltételek, a takarítási utasítás, az ellenõrzési rendszer vonatkozásában, melyek a szakértõi vélemény egyes szakmai értékelési szempontjai voltak A mûszaki feltételekre vonatkozó megállapítások tényszerûtlenek és ellentmondásosak. Az ajánlatuk takarítási utasításra vonatkozó része pontos, azt az ÁNTSZ jóváhagyta. Az ellenõrzési rendszer értékeléséhez a belsõ audit ellenõrzési lap és az eltérési lap alkalmas a napi és heti ellenõrzésekre. A szakirányú végzettség magasabb a MATISZ alapján. A képzésre vonatkozóan nem csak az ISO szerepel. A dokumentáció nem tartalmazott rendeletfelsorolást vagy -ismertetést mégis ezen szakértõi értékelési szempont alapján az ajánlatkérõ pontozta ezeket.<br>
A kérelmezõ a jogorvoslati kérelme jogalapjaként a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>át, a 34. § (3)–(4) bekezdéseit, a 43. § (1) bekezdését, a 43. § (6) bekezdését, a 44. § (2) bekezdés a) pontját, az 52. § (2) bekezdés d) pontját, az 53. § (2) bekezdését, a 60. § (1) bekezdés d) pontját jelölte meg.<br>
Az ajánlatkérõ érdemi észrevételében kérte a jogorvoslati kérelem elutasítását. Elõadta, hogy az ajánlatkérõ a döntését a Kbt. rendelkezéseinek valamint a Pécs Megyei Jogú Város Önkormányzata 32/2000. (06. 28) sz. rendelete alapján hozta meg. Ezen jogszabály 6. § (2) bekezdése szerint az eljárást lezáró döntés meghozatalára önálló költségvetési szerv által történõ beszerzés esetén a szerv vezetõje jogosult. Az Önkormányzat Gazdasági, Tulajdonosi és Vállalkozási Bizottsága a vonatkozó önkormányzati rendelet 6. § (3) bekezdésében foglaltaknak megfelelõen véleményezte a döntéshozó számára az ajánlatokat, mely végsõ álláspontot a 2002. január 7-i bizottsági ülésre elõterjesztett szakvélemény tartalmazta.<br>
Az ajánlatkérõ kifejtette, hogy a nyertes ajánlattevõ B/I. norma alapján kidolgozott 5,01 Ft/m2 árát fogadta el. Az ajánlati dokumentáció 16. oldal 9. b) pontja szerint az ajánlattevõ ajánlatát több változatban is benyújthatja azzal a feltétellel, hogy azoknak elkülöníthetõeknek kell lenniük, valamint az ajánlatkérõ a neki megfelelõ változatú ajánlat kiválasztására magának tartja fenn a jogot. A fenti norma vonatkozásában az ártartás kétéves. Az I-es kategória az átvonuló takarítást jelenti speciális bevonatoló, fertõtlenítõ és tisztítószerek alkalmazásával. Álláspontja szerint a dokumentáció 23. oldalán lévõ értékelési metodika lehetõvé teszi, hogy ne kizárólag hároméves ártartást fogadjon el az ajánlatkérõ. Tekintettel arra, hogy a nyertes ajánlata ellentmondásos volt (az ajánlat 4. oldalán foglaltak szerint kétéves ártartást vállalnak, ugyanakkor az ajánlat 27. oldalán csak 2002. december 31-ig kezeli rögzített árként az ajánlatban megjelölt vállalási árat), ezért az ajánlatkérõ csak 1 pontot adott ezen részszempontra a nyertesnek is.<br>
Az ajánlatkérõ szerint a technológiai értékelés megfelelt a dokumentáció 23. oldalán lévõ értékelési módnak. A két érvényes ajánlatot független szakértõ értékelte, a szakértõi szempontok szerinti szakvéleményt tartalmazza az eljárásról szóló összegzés is.<br>
Az ajánlatkérõ elõadta, hogy a kérelmezõ ajánlatához képest a nyertesé jóval részletesebb, 5 különbözõ dokumentumot csatolt a technológia, az ellenõrzés, a vegyszerek és eszközök alkalmazásáról. A kérelmezõk ajánlatukban csak vázlatosan mutatták be minõségpolitikájukat, valamint az alkalmazandó technológia leírását. A nyertes ajánlattevõ a kérelmezõhöz képest magasabb végzettségû szakemberekkel rendelkezik (egészségügyi fõiskolai végzettségû, kórház és klinikai takarítási szakértõ is van köztük).<br>
Az ajánlatkérõ elõadta, hogy a szakértõi értékelésben a tárgykört szabályozó jogszabály-ismertetés nem játszott döntõ szerepet. Álláspontja szerint a kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. § </a>34. § (3)–(4) bekezdéseire vonatkozó hivatkozása alaptalan, a többi értelmezhetetlen.<br>
Az ajánlatkérõ becsatolta a tárgyaláson a Pécs Megyei Jogú Város Önkormányzata 32/2000. (06. 28) sz. rendeletét a közbeszerzési szabályzatról valamint a közbeszerzési értékhatár alatti beszerzésekre vonatkozó szabályokról. Az egyéb érdekeltek közül a Food-Clean Kft. érdemi észrevételt nem tett, az ajánlatkérõhöz intézett 2002. január 30-án kelt levelét csatolta. A T.O.M. Controll Rt. érdemi észrevételében kérte a jogorvoslati kérelem elutasítását, melynek indokai a következõk:<br>
- Álláspontja szerint a kérelmezõ által hivatkozott jegyzõkönyv a kérelem megalapozottságát alátámasztó dokumentumnak nem minõsül.<br>
- Az ajánlata a részajánlatra vonatkozó feltétel vonatkozásában teljesítette az elkülöníthetõség feltételét mind az ártartás mértéke, mind pedig a takarítás módszere vonatkozásában.<br>
- Az ajánlattevõ az ajánlati dokumentációban nem írta elõ az ártartás idõintervallumát.<br>
- Az ajánlatukban szereplõ fõiskolai végzettség magasabb a MATISZ-képzettségnél.<br>
A Döntõbizottság az eljárás iratai a felek írásbeli és szóbeli nyilatkozatai alapján megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdése szerint: az ajánlatkérõ az ajánlatok elbírálására legalább háromtagú bizottságot hoz létre, amely szakvélemény készítésével segíti az ajánlatkérõ nevében a közbeszerzési eljárást lezáró határozatot meghozó személy döntését.<br>
A Döntõbizottság megállapította, hogy az ajánlattevõ eljárása megfelelt a Kbt. fenti rendelkezésének, ugyanis a szakvéleményt készítõ szerv nem a hatáskörrel bíró döntéshozó, ezért a döntéshozó nem köteles az ajánlásnak megfelelõ döntést hozni. Az ajánlattevõ egyébként az eljárást lezáró döntését a Véleményezõ Bizottság végsõ, 2001. január 7-i jegyzõkönyve alapján hozta meg, tehát a Pécs Megyei Jogú Város Önkormányzata Közgyûlésének a 32/2000. (06. 28.) sz. r. 43. § (1) bekezdése alapján, tehát a Véleményezõ Bizottság szakvéleményének figyelembevételével.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdései szerint: a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
Az ajánlatkérõnek biztosítania kell az esélyegyenlõséget az ajánlattevõk számára.<br>
A Döntõbizottság álláspontja szerint sem a verseny tisztasága, sem pedig az esélyegyenlõség elve nem sérült, mivel az ajánlatkérõ mind a nyertes, mind pedig a kérelmezõ ajánlatának értékelésénél figyelmen kívül hagyta a "többlet felajánlásokat".<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint: Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint: az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A Döntõbizottság a jogorvoslati kérelemnek a nyertes ajánlatban szereplõ A/I. norma vonatkozásában megállapította, hogy a normatáblázatban szereplõ 4,81 Ft alaptakarítási díj/m2 és az "A/I. Norma" ártáblázatban szereplõ napi takarítási vállalási díj (5,05 Ft/m2) eltér. Ezért a Döntõbizottságnak vizsgálnia kellett, hogy ezen eltérés eredményezte-e a nyertes ajánlatának érvénytelenségét a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján. Az ajánlati felhívás 3. d) pontja szerint a részajánlat tételének szempontja: a kért szolgáltatás egy részére – intézményenként – is benyújtható, azonban azzal, hogy az ajánlat az adott munkavégzési hely tekintetében csak a teljes szolgáltatásra tehetõ.<br>
Az ajánlati dokumentáció II. Az ajánlat összeállítására és beadására vonatkozó szabályok 16. old. 9. b) pontja szerint az ajánlattevõ az ajánlatát több változatban is benyújthatja, azonban az egyes ajánlati változatoknak elkülöníthetõeknek kell lenniük, továbbá azzal a feltétellel, hogy az ajánlatkérõ a neki megfelelõ ajánlat kiválasztására magának tartja fenn a jogot. A részajánlat lehetõségére tekintettel a nyertes ajánlata semmiképpen sem lehetett volna érvénytelen, legfeljebb az elírás következtében az A/I. normára tett ajánlati részlet. Ezt azonban ajánlatkérõ az értékelés során nem vonta be az értékelésbe.<br>
A Döntõbizottság megállapította, hogy a nyertes ajánlattevõ B/I. norma ajánlata a kiírási feltételeknek mindenben megfelel. Az ajánlatkérõ az ajánlati változatok közül csak azt vette figyelembe, mely megfelelt az elkülöníthetõség kritériumának és az ajánlati felhívás, valamint az ajánlati dokumentációban meghatározott feltételeknek megfelelt.<br>
Az ajánlati árra vonatkozóan az értékelés figyelembe vette az ajánlatkérési dokumentáció 23. oldalán lévõ elõírást, miszerint a legalacsonyabb árat megajánló ajánlattevõ 10, míg a legmagasabb árat megajánló ajánlattevõ 1 pontot kap. Az értékelés során az arányosításra nem kerülhetett sor, tekintettel arra, hogy a többi ajánlattevõ részben érvénytelenség, részben alkalmatlanság miatt kizárásra került. A Döntõbizottság megjegyzi, hogy amennyiben a nyertes ajánlattevõ is 4 pontot kapott volna – a súlyszámra figyelemmel – a minimális különbségre tekintettel az ajánlati árak vonatkozásában, az sem változtatott az elbírálási sorrenden.<br>
A Döntõbizottság megállapította, hogy 3. elbírálási részszempont az ajánlati felhívás 23. oldalán szabályozott 3 kategória figyelembevételével került pontozásra. Az értékelési skála 3. változata szerint 1 pontot kap, aki a szolgáltatás árát évente a KSH által közzétett hivatalos inflációs ráta mértékével emeli. Mind a kérelmezõ, mind pedig a nyertes ennél a minimális kategóriánál kedvezõbb ajánlatot tett.<br>
A kérelmezõ csak a KSH évi szolgáltatói árszínvonal 75%-át érvényesíti évente, a nyertes 2002. december 31-ig rögzített árat vállal, 2003. január 1-tõl kizárólag kormányintézkedés miatti okból, annak a szolgáltató mûködésére ható mértékében emel árat. A nyertes ajánlatának 4. oldalán 2 éves ártartást vállalt, de az ajánlata 27. oldalán csak 2002. december 31-ig kezeli rögzített árként a vállalási árat. Kérelmezõ évi ártartására, valamint a nyertes ellentmondó nyilatkozatára tekintettel az ajánlatkérõ csak a minimális l-1 pontot adta mindkét ajánlatra. Tekintettel arra, hogy az értékelési skála egyik elemébe sem illeszthetõ pontosan a 2 ajánlat, ugyanakkor a kiírásnál kedvezõbbek, ezért a minimális pontszám megadása volt a helyes.<br>
A kérelmezõnek azon kifogása sem alapos, mely szerint a nyertes vállalkozói díjtáblázatában szereplõ B/I. norma vállalása az ajánlati dokumentáció ártartással kapcsolatos elõírásainak sérelmét jelentené, mivel ajánlatkérõ a dokumentációban nem zárta ki a 2 éves ártartás megajánlásának lehetõségét.<br>
A Döntõbizottság vizsgálta, hogy a többi részszempont közül a kérelmezõ által kifogásolt takarítási technológia és vegyszerek részszempont értékelése megfelelt-e a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésének.<br>
A Döntõbizottság megállapította, hogy az ajánlatkérési dokumentáció 23. oldalán szerepel azon elõírás, mely szerint független szakértõ bevonásával történik a minõsítés 4 kategóriában: jól megfelelt, (10 pont), megfelelt (6 pont), közepesen megfelelt (3 pont), leggyengébb vagy nem felelt meg (1 pont).<br>
Az ajánlatkérési dokumentáció tehát tartalmazta, hogy szakértõ fogja minõsíteni a takarítási technológiát és a vegyszereket. A szakértõnek éppen a szakmai minõsítés alátámasztásához joga és kötelessége volt, hogy a szakvéleményében feltüntesse az elbírálásnál figyelembe vett szakmai szempontokat. A Döntõbizottság megállapította, hogy az ajánlati felhívásban meghatározott takarítási technika és vegyszerek részszempont keretén nem terjeszkedett túl a szakértõi tevékenység, a megadott és azt összegzésben meghatározott "értékrend" szempontjai alkalmazásával. A Döntõbizottság álláspontja szerint az ajánlatkérõ éppen azért vesz igénybe szakértõt, hogy az ajánlatok értékelése az ajánlati felhívásban megadott részszempontok keretei között szakmai ismérvek alapján történjék, mert a szakmai szempontok meghatározása a szakértõ feladata. A Döntõbizottság álláspontja szerint az összegzés 4. oldalán szereplõ és a szakértõ által alkalmazott "értékrend" 8 tartalmi eleme az adott részszemponthoz tartozó szakmai szempontnak minõsül.<br>
A Döntõbizottság elfogadta az ajánlatkérõ azon álláspontját, hogy a takarítási technológia és vegyszerek részszempont elbírálásánál a szakértõi véleményre támaszkodva és annak minõsítését elfogadva értékelte a nyertes ajánlatot jól megfeleltnek, míg a kérelmezõ ajánlatát közepesen megfeleltnek az ajánlatkérési dokumentáció értékelési skálájának megfelelõen.<br>
A Döntõbizottság a fenti részszempont vonatkozásában osztotta az ajánlatkérõ álláspontját, mely szerint az ÁNTSZ jó minõsítése a kérelmezõi ajánlat értékelésénél nem releváns, tekintettel arra, hogy az ajánlatkérõi dokumentáció a szakértõi értékelést, illetve minõsítést tartalmazta elõírásként nem pedig az ÁNTSZ általi értékelést.<br>
A Döntõbizottság a fentiek alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>bekezdése szerinti jogkörében eljárva az alaptalan kérelmet a Kbt. 88. § (1) bekezdés a) pontja alapján elutasította. A Döntõbizottság a Kbt. 88. § (1) bekezdés h) pontja alapján a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 21.<br>
<br>
Dr. Csanádi Péter s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>