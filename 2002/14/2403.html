<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Miniszterelnöki Hivatal Informatikai Kormánybiztosság részvételi felhívása tárgyalásos eljárás megindítására (2403)
</b></h2><FONT size=3><i><u></i></u><br>
<br>
1. Az ajánlatkérõ neve, címe, távirati címe, telefon- és telefaxszáma:<br>
Miniszterelnöki Hivatal<br>
Informatikai Kormánybiztosság<br>
1024 Budapest, Szilágyi Erzsébet fasor 11/B.<br>
Telefon: 441-2400<br>
Fax: 441-2522<br>
Az ajánlatkérõ megbízásából eljár:<br>
Miniszterelnökség<br>
Közbeszerzési és Gazdasági Igazgatósága<br>
1055 Budapest, Kossuth tér 2–4.<br>
Telefon: 441-2320<br>
Fax: 441-2322<br>
<br>
<br>
2. a) A választott eljárás: hirdetmény közzétételével indított tárgyalásos eljárás.<br>
b) Az eljárás alkalmazása feltételének indokolása: a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja alapján, mivel a beszerzéssel összefüggõ szolgáltatások köre és az ellenszolgáltatás, valamint az egyéb szerzõdéses feltételek elõzetes meghatározása nem lehetséges olyan pontossággal, illetve egyértelmûséggel, amely lehetõvé tenné a nyílt vagy meghívásos eljárásban a legkedvezõbb ajánlat kiválasztását. A korábbi SZT–IS–4 pályázaton nyertes pályázók részére nyújtandó internetszolgáltatás feltételei, valamint a központi támogatás és a helyi finanszírozás igénybevételének mértéke és módja csak a tárgyalások keretében határozható meg.<br>
c) A gyorsított eljárás alkalmazása feltételeinek indokolása: –<br>
d) A szerzõdés meghatározása, aminek megkötése érdekében tárgyalni kívánnak: vállalkozási szerzõdés.<br>
<br>
<br>
3. a) A beszerzés tárgya és mennyisége: a Széchenyi Terv Információs Társadalom- és Gazdaságfejlesztési Programja keretében meghirdetett "az információs társadalom megvalósításában közremûködõ civil szervezetek támogatása" (SZT–IS–4) pályázaton nyertes pályázók részére internetszolgáltatás biztosítása. Nevezett pályázat "A" moduljában 3000 civil szervezet nyert 1-1 db számítógépet, a "B" modulban 142 civil szervezet nyert összesen 930 db számítógépet, így összesen 3930 db végpont részére szükséges az internetszolgáltatás kiépítése és biztosítása.<br>
b) A teljesítés helye: az ország területe, ezen belül a pályázat nyertesei által megjelölt mûködési helyek.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: –<br>
d) A részajánlat tételének szempontja: –<br>
<br>
<br>
4. A teljesítés határideje vagy a szerzõdés idõtartama: a szerzõdés aláírása után az internetszolgáltatást mind a 3930 végpont számára mielõbb, de legkésõbb 30 napon belül és ettõl kezdve folyamatosan 2002. december 31-ig biztosítani kell.<br>
<br>
<br>
5. A nyertes közös ajánlattevõktõl gazdasági társaság létrehozásának megkövetelése: –<br>
<br>
<br>
6. a) A részvételi jelentkezés határideje: a hirdetmény megjelenését követõ elsõ naptól számított 26. nap 13.00 óra. Ha ez nem munkanap, akkor az azt követõ elsõ munkanap 13.00 óra. Ez egyben a részvételi jelentkezések bontásának idõpontja, melyre az ajánlatkérõ az 1995. évi XL. törvény 51. § (2) bekezdésében nevesített személyeken kívül mást nem hív meg.<br>
b) A részvételi jelentkezés benyújtásának címe (helység, utca, házszám, emelet, szobaszám): 1054 Budapest, Báthory u. 12., II. emelet 226 szoba.<br>
c) A részvételi jelentkezés nyelve: magyar.<br>
d) Az (elsõ) tárgyalás idõpontja: az ajánlati szakaszban, az ajánlatok bontását követõ harmadik munkanapon, 13.00 órakor.<br>
<br>
<br>
7. A részvételi jelentkezésekkel kapcsolatos eredményhirdetés idõpontja: a részvételi jelentkezések bontását követõ negyedik nap 13.00 óra, ha ez nem munkanap, akkor az azt követõ elsõ munkanap 13.00 óra, a 6. b) pontban feltüntetett címen.<br>
<br>
<br>
8. A résztvevõk pénzügyi, gazdasági és mûszaki alkalmassága igazolására kért adatok és tények: a részvételre jelentkezõ és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontjában meghatározott, a teljesítésben 10%-ot meghaladó mértékben igénybe vett alvállalkozók (továbbiakban: alvállalkozó) tekintetében is.<br>
<br>
8.1. A pénzügyi, gazdasági alkalmasság:<br>
a) 30 napnál nem régebbi eredeti vagy közjegyzõ által hitelesített pénzintézeti nyilatkozat [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pont alapján] a következõ tartalommal:<br>
- mióta vezeti a részvételre jelentkezõ bankszámláját,<br>
- a pénzintézet és a részvételre jelentkezõ kapcsolatának jellemzése (pl. jó, széles körû, csak számlakapcsolat stb.),<br>
- a részvételre jelentkezõ minõsítése (fizetési kötelezettségeinek idõben eleget tesz-e),<br>
- a részvételre jelentkezõ bankszámláján van-e, volt-e sorban állás, ha igen, mikor és mennyi ideig.<br>
b) a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja alapján a számviteli törvénynek megfelelõen az ajánlattevõre vonatkozó beszámolási kötelezettség szerinti számviteli dokumentum (összevont): konszolidált éves beszámoló, éves beszámoló, egyszerûsített mérleg az 1999. és a 2000. évrõl.<br>
<br>
8.2. Mûszaki alkalmasság:<br>
A részvételre jelentkezõ/alvállalkozó mûszaki alkalmasságának igazolására az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésében leírt igazolási módokat írja elõ az alábbiak szerint:<br>
a) az elõzõ 2 évben – a részvételre jelentkezõ által megvalósított – évi 2 (összesen 4), a beszerzés tárgyához hasonlóan jelentõs volumenû internetszolgáltatási feladat megoldásának ismertetése, az ellenszolgáltatás összegének és a teljesítés idejének feltüntetésével, a szerzõdést kötõ másik fél megnevezésével, külön kiemelve a költségvetési intézmények részére történt szolgáltatásokat;<br>
b) a részvételre jelentkezõ által a teljesítésbe bevonni kívánt alvállalkozók, valamint a részvételre jelentkezõ/alvállalkozó által a teljesítésbe bevonni kívánt mûszaki szakemberek – különösen a minõség-ellenõrzésért felelõs szakemberek – bemutatása.<br>
<br>
<br>
9. a) A részvételre jelentkezõk alkalmassága elbírálásának szempontjai:<br>
- a bankszámláján van-e 60 napnál hosszabb sorban állás,<br>
- idõben eleget tesz-e fizetési kötelezettségének,<br>
- beszámolója alapján megismert gazdálkodási eredménye nyereséges-e legalább az 1999. vagy 2000. év egyikében,<br>
- rendelkezik-e a közbeszerzés tárgyának megfelelõ referenciákkal,<br>
- rendelkezik-e a feladat végrehajtásához szükséges létszámú, megfelelõen képzett és gyakorlati tapasztalattal rendelkezõ szakemberrel.<br>
b) A részvételre jelentkezõnek a szerzõdés teljesítésére alkalmatlanná minõsítésének szempontjai:<br>
- a bankszámláján 60 napnál hosszabb sorban állás van,<br>
- fizetési kötelezettségének az elmúlt évben 2 alkalommal nem tett idõben eleget,<br>
- mérleg szerinti eredménye 1999. és 2000. évben is negatív volt,<br>
- az elmúlt 2 évben nem rendelkezik legalább 4 db, a közbeszerzés tárgyának megfelelõ referenciával,<br>
- nem rendelkezik legalább 4 olyan személlyel, akiknek a teljesítésébe bevont szakterület ismeretéhez szükséges felsõfokú végzettsége, valamint legalább 5 éves igazolható szakmai gyakorlata van.<br>
c) Az ajánlatok elbírálásának szempontjai: a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja alapján, az összességében legelõnyösebb ajánlat.<br>
d) A 34. § (3) bekezdésében foglaltak: –<br>
<br>
<br>
10. Az ajánlatkérõ által meghívni kívánt ajánlattevõk keretszáma: négy.<br>
<br>
<br>
11. Annak meghatározása, hogy lehet-e többváltozatú ajánlatot tenni: nem.<br>
<br>
<br>
12. Az ajánlatkérõ által már kiválasztottak neve és címe: –<br>
<br>
<br>
13. Egyéb információk:<br>
<br>
13.1. A részvételi jelentkezéseket cégszerûen aláírva, 5 példányban (1 eredeti és 4, az eredetivel mindenben azonos tartalmú másolati példány), roncsolásmentesen, nem bontható kötésben, folyamatos lapszámozással és tartalomjegyzékkel ellátva, zárt csomagolásban, az "Internetszolgáltatás az SZT–IS–4 pályázaton nyertes civil szervezetek számára" és "Határidõ elõtt nem bontható fel!" felirat csomagoláson való feltüntetésével kell benyújtani. A részvételi jelentkezés fedõlapján fel kell tüntetni az "eredeti", illetve a "másolat" feliratot, az összes lapszámot és a számozásnak megfelelõ sorrendben kell becsatolni az alábbiakban felsorolt szükséges dokumentumokat:<br>
<br>
13.1.1. Jelentkezõi nyilatkozat (közös részvételi jelentkezés esetén minden résztvevõ aláírásával).<br>
<br>
13.1.2. Közös részvételi jelentkezés esetén az egyértelmû felelõsségi és hatáskörök bemutatása, tárgyalásokra vonatkozó felhatalmazás, a részvételi felhívás 13.2. pontja szerint.<br>
<br>
13.1.3. Nyilatkozat a számlavezetõ pénzintézet(ek)rõl.<br>
<br>
13.1.4. Pénzintézeti nyilatkozat(ok).<br>
<br>
13.1.5. Cégkivonat a részvételi felhívás 13.3. pontja szerint.<br>
<br>
13.1.6. Nyilatkozat a részvételi felhívás 13.3. pontja szerint.<br>
<br>
13.1.7. Aláírási címpéldány és (ha szükséges) aláírási mintát tartalmazó meghatalmazás a részvételi felhívás 13.4. pontja szerint.<br>
<br>
13.1.8. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) és (8) bekezdései szerinti nyilatkozatok és igazolások.<br>
<br>
13.1.9. Referencianyilatkozat.<br>
<br>
13.1.10. Beszámoló az 1999. és 2000. évi eredményrõl.<br>
<br>
13.1.11. A részvételre jelentkezõ által a részvételi felhívás 8.2. b) pont szerinti alvállalkozók és szakemberek bemutatása.<br>
- Amennyiben az "eredeti" és a "másolati" példány között eltérés van, az ajánlatkérõ az eredeti példányt tekinti irányadónak.<br>
- A részvételi jelentkezések csomagolásán is fel kell tüntetni az "eredeti" illetve a "másolat" feliratot, valamint a részvételre jelentkezõ nevét, székhelyét, a jelen eljárásban kijelölt kapcsolattartó nevét, telefon- és faxszámát.<br>
<br>
13.2. Közös részvételre jelentkezõk esetén, a jelentkezéshez csatolni kell az egyértelmû felelõsségvállalásról szóló nyilatkozatot, a hatáskörök bemutatását, illetve az együttmûködésrõl szóló megállapodást, valamint a tárgyalásokra szóló meghatalmazásokat.<br>
<br>
13.3. A részvételi jelentkezéshez csatolni kell egy 30 napnál nem régebbi, a jelenlegi cégállapotot bemutató, cégbíróság által kibocsátott cégkivonatot – továbbá változás esetén változásbejegyzési kérelmet – eredeti vagy közjegyzõ által hitelesített példányban, valamint a jelentkezõ nyilatkozatát arról, hogy a tárgy szerinti feladat teljesítését a cégkivonatban szereplõ tevékenységi körök közül melyekre alapozva kívánja vállalni.<br>
<br>
13.4. A részvételi jelentkezéshez csatolni kell a cégjegyzésre jogosultak aláírási címpéldányát vagy a jelen eljárás vonatkozásában kötelezettségvállalásra jogosult meghatalmazását és aláírásmintáját tartalmazó dokumentumot eredeti vagy közjegyzõ által hitelesített példányban.<br>
<br>
13.5. A részvételi jelentkezés megkönnyítése végett az ajánlatkérõ segédletet bocsát a részvételi jelentkezést benyújtani kívánók rendelkezésére a részvételi felhívás megjelenésének napjától, a részvételi jelentkezések beadási határidejét megelõzõ napig. A segédlet munkanapokon 9.00–12.00 óra között díjmentesen átvehetõ a 6. b) pontban megadott címen.<br>
<br>
13.6. Az ajánlatkérõ egy ízben, az összes jelentkezõ számára azonos feltételekkel, lehetõvé teszi a hiánypótlást a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés szerint.<br>
<br>
13.7. Az ajánlatkérõ a részvételi jelentkezések elbírálását követõen a részvételre jelentkezõk közül alkalmasnak minõsített és a keretszámnak megfelelõ számú jelentkezõ részére 5 munkanapon belül ajánlati felhívást küld, melynek mellékletében megjelöli az ajánlat megtételéhez rendelkezésre álló valamennyi információt, mûszaki leírást.<br>
<br>
13.8. A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)–(5) bekezdésében foglaltak az ajánlati felhívás részét képezik.<br>
<br>
13.9. Az ajánlatkérõ a szerzõdést az eljárás nyertesével, annak visszalépése esetén a második, összességében legelõnyösebb ajánlatot tevõvel köti meg.<br>
<br>
<br>
14. Hivatkozás az elõzetes összesített tájékoztatóra: –<br>
<br>
<br>
15. A hirdetmény feladásának napja: 2002. március 26.<br>
A hirdetmény kézhezvételének napja: 2002. március 26.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>