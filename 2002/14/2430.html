<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2430)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.45/9/2002.<br>
<br>
Tárgy: a Földgép Kft. jogorvoslati kérelme Fót Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Földgép Építõipari és Szolgáltató Kft. (1142 Budapest, Rákos tér 33., képviseli: dr. Kozma Pál ügyvéd, 1022 Fillér u. 78–82., továbbiakban: kérelmezõ) jogorvoslati kérelmét, amelyet Fót Nagyközség Önkormányzata (2151 Fót, Vörösmarty tér 1., képviseli: dr. Sz. Szabó Sándor ügyvéd, 1065 Budapest, Bajcsy-Zs. u. 55. III. em. l., továbbiakban: ajánlatkérõ) "Fót Nagyközség szennyvízcsatorna-hálózatának építése" tárgyú közbeszerzési eljárása ellen nyújtott be elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás során keletkezett iratok, a felek nyilatkozatai, észrevételei alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. december 19-i 51. számában (9443) tette közzé részvételi felhívását nyílt elõminõsítéses eljárás megindítására.<br>
Ajánlatkérõ a felhívás 9. pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat és tényeket.<br>
A 10. a) pontban rendelkezett az alkalmasság elbírálásának szempontjairól, míg a 10. b) pontban állapította meg a részvételre jelentkezõnek a szerzõdés teljesítésére alkalmatlanná minõsítésének szempontjait.<br>
Ajánlatkérõ felhívása 12. pontjának második francia bekezdésében az alábbiakat írta elõ:<br>
"Ajánlatkérõ a részvételi jelentkezéshez kéri a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1), (2), (3) és (4)–(6) bekezdés szerinti igazolásokat és nyilatkozatokat (az alvállalkozókra vonatkozóan is) a Kbt. 43. § (3) bekezdése alapján."<br>
A részvételi jelentkezés határidejéig, 2002. január 14-ig jelentkezést nyújtott be: a Betonút Rt., a Contur-Bau Kft., a Kötiviép Kft. az OMS-Hungaria Kft., a Penta Kft., a Strabag Kft., a Schkibt Fõvállalkozási Kft. és a kérelmezõ.<br>
A kérelmezõ és a Schkibt Fõvállalkozási Kft. részvételre jelentkezéséhez nem csatolta az ajánlatkérõ székhelye szerinti, a Fóti Önkormányzati Adóhatóság igazolását adófizetési kötelezettségérõl.<br>
Ajánlatkérõ 2002. január 18-án hirdette ki a részvételi szakaszt lezáró döntését. Ebben a kérelmezõn és a Schkibt Fõvállalkozási Kft.-n kívül minden egyes jelentkezõt alkalmasnak minõsített.<br>
Az alkalmatlanná minõsítést ajánlatkérõ mindkét jelentkezõ vonatkozásában az alábbiakkal indokolta:<br>
"A részvételi felhívás 12. pontjában ajánlatkérõ elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdésében foglalt igazolások csatolását. A jelentkezõ a Fóti Polgármesteri Hivatal igazolását nem csatolta."<br>
Ajánlatkérõ az eredményhirdetést követõen az alkalmasnak minõsített részvételre jelentkezõket felhívta ajánlattételre.<br>
A kérelmezõ 2002. január 28-án nyújtotta be jogorvoslati kérelmét, ebben kérte, hogy kötelezze a Döntõbizottság az ajánlatkérõt arra, hogy a kérelmezõt is minõsítse alkalmasnak és hívja fel ajánlattételre. Ideiglenes intézkedésként kérte az ajánlattételi határidõ meghosszabbítását.<br>
Kérelmét azzal indokolta, hogy a kérelmezõ, az ajánlatkérõ illetékességi területén soha nem volt adóalany, a nyilvántartásban nem szerepel, így igazolást sem szerezhet arról, hogy adófizetési kötelezettségének nem tett volna eleget. Hivatkozott arra is, hogy nyilvánvaló tényekrõl igazolás beszerzése indokolatlan.<br>
Ajánlatkérõ kérte a jogorvoslati kérelem elutasítását.<br>
Álláspontja szerint a Kbt. rendelkezéseinek megfelelõen írta elõ felhívásában, hogy a részvételre jelentkezõnek csatolnia kell az ajánlatkérõ székhelye szerinti önkormányzati adóhatóság igazolását. Az egyértelmû – kérelmezõ által is elismert –, hogy az igazolást nem csatolta. Álláspontja szerint erre tekintettel jogszerûen döntött az ajánlatkérõ, amikor alkalmatlanná nyilvánította. Annak ugyanis az ügyben nincs relevanciája, hogy ott ténylegesen adóalany-e, van-e fizetési kötelezettsége.<br>
Egyéb érdekeltként a Schkibt Kft. elõadta, hogy az õ részvételre jelentkezését is a kérelmezõével azonos indokkal minõsítette alkalmatlannak ajánlatkérõ. Erre tekintettel kérte, hogy amennyiben a Döntõbizottság helyt ad a kérelmezõ jogorvoslati kérelmének, abban az esetben cégük is azonos elbírálás alá essen.<br>
A Döntõbizottság megállapította, hogy a kérelmezõ jogorvoslati kérelme alaptalan.<br>
A Döntõbizottság megállapította, hogy ajánlatkérõ a felhívása 12. pontjának második francia bekezdésében a Kbt. vonatkozó szakaszainak a megjelölésével határozta meg milyen igazolások és nyilatkozatok csatolását kéri.<br>
Ezek közül a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése az alábbiakat mondja ki: "Az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása vagy ha van, milyen idõpontban járt le és annak megfizetésére halasztást kapott-e."<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése pedig az alábbiak szerint rendelkezik: "Ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult."<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) és (5) bekezdésének rendelkezéseibõl összevetve megállapította, hogy ajánlatkérõ jogszerûen írta elõ, hogy a részvételre jelentkezõ köteles csatolni az ajánlatkérõ székhelye szerinti önkormányzati adóhatóság igazolását.<br>
A részvételre jelentkezõ jelentkezése – miként azt maga is elismeri – ezt az igazolást nem tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése értelmében, a kétszakaszos eljárásban is irányadó a Kbt. 52. §-a.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az a jelentkezés, amely nem felel meg a felhívásban, illetõleg a dokumentációban elõírt feltételeknek.<br>
A Döntõbizottság a fentiekben megállapította, hogy a kérelmezõ nem tett eleget ajánlatkérõnek a felhívása 12. pontja második francia bekezdésében meghatározott helyi önkormányzati adóhatóság által kiadott igazolás csatolási kötelezettségének, így az általa benyújtott jelentkezés a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen.<br>
Felhívja a Döntõbizottság az ajánlatkérõ figyelmét, hogy amennyiben egy jelentkezés, illetve egy ajánlat nem felel meg a felhívásban, illetve dokumentációban támasztott feltételeknek – mint jelen esetben, nem került csatolásra az elõírt igazolás –, abban az esetben nem alkalmatlanság megállapításának van helye, hanem érvénytelenségnek. Egyébként az érvénytelen ajánlatot, illetve részvételi jelentkezést benyújtó jelentkezõ az eljárás további szakaszából jogszerûen került kizárásra a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján.<br>
A Döntõbizottság nem osztotta kérelmezõ azon álláspontján, hogy mivel az ajánlatkérõ székhelyén nem minõsül adóalanynak, így nem terhelheti ilyen kötelezettség.<br>
Ajánlatkérõ kötelezettségként a részvételre jelentkezõkkel szemben azt határozta meg, hogy arra vonatkozóan csatoljanak igazolást, hogy a székhelye szerinti helyi önkormányzati adóhatóságnál nincs köztartozásuk. Az igazolásnak erre a tényre kellett vonatkoznia. Erre a tényre attól függetlenül kell igazolást kérni, hogy milyen okból nem áll fenn köztartozása (nem minõsül ott adóalanynak, kifizette a tartozását, halasztást kapott rá stb.) Így a kérelmezõ által hivatkozott körülmények az ügy elbírálása szempontjából nem bírnak relevanciával.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva – a fenti indokokra tekintettel – a Kbt. 88. § (1) bekezdés a) pontja alapján a kérelmezõ jogorvoslati kérelmét, mint alaptalant elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. február 14.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>