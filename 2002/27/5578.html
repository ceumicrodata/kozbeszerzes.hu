<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5578)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.268/6/2002.<br>
<br>
Tárgy: a BIOGATE Hungary Trading Kft. jogorvoslati kérelme a Szent Pantaleon Kórház ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BIOGATE Hungary Trading Kft. (1114 Budapest, Bartók Béla u. 15/A., a továbbiakban: kérelmezõ) jogorvoslati kérelme alapján a Szent Pantaleon Kórház (2400 Dunaújváros, Korányi S. u. 4-6., továbbiakban: ajánlatkérõ) "a kórház teljes körû gyógyszerellátásának megszervezése és mûködtetése egyéni gyógyszerellátási rendszerben, a mûködtetéshez szükséges tárgyi és személyi feltételek teljes körû biztosításával" tárgyú közbeszerzési eljárása ellen indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. március 21. napján a rendelkezõ részben meghatározott beszerzés tárgyában nyílt elõminõsítési közbeszerzési eljárást indított, melynek részvételi felhívását a Közbeszerzési Értesítõ (K. É.) 12. számában tette közzé.<br>
Kérelmezõ 2002. május 13. napján jogorvoslati kérelmet nyújtott be a Döntõbizottsághoz, és kérte a jogsértés tényének megállapítását, és ajánlatkérõ eljárási díjban való marasztalását.<br>
Kérelmezõ sérelmezte, hogy ajánlatkérõ által - a lefolytatott közbeszerzési eljárásban kihirdetett - a nyertessel kötött szerzõdés sérti a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdését, miután a nyertes ajánlatában 10% felett megnevezett alvállalkozóként szerepelt, azonban szerzõdéskötésre vele nem került még sor.<br>
Kérelmezõ az jogorvoslati eljárás megindítását követõen 2001. május 30. napján kelt (2002. május 31. napján érkezett) levelében bejelentette a Döntõbizottságnak, hogy a jogorvoslati kérelmét visszavonja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a kérelmezõ jogorvoslati kérelme alapján megindított jogorvoslati eljárást megszüntette.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 3.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>