<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5447)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.170/6/2002.<br>
<br>
Tárgy: a Döntõbizottság elnöke által hivatalból kezdeményezett eljárás a Várpalotai Távhõszolgáltató Kft. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., továbbiakban a Bizottság elnöke) a Várpalotai Távhõszolgáltató Kft. (8100 Várpalota, Hétvezér u. 6., képv.: dr. Németh Zoltán ügyvéd, 8100 Pétfürdõ, Berhidai u. 61/A., a továbbiakban ajánlatkérõ) "gázmotoros blokkfûtõerõmû karbantartási terv szerinti felújítása" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel, a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. március 20-án hirdetmény közzététele nélküli tárgyalásos közbeszerzési eljárást indított. Az eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját jelölte meg. Az ajánlattételre az ATT-JES Szolgáltató Kft.-t hívta fel. Az eljárásfajta választásának indokaként elõadta, hogy a jelenleg mûködõ gázmotor karbantartására az ajánlattételre felhívott társaság a motor gyártójával (a Jembacher AG-vel) kötött szerzõdés alapján, mint a cég magyarországi kizárólagos képviselõje, egyben kizárólagosan jogosult a gyártó motorjainak karbantartására. Az ajánlattételre felhívott társaság végezte a felújítandó motor üzembe helyezését is, valamint ajánlatkérõnél mûködõ további két gázmotor felújítását is végzi.<br>
Ajánlatkérõ a hirdetmény közzététele nélküli tárgyalásos eljárás megindításáról az ajánlati felhívásnak 2002. március 21. napján fax útján és postai úton is egyidejûleg történõ megküldésével tájékoztatta a Döntõbizottság elnökét.<br>
Ajánlatkérõt a Döntõbizottság elnöke 2002. március 28. napján felhívta, hogy igazolja azon - ajánlati felhívásban megjelölt - nyilatkozatát, hogy a beszerzés tárgyára vonatkozóan az ajánlattételre felhívott kizárólagos jogosultsággal rendelkezik. A választott tárgyalásos eljárás jogalapját igazoló - felhívásban pótlólag megkért - irat az hivatalbóli eljárás megindításának idõpontjáig nem érkezett meg.<br>
A fentieket követõen a Döntõbizottság elnöke 2001. április 4. napján hivatalból jogorvoslati eljárást kezdeményezett ajánlatkérõ rendelkezõ részben foglalt beszerzése ellen. A hivatalbóli eljárás megindításának indoka az volt, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapította a hirdetmény közzététele nélküli tárgyalásos eljárás megindítását.<br>
Ezen jogszabályi hely szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok, vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság elnökének megküldött tájékoztatóból azonban nem volt megállapítható, hogy fennállnak-e az ajánlatkérõ által a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazását megalapozó indokok. Erre tekintettel a Döntõbizottság elnöke a Kbt. 79. § (5) bekezdése alapján hivatalbóli eljárást kezdeményezett.<br>
Ajánlatkérõ észrevételében ismételten elõadta, hogy a hirdetmény közzététele nélküli tárgyalásos eljárás választásának törvényben meghatározott indokai fennállnak, ennek alátámasztására csatolta a gyártó Jembacher AG nyilatkozatát arra vonatkozóan, hogy az ajánlattételre felhívott ATT-JES Kft. a kizárólagos magyarországi képviselõje és szervizvállalata.<br>
Ajánlatkérõ elõadta, hogy a csatolt gyártói nyilatkozat alapján egyértelmûen megállapítható, hogy fennállnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában szabályozott hirdetmény közzététele nélküli tárgyalásos eljárás feltételei, mivel csak a felhívott társaság tudja teljesíteni a motorfelújítást.<br>
Kérte a Döntõbizottságtól a fenti indokokra alapozva a hivatalból megindított jogorvoslati eljárás megszüntetését.<br>
A Döntõbizottság a rendelkezésére álló iratok, ajánlatkérõ nyilatkozata alapján megállapította, hogy ajánlatkérõ eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdése b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok, vagy kizárólagos jogok védelme miatt kizárólag egy meghatározott személy képes teljesíteni.<br>
Ajánlatkérõ az eljárásában becsatolt iratokkal kellõ alapossággal alátámasztotta, hogy jelen esetben a beszerzés tárgyának teljesítésére kizárólag a felkért ajánlattevõ képes.<br>
A beszerzés tárgyát képezõ gázmotoros blokkfûtõerõmû felújítását a motorgyártó céggel fennálló szerzõdés alapján, mint kizárólagos magyarországi képviselõ és szerviztársaság, valamint a felújítandó motort beüzemelõ és a hasonló motorokat karbantartó ajánlattételre felkért ajánlattevõ tudja kizárólag teljesíteni.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. tv. 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 12.<br>
<br>
Dr. Sárkány Izolda s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>