<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5383)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.256/11/2002.<br>
<br>
Tárgy: a Junior Rt. jogorvoslati kérelme a Budapest Fõváros XVI. Kerületi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Szalay József ügyvéd (1065 Budapest, Nagymezõ u. 28.) által képviselt Junior Vendéglátó Rt. (1095 Budapest, Mester u. 29-31., továbbiakban: kérelmezõ) jogorvoslati kérelmét - melyet a Budapest Fõváros XVI. Kerületi Önkormányzat (1163 Budapest, Havashalom u. 43., továbbiakban: ajánlatkérõ) az ajánlatkérõ fenntartásában lévõ Fejlesztõ Nevelési-Oktatási Központ intézményei számára közétkeztetés biztosítása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. március 27-én megjelent számában a rendelkezõ részben megjelölt beszerzés tárgyában. A dokumentáció II.13. pontjában elõírta, hogy az ajánlattevõnek legalább a 80/1999. (XII. 28.) GM-EüM-FVM együttes rendelet megfelelõ táblázataiban részletezett élelmiszer-nyersanyagok energia- és tápértékének, valamint az élelmiszer-felhasználási minimumok figyelembevételével kell az ellátást vállalnia, valamint azt, hogy csatolni kell 2 × 10 élelmezési napra (nyári-õszi, ill. téli-tavaszi idõszakra) vonatkozó mintaétrendeket.<br>
A felhívás április 17-én helyesbített 13. b) pontja szerint az összességében legelõnyösebb ajánlatot ajánlatkérõ 0-50-ig terjedõ pontszámozással a következõ bírálati részszempontok, alszempontok és hozzájuk rendelt súlyszámok alapján kívánta kiválasztani:<br>
- ajánlati ár	7<br>
- a benyújtott egyhavi mintaétrendnek ez elõírtnál kedvezõbb színvonala<br>
- minõség	3<br>
- mennyiség	2<br>
Ajánlatkérõ a dokumentáció III. fejezetében tájékoztatta ajánlattevõket, hogy a második részszempont minõség alszempontjának bírálata 7 szempont (továbbiakban: szubalszempont) alapján fog történni a mintaétrendek dietetikus szakértõ általi vizsgálatával.<br>
Az ajánlattételi idõszakban az ajánlattevõk kérdéseket intéztek ajánlatkérõhöz. Ajánlatkérõ az április 25-i levélben történt válaszában közölte: "a mennyiségi és minõségi tényezõket illetõen az kaphat maximális pontszámot, aki a 80/1999. (XII. 28.) GM-EüM-FVM rendelet 2. sz. mellékletének meghatározásával a korcsoportonkénti ajánlat legjobb betartását tudja elkészíteni. Abban az esetben, ha bármelyik termékbõl többet adnak mennyiségileg, a többlet nem pontozható, csak az ajánlott rendelet táblázatai szerint legjobban megfelelõ mennyiség kaphat maximális pontszámot, amely még tartalmazza a havi étlap, nyersanyag-kimutatását, és a rendelet szerinti fehérje, zsír, szénhidrát, koleszterin, vitaminok étlaphoz viszonyított kiszámított értékeit."<br>
A kérelmezõ kérdésére írt április 30-i válaszlevélben ajánlatkérõ közölte, hogy a minõség alszempont hét szubalszempontja azonos súlyszámmal esik latba az értékelésnél, azokra összesen 50 pont adható, a mennyiség alszempontra adható pontszám is max. 50.<br>
Kérelmezõ május 5-én jogorvoslati kérelmet terjesztett elõ a Döntõbizottsághoz, sérelmezve a kiírás általa vélt következõ ellentmondásait:<br>
<br>
1. Ajánlatkérõ meghatározta az ajánlattevõk által követendõ nyersanyagnormákat. Amennyiben a megadott forintnormákhoz viszonyítottan ajánlatkérõ nem vizsgálja a mintaétlapok teljesíthetõségét, úgy a mintaétrend nem kapcsolódik a beszerzés tárgyához, ezáltal sérül a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés a) pontja.<br>
<br>
2. Ajánlatkérõ a felhívás 13. b) pontjában ismertetett bírálati részszempontoknál a 80/1999. (XII. 28.) GM-EüM-FVM rendeletet veszi alapul. Az elbírálással kapcsolatban feltett kérdésekre azt a választ adta, hogy maximális pontszámot az kap, aki a nevezett rendelet tápérték- és anyagfelhasználási ajánlásait a legjobban megközelíti, az ajánláshoz képest magasabb értékeket nem veszi figyelembe. Így - miután a rendelet betartása a kiírás szerint kötelezõ - nem világos, hogy minek alapján történik az ajánlatok közötti differenciálás.<br>
<br>
3. Ajánlatkérõ a dokumentációban a minõség alszemponton belül 7 szubalszempontot határozott meg ezek súlyszámának megadása nélkül. A feltett kérdésre azt válaszolta, hogy mind a hét szubalszempont azonos súlyszámmal szerepel, a minõség alszempontra összesen 50 pont adható. Mivel az 50 pontot nem lehet héttel arányosan elosztani, álláspontja szerint sérül az esélyegyenlõség.<br>
Kérte a jogsértés megállapítását, ajánlatkérõ felhívását a Kbt. szabályainak betartására, valamint ideiglenes intézkedésként a közbeszerzési eljárás felfüggesztését.<br>
A Döntõbizottság a D-256/3/2002. számú határozatával a közbeszerzési eljárást felfüggesztette, mivel a kérelmezõ által elõadottak alapján az ajánlatkérõ tényleges értékelési módszere ismerete hiányában veszélyeztetve látta a Kbt. alapelveinek betartását.<br>
Ajánlatkérõ kérte a jogorvoslati kérelem elutasítását.<br>
Az elsõ kérelmi elemre nézve elõadta, hogy az étlapok teljesíthetõségének vizsgálata meghiúsíthatja az objektív elbírálást, az ajánlattevõ kockázata, hogy tudja-e teljesíteni a kért ellenszolgáltatásért a megadott étkeztetési normákat. Ez a kifogás álláspontja szerint egyébként is a teljesítés körébe esik.<br>
Fenntartotta az értékeléssel kapcsolatban az április 25-i levelében közölt álláspontját, közölte, hogy a szóban forgó együttes rendelet 2. sz. melléklete ajánlást tartalmaz, az utolsó bekezdés 10%-os eltérést enged, ezt figyelembe véve kíván differenciálni az ajánlatok között.<br>
Egyértelmûnek tartja a kiírásnak az alszempontok és szubalszempontok pontozására adott meghatározását is, miszerint az adható pontszám részszempontként 0-50.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem egy részében elkésett, másik részében megalapozatlan.<br>
Kérelmezõ kifogásolta, hogy ajánlatkérõ a kiírás szerint nem kívánja vizsgálni a mintaétlapok teljesíthetõségét. Állítása szerint e tényrõl a tárgyban feltett kérdést tartalmazó levelére ajánlatkérõ által adott április 25-i válaszlevélbõl értesült.<br>
A Döntõbizottság nem fogadta el tudomásszerzés idõpontjául a kérelmezõ által megjelölt idõpontot.<br>
Sem a felhívásban, sem a dokumentációban nincs utalás arra, hogy ajánlatkérõ értékelni vagy akár csak vizsgálni is kívánja a mintaétlapok teljesíthetõségét a megadott forintnormához viszonyítva. Kérelmezõ ezt, a számára jogsértõnek tartott tényt legkésõbb április 10-én már ismerte, mert a felhívással kapcsolatban ezen a napon kérdéseket tett fel ajánlatkérõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati kérelmet a jogsértõ eseményrõl (körülményrõl) való tudomásszerzéstõl számított 15 napon belül lehet elõterjeszteni. E határidõ elmulasztása jogvesztéssel jár. A Kbt. 80. § (4) bekezdése elõírja, hogy a Döntõbizottság elutasítja a 79. § (7) bekezdése szerinti feltételnek nem megfelelõ kérelmet.<br>
Kérelmezõ április 25-ig kérelmezhette volna a jogsértés megállapítását és e jogsértés miatt jogkövetkezmény alkalmazását.<br>
A Döntõbizottság megállapítja, hogy a jogorvoslati kérelemnek a mintaétlapok teljesíthetõsége vizsgálatával kapcsolatos része elkésett, ezért azt elutasította.<br>
A Döntõbizottság ajánlatkérõ álláspontját osztva megjegyzi, hogy a teljesíthetõség vizsgálata a közbeszerzés teljesítése körébe esik, melynek során elkövetett jogsértések orvoslására a Döntõbizottságnak nincs hatásköre.<br>
A második részszempont értékelésével kapcsolatban feltett kérdésre adott ajánlatkérõi válasz nem volt egyértelmû, ellentmondani látszott a felhívásban és a dokumentációban meghatározott követelményeknek. Ugyanis az értékelési szempont a "benyújtott egyhavi mintaétrend az elõírtnál kedvezõbb színvonala" volt. A dokumentáció követelményként határozta meg a 80/1999. (XII. 28.) GM-EüM-FVM rendelet táblázataiban részletezetteknek való megfelelést. Viszont a második részszempont értékelésére vonatkozó kérdésre adott válaszában ajánlatkérõ úgy nyilatkozott, hogy maximális pontszámot az kaphat, aki a hivatkozott rendelet 2. sz. mellékletében szereplõ ajánlott értékek legjobb betartását tudja biztosítani, bármelyik termékbõl adott többletmennyiség nem pontozható.<br>
Ajánlatkérõ a jogorvoslati eljárásban tartott tárgyaláson feloldotta az ellentmondást. Úgy nyilatkozott, hogy mivel a rendelet havi átlagban a táblázatokban szereplõ értékektõl &plusmn;10% eltérést tesz lehetõvé, az értékelést ezen intervallumon belül szándékozik elvégezni oly módon, hogy a táblázatban szereplõ értéket legjobban megközelítõ ajánlati elem kap maximális pontot, az ettõl akár negatív, akár pozitív irányban való eltérés kevesebb pontot kap. A 10%-nál nagyobb eltérés pedig már nem értékelhetõ.<br>
A Döntõbizottság álláspontja szerint az ajánlatkérõ által szándékoltan alkalmazni kívánt értékelési mód nem tartalmaz eltérést a kiíráshoz képest, valamint a rendeletben ajánlott értékektõl való akár pozitív, akár negatív irányban való eltérés jogi megítélés szempontjából kedvezõtlen, szakmai megítélés tekintetében pedig az ajánlatkérõ kompentenciájába tartozó kérdés.<br>
A Döntõbizottság megállapította, hogy ajánlatkérõ az értékelés szándékolt módját illetõen nem követett el jogsértést, ezért nem tartotta indokoltnak ajánlatkérõ felhívását a Kbt. szabályainak betartására. Ezért a jogorvoslati kérelmet ebben a részében megalapozatlanság miatt elutasította.<br>
Kérelmezõ kifogásolta ajánlatkérõnek a második részszempont pontozásával kapcsolatban feltett kérdésre adott válaszát, miszerint a minõség alszempont hét szubalszempontja azonos súlyszámmal szerepel, a hét szubalszempontra összesen 50 pont adható, valamint a mennyiség alszempontra is.<br>
A kérdésre adott válaszból nem lehetett egyértelmûen megállapítani, hogy ajánlatkérõ a felhívásban meghatározottak szerint akarja-e értékelni a második részszempontot.<br>
A tárgyaláson ajánlatkérõ akként nyilatkozott, hogy a minõség alszempont értékelésénél a dokumentációban megadott hét szubalszempont esetében ún. "segédpontozást" alkalmaz, ahol a hét szubalszempont azonos súllyal szerepel, mindegyik tekintetében az ajánlati elemeket külön-külön összehasonlítva a legkedvezõbb kapja azonos ponttartományon belül a legmagasabb pontszámot, a többi arányosan kevesebb pontot kap.<br>
Ezt követõen a hét pontszámot összeadva hasonlítja össze az ajánlatokat, a legmagasabb "segédpont" értéket elérõ kapja az elõre meghatározott 50 pontot, a többi arányosan kevesebbet kap. Ezáltal alakul ki a minõség alszempont pontszáma.<br>
Mivel a második részszempontra meghatározott súlyszám a két alszempont súlyszámának az összege, az alszempontonként meghatározott súlyozott pontszámok összege lesz a részszempont összpontszáma.<br>
A Döntõbizottság megállapította, hogy az ajánlatkérõ által ismertetett, alkalmazni kívánt értékelési mód nem tér el a kiírás szerinti pontozási elvektõl, kérelmezõnek a jogsértés bekövetkezése iránti aggálya tehát megalapozatlan.<br>
A Döntõbizottság ezért nem látja indokoltnak ajánlatkérõ felhívását a Kbt. szabályainak betartására, ezért a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 80. § (4) bekezdése és a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. június 4.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>