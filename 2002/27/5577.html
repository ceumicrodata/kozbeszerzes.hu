<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5577)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.255/11/2002.<br>
<br>
Tárgy: a Pikosystem Kft. jogorvoslati kérelme a Békés Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Sebes Péter ügyvéd (1137 Budapest, Szent István krt. 18.) által képviselt Pikosystem Egészségügyi Fõvállalkozási és Kórháztechnikai Kft. (1141 Budapest, Paskál u. 60., továbbiakban: kérelmezõ) jogorvoslati kérelmét - melyet a dr. Gyebnár László ügyvéd (5600 Békéscsaba, Wlassich sétány 7.) által képviselt Békés Megyei Képviselõ-testület Önkormányzati Hivatala (5600 Békéscsaba, Derkovits sor 2., továbbiakban: ajánlatkérõ) Kecskemét Megyei Jogú Város Önkormányzata (6000 Kecskemét, Kossuth tér 1., továbbiakban: ajánlatkérõ) a Pándy Kálmán Kórház részére új orvosi mûszerek beszerzése és telepítése tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ elõminõsítési eljárás lefolytatására részvételi felhívást tett közzé a Közbeszerzési Értesítõ 2002. január 23-án megjelent számában.<br>
A felhívás 10. b) pontjában kikötötte, hogy a szerzõdés teljesítésére alkalmatlannak minõsíti azt a jelentkezõt, aki nem rendelkezik az elõzõ 3 évben legalább egy 300 M Ft vagy azt meghaladó értékû referenciával.<br>
A február 18-i jelentkezési határidõre a kérelmezõ, a Kortex Kft. és a Siemens Rt. nyújtott be jelentkezést.<br>
Ajánlatkérõ április 17-én hirdette ki a részvételi szakasz eredményét, miszerint a Kortex Kft. és a Siemens Rt. alkalmas a szerzõdés teljesítésére, a kérelmezõ viszont nem.<br>
Kérelmezõ alkalmatlansága indokául a nem megfelelõ referenciát jelölte meg, nevezetesen hogy a kérelmezõ által igazolt referencia nem kérelmezõ és a Kortex Kft. közös teljesítése volt, hanem a K + P MED Kft.-é. Megjegyezte: kétségtelen, hogy a K + P MED Kft.-t a nevezett két cég alapította, de a kiírás szerinti referenciával magának a részvételre jelentkezõnek kell rendelkeznie.<br>
Kérelmezõ május 5-én jogorvoslati kérelmet terjesztett elõ a Döntõbizottsághoz, sérelmezte alkalmatlanná nyilvánítását. Állítása szerint ajánlatkérõnek referenciaként el kellett volna fogadnia K + P MED Kft. által 1998., 1999. évben teljesített szállításokat, mivel a jelentkezéshez csatolt szerzõdésbõl megállapíthatóan azok a kérelmezõ szállításait is tartalmazzák, összegükben elérik, sõt meghaladják az elõírt összeget. Állítása alátámasztására idézi a Szatmár-Beregi Kórház fõigazgatója referencialevelét, mely szerint: "A Pikosystem Kft. közösen a Kortex Kft.-vel a teljes rekonstrukció során, mint teljes körû orvostechnológiai vállalkozó vett részt. A rekonstrukció során a teljes orvostechnológiai projekt irányítását a Pikosystem Kft. szakemberei végezték." Arra hivatkozott, hogy a pénzügyi-gazdasági alkalmasság körében kell az ajánlattevõnek a saját cége adatait közölni, a mûszaki alkalmasság elbírálása tekintetében az igazolás szólhat az ajánlattevõ által alapított cégre is, mert a munkát végzõ szakemberek munkájának minõsége független attól, hogy azt milyen jogi formációjú cégen belül végzik.<br>
A Döntõbizottság a D.255/3/2002. számú határozatával a szerzõdéskötést megtiltotta.<br>
Ajánlatkérõ kérte a jogorvoslati kérelem elutasítását. Elsõdlegesen a kérelem elkésettségére hivatkozott. Véleménye szerint a tudomásra jutás idõpontja nem a kérelmezõ által megjelölt április 19-i idõpont, ugyanis kérelmezõ részére az eljárás eredményérõl szóló írásbeli tájékoztatást tartalmazó levelet a posta április 18-én kézbesítette, erre nézve csatolta a posta igazolását.<br>
Érdemben elõadta, hogy ha kérelmezõ referenciájának tekintené is a hivatkozott szerzõdések szerinti munkát, azok sem tekinthetõk megfelelõnek, mert a két szerzõdés közül az egyik 1998. évi szállításra kötõdött, tehát 3 éven túli. A második ütemben szállított 420 M Ft értékû orvosi mûszerek értékhatár szempontjából ugyan megfelelnek, de kérelmezõ ajánlatából nem tûnik ki, hogy a teljesítésben milyen mértékben vett részt a kérelmezõ, illetõleg a Kortex Kft. Elõadta továbbá, hogy a Kortex Kft. tájékoztatása szerint a kérelmezõ referenciájaként megjelölt projektben mindkét cég kizárólag lebonyolítási munkát végzett, nem tartja véletlennek, hogy a Kortex Kft. a részvételi jelentkezésében erre a munkára referenciaként nem hivatkozott.<br>
A Kortex Kft. is kérte a jogorvoslati kérelem elutasítását. Elõadta, hogy a kérelmezõ referenciájának tárgyát képezõ beszerzés három éven belüli idõszakára esõ 420 millió Ft értékû munkákat, a beszállítói ajánlatok egyeztetését, a szállítási, szerelési, üzembe helyezési és fizetési feltételek kialakításában mindkét cég részt vett. Kérelmezõ tehát nem tekintheti sajátjának ezen 420 millió Ft-os referenciát.<br>
A jogorvoslati eljárásban tartott tárgyalást követõen benyújtott május 28-i beadványában kérelmezõ a referenciamunkája megfelelõsége alátámasztásaként elõadta, hogy még akkor is rendelkezik 300 millió Ft értéket meghaladó referenciával, ha a 420 millió Ft értékû munkának csak a fele lenne elismerhetõ az õ szakemberei által végzettnek, mert a beszerzés 2001-2002-ben eszközölt III. ütemére kiírt 125 millió Ft értékû közbeszerzési eljárásnak õ lett a nyertese, azt kizárólag õ teljesíti.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A Döntõbizottság ajánlatkérõ kifogása alapján elõször azt vizsgálta, hogy a kérelem határidõben érkezett-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében a jogorvoslati kérelmet a jogsértõ - illetõleg jogsértõnek vélt - eseményrõl való tudomásszerzés idõpontjától számított 15 napon belül kell elõterjeszteni.<br>
Kérelmezõ nem volt jelen a részvételi szakasz április 17-én tartott eredményhirdetésén. Ajánlatkérõ kérelmezõt az április 17-én kelt levelében értesítette alkalmatlanná minõsítésérõl és ezen minõsítés indokáról. A levél az ajánlatkérõ által csatolt postai igazolás szerint címzett levélszekrényébe április 18-án került kézbesítésre.<br>
Ezzel szemben kérelmezõ becsatolta dolgozója nyilatkozatát, miszerint a levelet április 19-én vette kézhez, és ennek megfelelõen nyilatkozott az ajánlatkérõ képviselõje által indított postai tudakozványra indított eljárásban is. Csatolta a postai "Nyilatkozat" megnevezésû okirat másolatát is, melyen kérelmezõ alkalmazottja az átvétel idõpontjaként április 19-ét jelölte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a jogorvoslati eljárásra Kbt. eltérõ rendelkezése hiányában az államigazgatási eljárás általános szabályairól szóló 1957. évi IV. törvény (Áe.) rendelkezéseit kell alkalmazni.<br>
A Kbt. a közbeszerzési eljárásban keletkezett ügyiratok kézbesítésére vonatkozó jogvita eldöntésére vonatkozóan nem tartalmaz rendelkezést.<br>
Az Áe. 26. § (4) bekezdése elõírja, hogy a közigazgatási szerv a bizonyítékokat egyenként és összességükben értékeli, és az ezen alapuló meggyõzõdése szerint állapítja meg a tényállást.<br>
A tényállás szerint kérelmezõ április 19-ét jelölte meg a levél átvétele idõpontjául, ennek ellenére a posta ajánlatkérõ felé április 18-i átvételt igazolt. A posta az ajánlott küldeményt április 18-án a kérelmezõ levélszekrényébe dobás útján kézbesítette, a küldemény átvételét így kérelmezõ nevében aláírással senki sem tudta igazolni. A posta az ügyletben az ajánlatkérõ megbízottjaként járt el, a kézbesítés körében felmerült mulasztása tehát az ajánlatkérõ érdekkörében merült fel, az kérelmezõ rovására nem értékelhetõ.<br>
A Döntõbizottság ezért a kérelmezõ által igazolt kézbesítési idõpontot fogadta el és megállapította, hogy a jogorvoslati kérelmet kérelmezõ az értesítés kézhezvételétõl számított 15 napon belül terjesztette elõ, az tehát nem késett el.<br>
Így a Döntõbizottság érdemben vizsgálta a kérelmezõ alkalmatlanságára való hivatkozás megalapozottságát.<br>
A felhívás 10. b) pontja szerint alkalmatlan a szerzõdés teljesítésére az a jelentkezõ, aki nem igazol az elõzõ 3 évre nézve legalább egy 300 M Ft, vagy azt meghaladó értékû referenciát.<br>
Kérelmezõ részvételi jelentkezésében "Referenciák bemutatása" címszó alatt 6-os tételként szerepel a Szatmár-Beregi Kórház részére történt "komplett orvostechnológiai szállítás, telepítés, üzembe helyezés (közös munka)" referencia 719 millió Ft-os ellenszolgáltatással, 2000. évi teljesítési idõvel, a Kelet-Speeck Kft. megrendelésére.<br>
Tisztázást nyert az az egyébként kérelmezõ által sem vitatott tény, hogy ebbõl a 719 millió Ft értékû munkából 1998-ban - tehát a tárgyi közbeszerzési eljárást három évvel megelõzõen - 300 ezer Ft értékû beszerzés realizálódott, a referenciaidõszakra tehát csak 420 millió Ft értékû beszerzés esik. A munka elvégzésére a kérelmezõ és a Kortex Kft. által alapított K + P MED Kft. kötött szerzõdést. A K + P MED Kft. ugyan önálló jogi személyként vett részt a referenciaként megjelölt beszerzésben, de az egyes munkafázisokat a két alapítótól rendelte meg, tehát a munkát a két alapító cég szakembergárdája végezte. Ebbõl a kiindulásból elfogadható kérelmezõ álláspontja, miszerint tartalmilag az õ szakemberei referenciájának tekinthetõ a Szatmár-Beregi Kórház szóban forgó beszerzése.<br>
A beszerzési érték tekintetében is helytálló az a kérelmezõi érvelés, hogy nem a lebonyolítási díj, hanem a beszerzési érték az irányadó.<br>
A 420 M Ft-ból a kérelmezõre jutó beszerzési érték képezi tehát a további vizsgálat tárgyát.<br>
Kérelmezõ jelentkezésében lévõ, a Szatmár-Beregi Kórház fõigazgatója által kiállított referenciaigazolásból azonban nem állapítható meg, hogy milyen értékre nézve végezték a beszerzési tevékenységet kérelmezõ szakemberei. Az igazolás azon szövege, hogy a "rekonstrukció során a teljes orvostechnológiai projekt irányítását a Pikosystem Kft. szakemberei végezték", nem alkalmas annak megállapítására, hogy a kérelmezõ szakemberei milyen beszerzési értékre nézve végeztek tevékenységet. Az "irányítás" nem azonos a munka teljes körû, vagy akárcsak túlnyomórészbeni elvégzésével.<br>
A kérelmezõ május 28-án kelt beadványában hivatkozott III. ütem szerinti munka is fellelhetõ a kérelmezõ jelentkezésében lévõ referencialista 25-ös tételében.<br>
E tétel szövege a következõ: tárgy: "Orvosi gép-mûszer szállítás, telepítés, üzembe helyezés", teljesítés ideje: "2001-2002", ellenszolgáltatás: "140 000 000 Ft", szerzõdést kötõ másik fél: "SZ-SZ-B Megyei Önkormányzat Szatmár-Beregi Kórháza", intézmény: Szatmár-Beregi Kórház. E tételbõl megállapíthatóan ezt a munkát kérelmezõ a kórház megrendelésére saját maga végezte.<br>
Az a tény azonban, hogy ez a munka a 6-os tétel szerinti beszerzés folytatása, annak III. ütemekénti szerves része, a jelentkezésbõl nem derül ki. Errõl a Döntõbizottság is csak kérelmezõ május 28-án kelt beadványából értesült.<br>
Ily módon nem róható fel ajánlatkérõnek, hogy nem vizsgálta ennek a referenciának a 6-os tételben közölttel való összefüggését, teljesítettségi fokát, és a teljesített, vagy részteljesített munka értékét nem vonta össze a korábban teljesített munka értékével.<br>
A Döntõbizottság megállapította, hogy kérelmezõ a közbeszerzési eljárásban nem igazolt a megelõzõ három évre nézve legalább egy 300 millió Ft értéket elérõ, vagy azt meghaladó értékû referenciát, ezért ajánlatkérõ jogszerûen minõsítette kérelmezõt alkalmatlannak a szerzõdés teljesítésére.<br>
Ajánlatkérõ döntése helytállósága folytán a Döntõbizottság a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 31.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>