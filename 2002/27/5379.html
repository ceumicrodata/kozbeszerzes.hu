<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5379)
</b></h2><FONT size=3><i><u></i></u><br>
Kf.VI.37.804/2001/8.<br>
<br>
A Magyar Köztársaság Legfelsõbb Bírósága a dr. Baráti Béla ügyvéd (3980 Sátoraljaújhely, Mártírok u. 17.) által képviselt Tokaj Város Önkormányzata (3910 Tokaj, Rákóczi u. 54.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perben - amelybe a felperes pernyertessége érdekében a Simon Gábor ügyvezetõ igazgató által képviselt ÉP-KONTROLL Kft. (3530 Miskolc, Corvin u. 7. I/4.), míg az alperes pernyertessége érdekében a dr. Lovász Éva ügyvéd (6721 Szeged, Szilágyi u. 2.) által képviselt KÉSZ Kft. (6721 Szeged, Szilágyi u. 2.) beavatkozott - a Fõvárosi Bíróság 2001. április 27-én kelt 13.K.30.462/2001/4. számú ítélete ellen az alperes részérõl 5. sorszám alatt elõterjesztett fellebbezés elbírálása folytán az alulírott napon megtartott tárgyaláson meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét megváltoztatja és a felperes keresetét elutasítja.<br>
Kötelezi a Legfelsõbb Bíróság a felperest, hogy fizessen meg az alperesnek és az alperesi beavatkozónak, 15 nap alatt, személyenként 10 000-10 000 (tízezer-tízezer) forint együttes elsõ és másodfokú eljárási perköltséget.<br>
A le nem rótt kereseti és fellebbezési eljárási illetéket az állam viseli.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperes - mint ajánlatkérõ - 2000. augusztus 2-án közzétett nyílt elõminõsítéses eljárásra szóló részvételi felhívásában a Tokaji Kereskedelmi Szakmunkásképzõ és Szakközépiskola rekonstrukciójának és bõvítésének generálkivitelezésére vonatkozó vállalkozási szerzõdésre kért részvételi jelentkezést.<br>
Az ajánlatkérõ a jelentkezõknek 2000. szeptember 7-én megküldte ajánlati felhívását, valamint a részletes ajánlati feltételeket tartalmazó dokumentációt.<br>
Az ajánlati felhívás 13. a) pontjában meghatározott értékelési részszempontok és súlyszámaik a következõk voltak:<br>
- ajánlati ár	50-es;<br>
- a jogszabályokban elõírt szavatossági (kötelezõ alkalmasssági) idõszakoknál hosszabb határidõ vállalása	20-as;<br>
- az 509-es statisztikai körzetbõl helyi munkaerõ foglalkoztatási aránya	20-as;<br>
- az iskola folyamatos mûködése szempontjából kedvezõ mûszaki és szervezési intézkedések vállalása	10-es;<br>
- a dokumentációban elõírt mértéken felül vállalt jólteljesítési garancia	10-es;<br>
- a dokumentációban elõírt mértéken felül vállalt késedelmi kötbér	10-es.<br>
Az egyes részszempontok 1-tõl 10-ig terjedõ ponthatár kõzött kerültek értékelésre.<br>
A 2000. december 8-án tartott eredményhirdetésen a felperes az ISOBAU Rt.-t hirdette ki a közbeszerzési eljárás nyertesének, 1060 ponttal, második helyezett az 1000 pontot elért KÉSZ Kft. alperesi beavatkozó lett.<br>
Az alperesi beavatkozó jogorvoslati kérelmet terjesztett elõ, amelyben a közbeszerzési eljárást lezáró döntés megsemmisítését és a szerzõdéskötés megtiltását kérte.<br>
Az alperes határozatával a jogorvoslati kérelemnek helyt adott, és megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére tekintettel az 59. § (1) bekezdését és az ajánlatkérõt 5 000 000 Ft bírsággal sújtotta.<br>
A felperes keresetében az alperes határozatának hatályon kívül helyezését, a bírság és az igazgatási szolgáltatási díj törlését kérte.<br>
Elõadta, hogy mind az ajánlati ár, mind a jólteljesítési garancia körében helyesen járt el, és sérelmezte, hogy a kiszabott bírság mértékének meghatározásakor az alperes hátrányára értékelte a szerzõdés megkötését, illetve eljárási szabályt sértett, amikor határozatának meghozatalát kõvetõen beszerzett nyilatkozatot tett a határozati tényállás részévé. Utalt továbbá arra, hogy a kérelmezõ pályázati anyagához csatolt szerzõdéstervezete hátrányos feltételeket tartalmaz.<br>
Az elsõfokú bíróság ítéletével az alperes határozatát megváltoztatta, és az alperesi beavatkozó jogorvoslati kérelmét elutasította.<br>
Az ítélet indokolása szerint a felperes helyesen járt el, amikor a nyertes ajánlattevõ és az alperesi beavatkozó pályázatát az ajánlati ár vonatkozásában egyenértékûnek tekintette. Az elsõfokú bíróság kifejtette, hogy az alperesi beavatkozó ajánlata az 5. részszempont vonatkozásában nem tett különbséget a szavatosságra, illetve a jólteljesítési garanciára vonatkozó vállalás között, így ajánlatának e része nem tekinthetõ egyértelmûnek.<br>
Utalt arra, hogy a további 4 évre vonatkozó teljes körû garanciavállalás a 2. részszempontnál értékelésre került, így jólteljesítési garanciaként csak az 1 évre adott 5%-os mértékû garanciavállalása fogadható el.<br>
Végül rámutatott arra, hogy a nyertes ajánlattevõ és az alperesi beavatkozó közötti sorrendet az elsõ bírálati szempont értékelése eldöntötte.<br>
Az elsõfokú bíróság ítélete ellen az alperes nyújtott be fellebbezést, amelyben annak megváltoztatását és a kereset elutasítását kérte. Álláspontja szerint az ajánlati ár - mint részszempont - vonatkozásában nincs helye a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdés alkalmazásának, amikor a drágább árajánlatot tartalmazó ajánlatban nincs olyan kedvezõbb mértékû megajánlás, amelyre tekintettel az elõny nyújtása indokolt volna.<br>
Vitatta továbbá az elsõfokú bíróság 5. részszempontot illetõen tett megállapítását, és hangsúlyozta, hogy az alperesi beavatkozó a szavatosság és jólteljesítési garancia tekintetében egyértelmû ajánlatot tett.<br>
A felperesi beavatkozó ellenkérelmében az elsõfokú bíróság ítéletének helybenhagyását kérte.<br>
Az alperesi fellebbezésre észrevételként elõadta, hogy az alperes a szerzõdés megkötését nem tiltotta meg, az alperesi beavatkozó állításával ellentétben elõminõsítési eljárás lefolytatásra került.<br>
Kiemelte, hogy az ajánlatkérõ mind az ajánlati ár, mind a jóteljesítési garancia értékelésénél a Kbt. elõírásai szerint járt el.<br>
Végül hangsúlyozta, hogy a felperesi beavatkozó a közbeszerzési eljárás bonyolítása során jóhiszemûen és szakszerûen járt el, ily módon nincs alap bírság kiszabására sem.<br>
A felperes ellenkérelmében szintén az elsõfokú bíróság ítéletének helybenhagyását kérte, állítva, hogy helyesen állapította meg az ajánlatok értékelése során az ajánlati árak egyenértékûségét, és kifogásolta, hogy az alperes határozata meghozatalakor súlyos eljárási szabályt sértett, amikor a határozat meghozatalát követõen bizonyítási cselekményt foganatosított, mert a felperest az ügy érdemével kapcsolatban nyilatkozat tételére hívta fel, majd a szerzõdéskötés tényét a bírság õsszegének megállapításakor is figyelembe vette.<br>
Hangsúlyozta, hogy a szerzõdés megkötését nem lehet a felperes terhére értékelni.<br>
Sérelmezte továbbá, hogy a mérlegelési jogkörben kiszabott bírság õsszegének meghatározására irányuló alperesi szempontok bizonyítékait a határozat nem tartalmazza.<br>
Az alperesi beavatkozó észrevételében - az alperesi fellebbezéssel egyezõen - az elsõfokú bíróság ítéletének megváltoztatását és a kereset elutasítását kérte.<br>
Kifejtette, hogy az elsõfokú bíróság jogsértõ módon állapította meg az ajánlati árak egyenértékûségét, és vitatta azt az ítéleti megállapítást, miszerint az alperesi beavatkozó ajánlatában a szavatosságra és a jólteljesítési garanciára vonatkozó vállalás nem tekinthetõ egyértelmûnek. A fellebbezés alapos.<br>
A Legfelsõbb Bíróság elõrebocsátja, hogy az építési beruházásokra alkalmazandó <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdése az egyenértékûség feltételeként a belföldön foglalkoztatottak által elõállított érték meghatározott magasabb arányát, illetve a belföldi székhelyû (lakóhelyû) alvállalkozók igénybevételének százalékos mértékét szabja meg.<br>
E tekintetben az ajánlattevõk ajánlata - túl azon, hogy belföldi vállalkozók - semmilyen értékelhetõ nyilatkozatot nem tartalmaz.<br>
Az ajánlattevõk kizárólag az elõminõsítési eljárásban tettek olyan azonos tartalmú nyilatkozatot (Részvételi jelentkezés 4. számú melléklete), amely szerint árajánlatukban a belföldön foglalkoztatottak által elõállított érték a beszerzés tárgya értékének 80%-át meghaladja, az építési beruházás részét képezõ árubeszerzés értékének 50%-át meghaladja a belföldön foglalkoztatottak által elõállított érték, illetve az alvállalkozói szerzõdések értékének 100%-os mértékében kerül sor belföldi székhelyû alvállalkozók foglalkoztatására; továbbá a minõségbiztosítási rendszer tanúsítása a mellékelt megbízási szerzõdés szerint történik.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése értelmében azonban az elõminõsítési eljárás célja az ajánlattevõk pénzügyi, gazdasági és mûszaki szempontból történõ alkalmassági vizsgálata; nem tárgya tehát a Kbt. 59. § (3) bekezdésében meghatározott körülmények tisztázása, illetve nyilatkozati vállalása.<br>
A kérelmezõ ajánlati ára 399 228 124 Ft volt, míg a nyertes 433 712 176 Ft-os ajánlatot tett. A két ajánlat közötti különbség 10%-nál kisebb.<br>
A felperes az ajánlati árakat egyenértékûnek tekintette, és azonos - 10 × 50 = 500 - ponttal értékelte.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) és (4) bekezdéséhez fûzött törvényi indokolás szerint az egyenértékûségi, illetve elõnyben részesítési szabály célja a hazai ipar erõsítése, a hazai foglalkoztatáspolitikai célkitûzések érvényesítése, amelynek érdekében a preferencia alapját a közbeszerzés tárgyát képezõ termék származása, illetve a közbeszerzés teljesítéséhez igénybe vett belföldi munkaerõ - építési beruházás esetén -, a hazai alvállalkozók foglalkoztatása képezi. Ennek értelmében a hazai termékek, illetõleg a hazai munkaerõ számára a versenyben árpreferenciát kell biztosítani.<br>
A törvényi indokolásból kitûnik, hogy a hivatkozott szempontokat teljesítõ vállalkozót a nem hazai termékekkel, illetve a nem hazai munkaerõ alkalmazásával szemben illeti meg elõny.<br>
Összességében tehát megállapítható, hogy a perbeli esetben sem a nyertes, sem a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3), (4) bekezdése alkalmazása alapjául szolgáló nyilatkozatot nem tett, a rendelkezésre álló adatok szerint tehát a belföldön foglalkoztatottak által elõállított érték, illetve a belföldi székhelyû alvállalkozók igénybevétele vonatkozásában ajánlatuk azonos. Ily módon egymással szemben preferencia egyik pályázót sem illetheti.<br>
Az elsõfokú bíróság tehát téves jogi álláspontot foglalt el, amikor úgy ítélte meg, hogy a felperes az ajánlatok értékelésekor jogszerûen alkalmazta az ajánlati árak vonatkozásában az egyenértékûség szabályát. Ezzel szemben az alperes határozatában jogszerûen módosította e körben a felperes értékelését, és helyesen állapította meg, hogy az ajánlati ár vonatkozásában a kérelmezõ 500, a nyertes ajánlattevõ 450 pontot kaphat.<br>
Az elsõfokú bíróság nem járt el kellõ körültekintéssel az ajánlatok 5. részszempont szerinti értékelése körében sem. A kérelmezõ ajánlatának 7. pontja ugyanis egyértelmûen tartalmazza, hogy a mûszaki átadás-átvételtõl számított 1 éves idõtartamra a teljes vállalási árra vetített 5%-os mértékû jólteljesítési garancia visszatartását teszi lehetõvé, valamint további 4 év teljes körû garanciát vállal, amelynek biztosítására a vállalási ár 5%-áig terjedõ bankgaranciát ad.<br>
A kérelmezõi ajánlat nyilvánvalóan kedvezõbb a nyertes ajánlatnál, amely 1 éves idõtartamra ugyancsak 5%-os mértékû jóteljesítésí garancia visszatartását garantálja, az ezt követõ 3 évre azonban csak 2%-os mértékû bankgaranciát biztosít.<br>
Az alperes tehát az 5. részszempont vonatkozásában is helyesen értékelte a kérelmezõ ajánlatát kedvezõbbnek, míg az elsõfokú bíróság téves jogi álláspontot foglalt el, amikor a felperesi értékelést ítélte jogszerûnek.<br>
Mindezekbõl megállapítható, hogy az alperes határozatában a jogorvoslati kérelemnek jogszerûen adott helyt, mert a felperes valóban megsértette - a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére figyelemmel - az 59. § (1) bekezdésében foglaltakat.<br>
A felperes keresetében a bírság megállapítását és annak összegszerûségét is sérelmezte.<br>
A felperes helytállóan hivatkozott arra, hogy az alperes eljárási szabályt sértett, amikor határozathozatalát követõen bizonyítási cselekményt foganatosított, és annak eredményét a határozati tényállásban rögzítette, illetve a bírságösszeg kiszabásánál mérlegelési szempontként figyelembe vette.<br>
A hivatkozott eljárási szabálysértés azonban nem hatott ki az ügy érdemére, hiszen a szerzõdés valóban a határozathozatalt megelõzõen megkötésre került, a ténymegállapítás nem valótlan.<br>
Az alperesi határozat indokolása utolsó bekezdése szerint a bírság összegszerûségének megállapítását a beszerzés értéke és a jogsértés súlya is indokolta.<br>
A 400 000 000 Ft-ot meghaladó beszerzési érték és az egyenértékûség szabályának téves felperesi alkalmazása alapján a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) és h) pontjában, illetve 88. § (4) bekezdésében foglaltakra figyelemmel az 5 000 000 Ft-os bírság összege nem tekinthetõ aránytalannak, illetve jogszerûtlennek.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése értelmében megváltoztatta, és az alaptalan felperesi keresetet elutasította.<br>
A Legfelsõbb Bíróság a Pp. 239. §-a folytán alkalmazandó Pp. 78. § (1) bekezdése alapján kötelezte a felperest az alperes és az alperesi beavatkozó elsõ és másodfokú perköltségének megfizetésére, illetve a felperest - az illetékekrõl szóló 1990. évi XCIII. törvény 5. § (1) bekezdés b) pontjában foglaltak szerint - megilletõ személyes illetékmentesség folytán úgy rendelkezett, hogy a le nem rótt kereseti és fellebbezési eljárási illetéket az állam viseli.<br>
<br>
Budapest, 2002. május 9.<br>
<br>
Dr. Buzinkay Zoltán s. k.,	Dr. Darák Péter s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>