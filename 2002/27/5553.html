<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5553)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.267/8/2002.<br>
<br>
Tárgy: a MOL Rt. jogorvoslati kérelme a Békés Megyei Állami Közútkezelõ Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Barcza Klára ügyvéd (1093 Budapest, Közraktár u. 32.) által képviselt MOL Rt. (1093 Budapest, Közraktár u. 32., továbbiakban: kérelmezõ) jogorvoslati kérelmét - melyet a dr. Endreffy Zoltán ügyvéd (5600 Békéscsaba, Szabadság tér 7-9.) által képviselt a Békés Megyei Állami Közútkezelõ Kht. (5600 Békéscsaba, Szabadság tér 7-9., továbbiakban: ajánlatkérõ) 400 000 liter/12 hónap motorhajtóanyag tankautós szállítása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. március 13-án megjelent számában a rendelkezõ részben megjelölt beszerzésre.<br>
Az ajánlatok elbírálására a legalacsonyabb ellenszolgáltatás elbírálási szempontot választotta.<br>
Az április 22-i ajánlattételi határidõig a Shell Hungary Rt. és a kérelmezõ nyújtott be ajánlatot, a Shell Hungary Rt. a MOL nagyker. ár mínusz 2,80 Ft/1 engedmény egységáron, a kérelmezõ a MOL nagyker. ár mínusz 2,60 Ft/l engedmény egységáron, mely évente az ipari termelõi árindexszel indexálásra kerül, évente maximum 10% mértékig.<br>
Ajánlatkérõ a május 2-án tartott eredményhirdetésen a Shell Hungary Rt. ajánlatát hirdette ki nyertesnek.<br>
Kérelmezõ május 5-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2), (6) bekezdésére figyelemmel nem tekintette egyenértékûnek ajánlatát a Shell Rt. ajánlatával. Elõadta, hogy az általa csatolt származási bizonyítvány tanúsítja, hogy az ajánlott áru 100%-ban belföldön foglalkoztatottak által elõállított. Álláspontja szerint az alapengedménynek a szerzõdés második évétõl kezdõdõ indexálása miatt - lévén a szerzõdés határozatlan idejû - ajánlata kedvezõbb. Kérte a jogsértés megállapítását és ajánlatkérõ eljárást lezáró döntése megsemmisítését.<br>
Ajánlatkérõ kérte a jogorvoslati kérelem elutasítását. Elõadta, hogy a nyertes által kért ellenszolgáltatás kedvezõbb a kérelmezõ által kértnél, a kérelmezõ által kilátásba helyezett további kedvezmény bizonytalan, értelmezhetetlen. A nyertes is túlnyomó részt a kérelmezõtõl szerzi be az ajánlott üzemanyagot. Közölte, hogy a szerzõdést a nyertessel megkötötte, a szerzõdésbe bevettek egy, a szerzõdés érvényességét a Döntõbizottság határozatában foglaltakhoz kötött záradékot.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése elõírja, hogy az ajánlatok elbírálása során legfeljebb 10%-os mértékû eltérés esetén egyenértékûnek kell tekinteni azt az árra vonatkozó ajánlatot, amely alapján a belföldön foglalkoztatottak által elõállított érték az árubeszerzés tárgya értékének 50%-át meghaladja. A (6) bekezdés alapján az árura vonatkozó tényt a gazdasági kamarák által kiállított származási bizonyítvánnyal kell igazolni.<br>
Az ajánlatok elbírálását az 55. § szabályozza. Az 55. § (6) bekezdése így rendelkezik: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Az értékelési folyamatban az 59. § (2)-(3) bekezdésében foglaltakat is érvényesíteni kell. Az az ajánlat az összességében legelõnyösebb, amelynek összpontszáma a legnagyobb, vagy amelyet az egyenértékû (azonos pontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni."<br>
A jelen jogvitára irányadóan itt idézett rendelkezés értelmezése alapján megállapítható, hogy az 59. § (2) bekezdésében rögzített egyenértékûségi szabályt csak az összességében legelõnyösebb ajánlat elbírálási szempont választása esetén kell ajánlatkérõnek alkalmaznia.<br>
Ezt alátámasztja, hogy a (6) bekezdés második mondatától kezdõdõ rendelkezésrész szövege végig kizárólag csak az összességében legelõnyösebb ajánlat elbírálási részszempontból történõ értékelésrõl szól. "Az értékelési folyamatban az 59. § (2)-(3) bekezdésében foglaltakat is érvényesíteni kell" mondatot "az az ajánlat az összességében legelõnyösebb" szövegrész követi. Az "összességében" szó a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja szerinti - az összességében legelõnyösebb ajánlat - elbírálási szempontból való értékeléshez, nem pedig a 34. § (1) bekezdés a) pontja szerinti "legalacsonyabb összegû ellenszolgáltatás" elbírálási részszempontból történõ értékeléshez kapcsolódó fogalom.<br>
A fenti megállapítást alátámasztja az is, hogy ha csak egy bírálati részszempont van - nevezetesen a "legalacsonyabb összegû ellenszolgáltatás" -, akkor az egyenértékûségi szabály alkalmazása az értékelés ellehetetlenüléséhez vezet. Ha az egyetlen bírálati részszempont alapján egyenértékûvé válnak az ajánlatok, akkor további részszempont nem lévén, ajánlatkérõ az egyenértékûségi szabály alapján nem tud dönteni az eljárásban való nyertesség kérdésében.<br>
A Döntõbizottság megállapította, hogy ajánlatkérõ a közbeszerzési eljárásban nem alkalmazhatta az egyenértékûségi szabályt, így az általa választott elbírálási szempont alapján a Shell Hungary Rt. tette az elõnyösebb ajánlatot. Ezért a Döntõbizottság a jogorvoslati kérelmet elutasította.<br>
A Döntõbizottság nem fogadta el kérelmezõ érvelését, miszerint az ellenszolgáltatás mértékét illetõen adott további engedményét is figyelembe kellett volna vennie ajánlatkérõnek az értékelésnél.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés második mondata elõírja: "Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
A kérelmezõ ajánlatában azt vállalta, hogy az általa kért ellenszolgáltatás összege évente az ipari termelõi árindexszel indexálásra kerül (de max. 10%-ban). Ajánlatkérõnek ezen nyilatkozat alapján nem volt módja megállapítani, hogy a kérelmezõ "MOL nagyker ár mínusz 2,60 Ft/1 engedmény" ára az indexálás folytán hogyan fog alakulni a jövõben, mert elõre nem tudhatta, hogy az elkövetkezendõ években milyen mértékû lesz az ipari termelõi árindex.<br>
Ajánlatkérõ nem is vehette volna figyelembe, mert az árindex tartalmilag újabb részszempontnak felel meg. Az ellenszolgáltatás mértékét befolyásolható ajánlati elemre vonatkozó kifejezett nyilatkozat hiányában az indexálás kilátásba helyezése az ajánlati ár körében nem értékelhetõ. A kiírás alapján csak az ellenszolgáltatás mértékét értékelhette ajánlatkérõ, így kérelmezõ ajánlatának szóban forgó eleme kívül esett az értékelhetõség körén.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 11.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>