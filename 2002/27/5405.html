<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5405)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.250/17/2002.<br>
<br>
Tárgy: a Középületépitõ Rt. jogorvoslati kérelme az Oktatási Minisztérium közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Középületépítõ Rt. (1056 Budapest, Molnár u. 19., képviseli: dr. Pozsgai Mária ügyvéd, 1056 Budapest, Molnár u. 19., továbbiakban: kérelmezõ) jogorvoslati kérelmének, melyet az Oktatási Minisztérium Beruházási Fõosztály (1055 Budapest, Szalay u. 10-14., megbízásából eljár a Debreceni Egyetem Gazdasági Fõigazgatóság Fejlesztési Osztály, 4032 Debrecen, Egyetem tér 1., képviseli: dr. Varga Péter ügyvéd, 4026 Debrecen, Darabos u. 63., a továbbiakban: ajánlatkérõ) "Debreceni Egyetem élettudományi épület és könyvtár épületegyüttes kivitelezése" tárgyú közbeszerzési eljárása ellen nyújtott be, részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdését, ezért ajánlatkérõ részvételi eljárást lezáró és azt megelõzõ döntéseit a részvételi felhívásra is kiterjedõen megsemmisíti, és ajánlatkérõt 2 000 000 Ft, azaz kettõmillió forint bírság megfizetésére kötelezi. Egyebekben a jogorvoslati kérelmet elutasítja.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyzázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. március 6-án megjelent 10. számában tett közzé részvételi felhívást elõminõsítési eljárás megindítására.<br>
Ajánlatkérõ a beszerzés tárgyát és mennyiségét az alábbiak szerint határozta meg a felhívás 3. a) pontjában:<br>
- 13 613 m2 hasznos szintterületû élettudományi épület és 3774 m2 hasznos szintterületû könyvtár, összesen 17 384 m2 alapterületû épületegyüttes kivitelezési munkái. Az élettudományi épület: pince + földszint + 3 emelet, lapos tetõs épület, melyben elõadótermek, szemináriumi termek, laborok, tanszéki irodák és ezeket kiszolgáló helyiségek kerülnek elhelyezésre.<br>
- A könyvtári szárny: - 2 pinceszint + 3 emelet lapos tetõs épület, melyben a - 2 pinceszinten tömör könyvraktár, a többi szinteken olvasók, szabad polcos könyvtári helyiségek, az egyetem informatikai központja kerül elhelyezésre.<br>
A felhívás szerint részajánlattétel nem megengedett, és a hiánypótlásra sem biztosított ajánlatkérõ lehetõséget.<br>
A felhívás 9. pontja a résztvevõk pénzügyi, gazdasági és mûszaki alkalmassága igazolására kért adatokat és tényeket határozta meg a részvételre jelentkezõre, illetõleg a teljesítésben a közbeszerzés értékének 10%-át meghaladó mértékben igénybe venni kívánt alvállalkozójára vonatkozóan.<br>
Pénzügyi és gazdasági alkalmasság igazolása körében az alábbi elõírás található:<br>
- valamennyi számlavezetõ pénzintézettõl származó, 30 napnál nem régebbi eredeti nyilatkozat, amelyben szerepelnie kell az alábbiaknak:<br>
- mióta vezeti a számláját,<br>
- pénzügyi helyzete, hitel- és fizetõképessége, hitelkapcsolat esetén hitelminõsítése,<br>
- számláján az utóbbi 2 évben (2000, 2001) sorban állás volt-e, ha igen, az milyen összegben és idõtartalommal,<br>
- 1999., 2000. évi cégbíróságon érkeztetett mérleg és eredménykimutatás, a mérlegadatokra vonatkozó nyilatkozat másolatban,<br>
- az 1999., 2000., 2001. évek teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatokkal.<br>
A 10. a) pont szerint a részvételre jelentkezõk pénzügyi, gazdasági alkalmassága elbírálásának szempontjai:<br>
- részvételre jelentkezõ és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozó(k) pénzügyi és gazdasági helyzete, fizetési kötelezettségek teljesítése, gazdálkodás eredményessége.<br>
- részvételre jelentkezõ és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozó(k) számlájával szemben sorban állás nem volt,<br>
- részvételre jelentkezõ éves nettó árbevétele, összemérhetõsége a munka volumenével, az árbevételen belül az építési és rekonstrukciós munkák éves nagysága.<br>
A 10. b) pont szerint a részvételre jelentkezõknek a szerzõdés teljesítésére pénzügyi, gazdasági vonatkozásban alkalmatlanná minõsítésének szempontjai:<br>
- részvételre jelentkezõ és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozó(k) pénzügyi és gazdasági helyzete 1999., 2000. évben nem megfelelõ, ezen belül:<br>
- kedvezõtlenek a rövid távú likviditási mutatók (kisebb mint 1),<br>
- saját tõke kevesebb, mint a jegyzett tõke,<br>
- mérleg szerinti eredménye negatív,<br>
- részvételre jelentkezõ és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozó(k) bármely számlájával szemben az utolsó 2 évben (2000, 2001) sorban állás volt,<br>
- amennyiben részvételre jelentkezõ éves nettó árbevétele 2000., 2001. években egyenként nem éri el a 3000 M Ft-ot, továbbá az árbevételen belül az építési és rekonstrukciós munkák éves nagysága nem éri el a 2000 M Ft-ot.<br>
Ajánlatkérõ elõminõsítési szakaszban dokumentációt is készített, melyben többek között az alábbi formai elõírást tette:<br>
- A jelentkezési példányokat folyamatos lapszámozással kell ellátni, és az arra felhatalmazott személynek minden lapot alá kell írnia.<br>
- A részvételi jelentkezéseket a 2.2 pont szerint összeállított sorrendben, a vonatkozó - és külön jelzett - helyeken az adatlapok kitöltésével kell benyújtani.<br>
Ajánlatkérõ ezt követõen részletesen meghatározta a pénzügyi, gazdasági és mûszaki alkalmasság igazolására vonatkozó iratok részvételi jelentkezésben csatolandó sorrendjét és azok részletes tartalmát.<br>
Ezen belül a pénzügyi, gazdasági alkalmasság igazolása körében ajánlatkérõ elvárása volt "az ajánlattevõ pénzügyi, gazdasági helyzetének kimutatása V.6. adatlap. A felsorolt 5 mutatónak meg kell felelnie az ott megadott elõírásoknak". Az említett mutatók az alábbiak voltak:<br>
Pénzügyi (likviditási) és vagyoni állapotot jellemzõ mutatók<br>
<br>
10.1. Rövid távú likviditás<br>
- Számítási módszer: forgóeszközök/rövid lejáratú kötelezettségek<br>
- Hányados 1999-ben: <br>
- Hányados 2000-ben: <br>
- Megfelel a mutató értéke, ha 1 fölötti.<br>
<br>
10.2. Saját tõke növekedése<br>
- Számítási módszer: saját tõke/jegyzett tõke<br>
- Hányados 1999-ben: <br>
- Hányados 2000-ben: <br>
- Megfelel a mutató értéke, ha 1 fölötti, és nõ a mutató értéke.<br>
<br>
10.3. Saját tõke növekedés I.<br>
- Számítási módszer: mérleg szerinti eredmény/jegyzett tõke<br>
- Hányados 1999-ben: <br>
- Hányados 2000-ben: <br>
- Megfelel a mutató értéke, ha nõ a mutató értéke.<br>
<br>
10.4. Tõkehatékonyság<br>
- Számítási módszer: adózott eredmény/saját tõke<br>
- Hányados 1999-ben: <br>
- Hányados 2000-ben: <br>
- Megfelel a mutató értéke, ha nõ a mutató értéke.<br>
<br>
10.5. Eszközök fordulatszáma<br>
- Számítási módszer: nettó árbevétel/eszközök összesen<br>
- Hányados 1999-ben: <br>
- Hányados 2000-ben: <br>
- Megfelel a mutató értéke, ha 1 fölött van.<br>
A részvételi jelentkezés 2002. április 2-i határidejére az alábbi 9 cég adott be jelentkezést: kérelmezõ, Magyar Építõ Rt., HUNÉP Rt., Strabag Kft., KIPSZER Rt., MASZER Rt., KÉSZ Kft., ZÁEV Rt., HÉROSZ Rt.<br>
Ajánlatkérõ által létrehozott elõkészítõ-bíráló bizottság 2002. április 8-án értékelte a részvételi jelentkezéseket, csak a HUNÉP Rt. és a Strabag Kft.-ét találta megfelelõnek. A többieknél a 10.2., 10.3. és 10.4. mutatók valamelyike nem felelt meg a dokumentáció elõírásának, emellett más kifogások is többeknél felmerültek. 2002. április 9-én és 23-án az intézményi beruházási bizottság értékelt, elfogadva az elõkészítõ bizottság javaslatát. 2002. április 25-én dr. Gyõry Kálmán rektor határozatba foglalta a döntést, amelyet még aznap ki is hirdettek.<br>
A kérelmezõ elutasításának indoka a határozat szerint:<br>
"A Középületépítõ Rt. részvételi jelentkezésében a pénzügyi és vagyoni állapotot jellemzõ mutatók közül a saját tõke növekedés I. (10.3.), illetve a tõkehatékonyság (10.4.) mutatók az elõírt követelménynek nem feleltek meg. A részvételi jelentkezés folyamatos lapszámozása hiányzik, így a jelentkezés nem felel meg a részvételi felhívás 12.8. pontjában elõírt követelménynek. A részvételi jelentkezésként benyújtott dokumentációt nem az elõminõsítési dokumentáció III.2.2. pontjában elõírt kötelezõ összeállítási sorrendnek megfelelõen állították össze."<br>
A két alkalmasnak minõsített részvételi jelentkezõnek 2002. április 29-én az ajánlati felhívást megküldték.<br>
Kérelmezõ 2002. április 30-án nyújtott be jogorvoslati kérelmet, melyben kérte, hogy a Döntõbizottság semmisítse meg ajánlatkérõ döntését, hívja fel ajánlatkérõt a törvény szabályainak megfelelõ eljárásra, alkalmazzon ideiglenes intézkedést, marasztalja ajánlatkérõt a költségekben. Indoklásként elõadta, hogy részvételi jelentkezését 2002. április 25-én kihirdetett döntésével ajánlatkérõ elutasította. Az elutasítás indokát kérelmezõ vitatja. Ajánlatkérõ a részvételi jelentkezést a pénzügyi és vagyoni állapotokat jelzõ "saját tõkenövekedés" és "tõkehatékonysági mutatók" vonatkozásában nem találta a felhívás 10. b) pont szerinti feltételeket kielégítõnek. Kérelmezõ szerint a vizsgált mutatók mindegyikének megfelelt a bemutatott pénzügyi-gazdasági adatai szerint. Ajánlatkérõ még a részvételi jelentkezés folyamatos lapszámozása hiányára is hivatkozott, ez is téves megállapítás, a pályázat valamennyi oldala folyamatos sorszámmal van ellátva. Kifogásolta ajánlatkérõ a pályázat összeállítási sorrendjét is, kérelmezõ szerint a dokumentáció III.2.2. pontban megkívánt sorrendet betartotta. A jelen eljárásban még 6 jelentkezõt hasonló indokkal zártak ki.<br>
Ajánlatkérõ érdemi észrevételében kérte az alaptalan kérelem elutasítását. A részvételi felhívás 10. a) pontjában az alkalmasság elbírálása szempontjaként megjelölte a jelentkezõ pénzügyi, gazdasági helyzete, fizetési kötelezettsége teljesítése és a gazdálkodás eredményessége szempontokat. A 10. b) pontban alkalmatlanná minõsítés szempontjaként 3 gazdálkodási mutatót nevesített. A dokumentáció megfelelõ adatlapján kellett a résztvevõknek megtenniük a nyilatkozatot a fentiekre. A felhívás 10. a) pontja szerinti adatokat a 10.2., 10.3., 10.4. és 10.5. számú pontban kellett megadni, ezek közül kérelmezõ a 10.3. és 10.4. pontban meghatározott mutatóknak nem felelt meg. Nem vitatja, hogy a részvételi felhívás és a dokumentáció tartalma némileg eltért egymástól a követelményeket illetõen, ezt azonban határidõben a kérelmezõ nem sérelmezte. A kérelmezõ részvételi jelentkezése érvénytelen is, mert a folyamatos sorszámozás és a csatolt dokumentumok sorrendje nem felel meg a felhívásban (dokumentáció) foglalt követelményeknek.<br>
A beruházási alapokmány szerint a beszerzés értéke bruttó 5,5 milliárd Ft. A Debreceni Egyetem közbeszerzési eljárási szabályzata (2002. III. 28.) szerint a döntések elõkészítését az intézményi beruházási bizottság végzi.<br>
A hivatalból történõ kezdeményezésre ajánlatkérõ elõadta, hogy a kiadott pályázati dokumentáció új kritériumokat a részvételi felhíváshoz képest nem tartalmazott, csak a részvételi felhívásban megjelöltek kerültek konkretizálásra. Ajánlatkérõ hivatkozott a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdésre, mely szerint a dokumentáció feladata az, hogy a terjedelmi korlátok közzé szorított felhívásban rögzített feltételeket pontosabban meghatározza. A Kbt. 43. § (1) bekezdése szerint is ajánlatkérõ álláspontja szerint a dokumentáció is határozhat meg tartalmi követelményeket. A Kbt. 34. § (1) bekezdése szerint pedig ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat bírálhatja el.<br>
HÉROSZ Rt.: a részvételi felhívással ellentétben a dokumentáció 5 gazdálkodási mutatót tartalmazott. Az itt megjelölt 10.3. és 10.4-es mutatók szubjektívek, ezek alapján egy cég alkalmassága nem állapítható meg. A résztvevõk közül sokat éppen e két mutatóval összefüggésben zárták ki az eljárásból.<br>
Magyar Építõ Rt.: a részvételi felhívás 10. b) pontjában túlmenõen a dokumentációban két pénzügyi-vagyoni állapotot jellemzõ mutató szerepelt (saját tõkenövekedés és tõke hatékonyságmutatója), ezekkel kapcsolatban ajánlatkérõ a "növekedés" feltételét társította. A 9 jelentkezõbõl 7-et zártak ki éppen a fenti két mutató elégtelenségére tekintettel. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése alapján a felhívásban (részvételi vagy ajánlati felhívás) kell a pénzügyi, gazdasági és mûszaki alkalmassággal kapcsolatban elõírni az alkalmatlanság szempontjait. Õ maga a részvételi felhívás szerinti követelményeknek megfelelt. A két vitatott mutató egyébként alkalmatlan és indokolatlan is a pénzügyi, gazdasági helyzet megfelelõségének megállapításához, alapelvek sérelmével is jár. Szerinte a feltételek meghatározása és a részvételi szakaszt lezáró döntés is jogsértõ. A kérelemmel egyetért.<br>
ZÁÉV Rt.: a kérelemmel megegyezõ döntést kér. Õket is a dokumentáció 10.4. pontjával összefüggésben minõsítették alkalmatlannak. A mutató nem tükrözi a pénzügyi, gazdasági alkalmasságot, a felhívásban nem volt megjelölve a szempontok között. A dokumentációból nem volt egyértelmû, hogy a csak ott elõírt mutatók az alkalmatlanság megállapításához kellenek, számos más mutatót is kértek, amelyekhez nem társult kizáró ok.<br>
KÉSZ Kft.: a részvételi jelentkezések értékelése során a pénzügyi mutatók és a referenciák értékelése nem a kiírás szerint zajlott. A 10.2., 10.3, 10.4 pénzügyi mutatóknak megfeleltek. Kérte az elõminõsítési eljárást lezáró döntés megsemmisítését.<br>
A Döntõbizottság 2002. május 2-án kelt D.250/3/2002. számú határozatában ideiglenes intézkedést alkalmazott, ajánlatkérõ közbeszerzési eljárását felfüggesztette.<br>
A Döntõbizottság 2002. május 21-én a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján tájékoztatta kérelmezõt, ajánlatkérõt és az egyéb érdekelteket, hogy a kérelemmel érintett körben a részvételi felhívás és a dokumentáció szerzõdés teljesítésére történõ alkalmassá, illetve alkalmatlanná minõsítés szempontjait hivatalból vizsgálat tárgyává teszi.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A fent idézett törvényhelyek alapján megállapítható, hogy az elõminõsítési eljárás célja, hogy az ajánlattételi szakaszban a pénzügyi, gazdasági és mûszaki szempontból alkalmasnak minõsített ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése taxatíve felsorolással megadja azokat az igazolási módokat, melyek alapján ajánlatkérõ a pénzügyi, gazdasági és mûszaki alkalmasság igazolását kérheti, és ettõl a Kbt. 33. § (5) bekezdése alapján el sem térhet.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi felhívásban kell meghatározni az alkalmasság igazolásának módját, illetve a szerzõdés teljesítésére alkalmatlanná minõsítés szempontjait.<br>
Ajánlatkérõ a részvételi felhívásban ennek a kötelezettségének eleget is tett, a részvételi felhívás 10. a) és 10. b) pontjaiban konkrét, taxatíve felsorolással megadta a szerzõdés teljesítésére alkalmasság, illetve alkalmatlanná minõsítés szempontjait.<br>
A részvételi felhívásban utalás nem történt arra, hogy esetlegesen a dokumentációban újabb szempontok, azaz újabb követelményeknek való megfelelést kíván ajánlatkérõ támasztani, ellenkezõleg, a 10. b) pont megfogalmazása alapján kizárólag a felhívás tartalma volt mértékadó.<br>
A részvételi szakaszban a dokumentáció célja csak az lehet, hogy a részvételi felhívásban közzétett szempontokhoz esetlegesen magyarázó, értelmezõ rendelkezéseket fûzzön ajánlatkérõ, megkönnyítve ezzel az elvárásának megfelelõ részvételi jelentkezés összeállítását.<br>
A részvételi felhíváshoz kiadott dokumentáció tehát újabb követelmény feltételrendszer támasztását nem szolgálhatja, mert ez sérti a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésben foglaltakat.<br>
Ajánlatkérõ tehát jogsértõ módon határozott meg a dokumentáció V.6. adatlapján a 10.3., 10.4., 10.5. pontokban olyan, kifejezetten a pénzügyi, gazdasági alkalmasság vizsgálatát célzó mutatókat, amelyek a részvételi felhívás elõírásai között nem szerepeltek. Ajánlatkérõ érdemi észrevétele kiegészítésében tett, a dokumentációval kapcsolatos hivatkozásai értelemszerûen nem a részvételi szakaszban összeállított részvételi jelentkezésekre, hanem az ajánlat elkészítésével összefüggõ elõírásokra vonatkoznak. Különösen a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése, mely az ajánlatok értékelésére vonatkozóan rendelkezik.<br>
A Döntõbizottság a fentiek alapján megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdését, erre tekintettel rendelkezett a részvételi felhívás megsemmisítésérõl. Tény, hogy a jogsértõ rendelkezés a dokumentációban lelhetõ fel, azonban az ajánlatkérõnek a részvételi felhívásban kell a szerzõdés teljesítésére vonatkozóan az alkalmassá, illetõleg alkalmatlanná nyilvánítás szempontjait meghatározni, így a részvételi felhívás és a dokumentáció közt fellelhetõ ellentmondás reparálása csak oly módon történhet, hogy nemcsak a dokumentáció, hanem a részvételi felhívás megsemmisítésére kerül sor.<br>
Az ajánlatkérõ hivatkozott továbbá arra is, hogy kérelmezõ részvételi jelentkezése a Kbl. 52. § (2) bekezdés d) pontja alapján érvénytelen tekintettel arra, hogy nem tett eleget a részvételi dokumentáció azon elõírásának, hogy a részvételi jelentkezésben meghatározott sorrendben kell az iratokat csatolni, illetve a sorszámozás nem volt folyamatos, és nem került minden lappéldány aláírásra.<br>
A Döntõbizottság figyelemmel arra, hogy a részvételi felhívás, illetve a dokumentáció ellentétes elõírásaira tekintettel a részvételi felhívás megsemmisítésérõl is határozott, így érdemben ezen esetleges jogsértést nem vizsgálta. Megjegyzi ugyanakkor, hogy míg az oldalak számozására és aláírására vonatkozó részleges hiány kétség kívül fennáll a kérelmezõ jelentkezésében, a kötelezõen csatolt dokumentumok sorrendje megfelelt az ajánlatkérõ elõírásainak.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította, és a c) pont alapján határozott ajánlatkérõ részvételi szakaszt lezáró és azt megelõzõ, a részvételi felhívásra is kiterjedõ döntéseinek megsemmisítésérõl és az f) pont alapján döntött a bírság kiszabásáról és a h) pont alapján a költségek viselésérõl.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az (5) bekezdés szerint pedig a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a bírság kiszabásánál figyelemmel volt az (5) bekezdésben meghatározottakra, súlyosnak értékelte a részvételi felhívás és a részvételi dokumentáció ellentétes elõírásait a beszerzés értékének magas összegét, hiszen az az elõminõsítési értékhatárt többszörösen meghaladja, illetve enyhítõ körülményként értékelte, hogy az ajánlatkérõi döntések megsemmisítésével mód nyílt a jogsértés reparálására.<br>
A Döntõbizottság személyes bírságot nem alkalmazott. Az ajánlati felhívás és a dokumentáció tatalmának meghatározásáért személyes felelõs nem volt megállapítható figyelemmel arra, hogy az eljárásban a lebonyolítóként részt vevõ MÛBER-INVEST Kft. kötelessége lett volna a felhívás és a dokumentáció elkészítése, de ezzel a feladatával késlekedett és ezt ajánlatkérõ maga készítette el, amely szintén Bizottság által történt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 29.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>