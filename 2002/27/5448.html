<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5448)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.162/11/2002.<br>
<br>
Tárgy: a Pi-Office Kft. jogorvoslati kérelme a Kormányzati Ellenõrzési Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Pi-Office Számítástechnikai Kft. (1116 Budapest, Fehérvári út 130., továbbiakban: kérelmezõ) kérelmét, melyet a Kormányzati Ellenõrzési Hivatal (1126 Budapest, Tartsay Vilmos u. 11/A., a továbbiakban: ajánlatkérõ) "a Kormányzati Ellenõrzési Hivatal székhelyén és telephelyén mûködõ számítógépes iktatásra, iratkezelésre, levelezésre, archiválásra alkalmas integrált iratkezelési rendszer (szoftver) szállítása, használatának betanítása, fejlesztése. A Kormányzati Ellenõrzési Hivatal székhelye és telephelye között 1 Mbit/s pont közötti menedzselt bérelt vonali összeköttetés biztosítása" tárgyú közbeszerzési eljárása ellen nyújtott be, a Döntõbizottság elutasítja.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. december 19-én a Közbeszerzési Értesítõben 9655/2001. sz. alatt ajánlati felhívást tett közzé nyílt eljárás megindítására a fenti tárgyban.<br>
Az ajánlati felhívás 3. a) pontjában meghatározta a beszerzés tárgyát és mennyiségét akként, hogy elõírásra került, hogy a Kormányzati Ellenõrzési Hivatal székhelye és telephelye között 1 Mbit/s pont közötti menedzselt bérelt vonali összeköttetést kell biztosítani.<br>
A felhívás 11. pontjában az ajánlattevõk pénzügyi, gazdasági és mûszaki alkalmassága igazolására szolgáló adatok és tények körét írta elõ ajánlatkérõ.<br>
Az ajánlatkérõ az ajánlati felhívás 16. Egyéb információk között az 1. francia bekezdésben elõírta, hogy az ajánlattevõ csatolja be a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerinti nyilatkozatot, melynek tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére kért ellenszolgáltatás összegére. Az Egyéb információk 3. francia bekezdésében az ajánlatkérõ elõírta, hogy az ajánlattevõnek be kell csatolnia a Kbt. 42. § (2) bekezdés a), b), c) pontjai szerinti nyilatkozatokat. Elõírásra került a 4. francia bekezdésben, hogy az ajánlattevõknek csatolniuk kell a Hírközlési Fõfelügyelettõl származó, engedélyezési számmal ellátott jelenleg érvényes szolgáltatási engedélyének (valamint esetleges módosításainak) közjegyzõ által hitelesített másolatát.<br>
Az ajánlattevõk írásban további tájékoztatást kértek az ajánlatkérõtõl, így többek között arra nézve, hogy ha az adott cég a teljes rendszert is tudja szolgáltatás formájában nyújtani, kéri annak pontos meghatározását, hogy mit kívánnak megvásárolni és mit szolgáltatásként figyelembe venni. Az ajánlatkérõ válaszában elõadta, hogy csak a pont-pont bérelt vonali összeköttetés üzemvitelére kér külön szolgáltatást.<br>
Az ajánlattételi határidõig, 2002. január 29-ig a kérelmezõ, a SZÜV Rt., az Unisys Kft., a MATÁVCOM Kft., a Synergon Rt., a Montana Rt., a FreeSoft Kft., az Eurotel-21 Kft. nyújtott be ajánlatot.<br>
Az ajánlatkérõ az ajánlatokat elbírálta és 2002. március 14-én eredményt hirdetett, mely szerint a nyertes a MATÁVCOM Rt., a kérelmezõ és az Unisys Kft. ajánlata érvénytelen. Az indok az volt, hogy ezekben az ajánlatokban az ajánlati ár nem tartalmazza a bérelt szolgáltatás díját, illetve az Összegzés az eljárásról irat szerint ezen ajánlattevõk nem biztosítják a bérelt vonali összeköttetést.<br>
A kérelmezõ 2002. február 29-én jogorvoslati kérelmet nyújtott be, melyben kérte az érvénytelenítõ döntés megsemmisítését, ideiglenes intézkedésként a szerzõdéskötés megtiltását, az ajánlatkérõ új értékelésre kötelezését, valamint költségekben történõ marasztalását. Elõadta, hogy ajánlata 39. oldal 4.3. és 4.4. pontjaiban megtalálható a bérelt vonalszolgáltatásra, illetve annak kiépítésére vonatkozó ajánlat. Az ajánlat valóban csak javaslatot tesz ajánlatkérõnek a GTS-Datanet Kft. személyében a bérelt vonalszolgáltatásra vonatkozó szerzõdés megkötésére. A kérelmezõ álláspontja szerint ugyanis a 2001. évi XL. tv. rendelkezései szerint bérelt vonali szolgáltatást kizárólag hírközlési szolgáltatásra feljogosító engedéllyel rendelkezõ cég nyújthat, tehát a vonatkozó szerzõdést ajánlatkérõnek a GTS-Datanet Kft.-vel közvetlenül kell megkötnie.<br>
A kérelmezõ az ajánlatkérõ érdemi észrevételére a tárgyaláson írásban terjesztett elõ észrevételt, melyben kifejtette indokait az ajánlatkérõ érvénytelenítõ döntésének jogszabálysértõ voltával kapcsolatosan. Eddigi álláspontját fenntartva hivatkozott különösen arra, hogy a bérelt vonal kiépítését díjtalanul vállalta, az ajánlatkérõ csak a hírközlési engedéllyel rendelkezõ céggel köthet a bérelt vonal szolgáltatására szerzõdést, az ajánlattevõvel nem, ha az nem rendelkezik ezzel az engedéllyel.<br>
A kérelmezõ 2002. április 16-án a tárgyaláson tett nyilatkozatának megfelelõen becsatolta a GTS-Datanet Távközlési Kft. nyilatkozatát, mely szerint annak képviselõje kijelenti, hogy a Pi-Office Számítástechnikai Kft. részére kiadott 81511004/2002. számú ajánlaton a dátum érvénytelen, a helyes dátum 2002. január 25.<br>
Az ajánlatkérõ észrevételében elõadta, hogy a kérelmezõ ajánlatában közölt adatok ellentmondásosak, ugyanis az ajánlat 38. és 39. oldalán közölt árajánlati adatok szerint a bérelt vonali szolgáltatás díjai és kondíciói külön szerzõdésben kerülnek meghatározásra (4.3. pont). A 4.4 összesítõ táblázat szerint a közölt 8 M Ft összeg nem tartalmazza a bérelt vonali összeköttetés kiépítésével összefüggõ díjat. Az ajánlatkérõ álláspontja szerint a kérelmezõ ajánlata nem tartalmazott olyan nyilatkozatot, hogy GTS-DATANET Kft. alvállalkozóként a szolgáltatásra nézve a szerzõdéskötést az ajánlattevõ által megadott áron vállalná.<br>
Az ajánlatkérõ az ajánlati felhívásban elõírta, hogy az ajánlattevõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pontja alapján jelölje meg a közbeszerzésnek azon részét, mellyel összefüggésben az ajánlattevõ harmadik személlyel szerzõdést fog kötni. Ezen törvényhely alapján nyilvánvaló, hogy a szerzõdéskötési kötelezettség az ajánlattevõt és nem az ajánlatkérõt terheli. Az ajánlatkérõ hivatkozott a Kbt. 59. § (1) bekezdésére is, mely szerint az ajánlattevõ csak az eljárás nyertesével kötheti meg a szerzõdést a Kbt. 62. § (1) bekezdés szerinti tartalommal, azaz az ajánlati felhívás és dokumentáció szerinti tartalommal.<br>
Az ajánlatkérõ bejelentette, hogy a szerzõdést az ajánlati felhívás szerinti idõpontban megkötötte a nyertes MATÁVCOM Kft.-vel, a szerzõdést a Döntõbizottság részére becsatolta.<br>
Az egyéb érdekeltek közül az Eurotel-21 Kft. a beadványában érdemi észrevételt tett, melyben kifejtette, hogy 3 ajánlattevõ esetében az ajánlati árra adott pontszámokat tévesen számították ki, a hírközlési szolgáltatási engedéllyel kapcsolatos kérelmezõi állásponttal egyetért, valamint kifogásolta az ajánlatával kapcsolatos értékelést.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság az eljárás iratai, dokumentumai, a felek szóbeli és írásbeli nyilatkozatai alapján megállapította, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b), c) pontjai szerint az ajánlatban - ha ezt az ajánlatkérõ az ajánlati felhívásban elõírta - meg kell jelölni:<br>
a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg<br>
b) az ajánlattevõ által a közbeszerzés értékének 10%-át meghaladó mértékben igénybe venni kívánt alvállalkozókat, illetõleg<br>
c) a teljesítésben egyébként - a közbeszerzés értékének 10%-át meghaladó mértékben - részt vevõ szervezeteket (személyeke)t.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint, érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy a kérelmezõ az ajánlati felhívás 16. pont 1. francia bekezdésében elõírtakkal ellentétben, nem jelölte meg a GTS-Datanet Kft. mint alvállalkozó által nyújtandó távközlési szolgáltatás ellenértékét, valamint az nem tartalmazta az ajánlattevõnek mint fõvállalkozónak a bérelt vonal szolgáltatására tett, azaz a szerzõdés teljesítésére vonatkozó nyilatkozatát. A kérelmezõ által benyújtott ajánlat 38-39. oldalán találhatóak az árajánlatra vonatkozó rendelkezések, melynek 4.3. pontjához fûzött megjegyzés rovatában az szerepel, hogy a bérelt vonali szolgáltatás kondíciói és díjai az ajánlatkérõ és a távközlési szolgáltató között kötendõ külön szerzõdésben kerülnek szabályozásra.<br>
A Döntõbizottság megállapította, hogy az ajánlattevõ által megadott bérelt vonali szolgáltatás havi díja (260 000 Ft) a fenti, külön megkötendõ szerzõdésre történt utalás miatt nem tekinthetõ az ajánlati felhívás tárgyának megfelelõ vállalásnak. A Döntõbizottság nem fogadta el a kérelmezõ azon érvelését, hogy a kérelmezõ részérõl azért nem történt a bérelt vonal szolgáltatására vonatkozó és a díjra is vonatkozó kötelezettségvállalás, mivel a 2001. évi XL. törvény a távközlésrõl csak a Hírközlési Fõfelügyelet engedélyével rendelkezõ számára teszi lehetõvé a szolgáltatás nyújtását. A kérelmezõnek ugyanis az engedéllyel rendelkezõ alvállalkozója által nyújtandó távközlési szolgáltatásra (bérelt vonali szolgáltatás) is saját személyében, mint fõvállalkozónak kellett volna kötelezõ hatályú nyilatkozatot tennie. Ehelyett a kérelmezõ csak utalt arra, hogy az általa "ajánlott" GTS-Datanet Távközlési Kft. szolgáltatásait vegye igénybe az ajánlatkérõ, a nevezett cég által megkötendõ szerzõdésben meghatározott feltételekkel és díjjal.<br>
A kérelmezõ ajánlatának 36. oldalán a 3.3. pontban az a megjegyzés szerepel, hogy a szolgáltatás kiépítése és biztosítása tárgyában a szerzõdéses kondíciók ügyében a távközlési szolgáltatóval önálló tárgyalások lefolytatása szükséges, mivel erre ajánlattevõ önállóan nem jogosult (tenderkiírásra vonatkozó kérdések és válaszok 1. számú melléklet 9. pont értelmében).<br>
Az ajánlatkérõ a kérelmezõ részérõl feltett kérdésre is egyértelmûen meghatározta, hogy a közbeszerzés tárgya a pont-pont bérelt vonali összeköttetés.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés 2. fordulata szerint az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdés 1. fordulata szerint eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni. A Kbt.<br>
43. § (1) bekezdés 2. fordulata szerint az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A Döntõbizottság megállapította, hogy a közbeszerzési törvény fenti rendelkezéseit figyelmen kívül hagyta a kérelmezõ, mikor ajánlatában nem tett jogilag kötelezõ nyilatkozatot az alvállalkozója által nyújtandó szolgáltatásra, illetve annak díjára nézve. Az ajánlati felhívás, illetve dokumentáció tárgyát képezõ beszerzés feltételeire, így a szolgáltatás díjára is csak az ajánlattevõ tehet kifejezett elfogadó nyilatkozatot.<br>
A Döntõbizottság álláspontja szerint az ajánlati felhívás és a dokumentáció minden elemére nézve kell az ajánlattevõnek nyilatkoznia az ajánlattételi határidõig, ugyanis a fenti Kbt. rendelkezések nem teszik azt sem lehetõvé - figyelembe véve az esélyegyenlõség, a verseny tisztasága és nyíltsága követelményét -, hogy az ajánlatkérõ késõbb állapodjon meg a vonatkozó beszerzés szerzõdéses feltételeirõl.<br>
A Döntõbizottság megjegyzi, hogy az ajánlatkérõ nem kifogásolta az ajánlati felhívás feltételeit a jogvesztõ határidõn belül. Ezért a kérelmezõ kifogása a tekintetben, hogy a beszerzés tárgyát pontosan nem határozták meg, illetve csak a Hírközlési Fõfelügyelet engedélyével rendelkezõ ajánlattevõk tehettek csak ajánlatot, már nem volt értékelhetõ. A Döntõbizottság álláspontja szerint a beszerzés tárgyával összefüggõ elõírás volt a Hírközlési Fõfelügyelet engedélyének megkövetelése, és ezzel az engedéllyel nem rendelkezõ ajánlattevõk is azonos eséllyel nyújthattak be ajánlatot, ha engedéllyel rendelkezõ közremûködõjük volt.<br>
A fentiek alapján az ajánlatkérõ jogszerûen nyilvánította érvénytelennek a kérelmezõ ajánlatát, mivel nem felelt meg az ajánlati felhívásnak a bérelt vonal biztosítására, valamint annak díjának meghatározására vonatkozó feltételeinek.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, jogsértés nem került meghatározásra.<br>
A bírósági jogorvoslatot a Kbt 89. § (1) bekezdése tartalmazza.<br>
<br>
Budapest, 2002. április 23.<br>
<br>
Dr. Csanádi Péter s. k.,	Bihari Mária s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>