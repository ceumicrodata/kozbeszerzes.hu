<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5378)
</b></h2><FONT size=3><i><u></i></u><br>
Kf.III.37.677/2001/4.<br>
<br>
A Magyar Köztársaság Legfelsõbb Bírósága a Szedlacsekné dr. Pelle Beatrix jogtanácsos által képviselt Békéscsaba Megyei Jogú Város Önkormányzata (5600 Békéscsaba, Szt. István tér 7.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt a Fõvárosi Bíróságon 13.K.34.864/2000. számon megindított perében ugyanezen bíróság által 2001. március hó 27. napján meghozott 13.K.34.862/2000/8. számú ítélete ellen a felperes részérõl 9. sorszámon benyújtott fellebbezés folytán a 2002. év március hó 26. napján megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét megváltoztatja, az alperes D.248/12/2000. számú határozatát ugyancsak megváltoztatja és az alaptalan kérelmet elutasítja.<br>
Kötelezi az alperest, hogy 15 napon belül fizessen meg a felperesnek 10 000 (tízezer) Ft együttes elsõ és másodfokú eljárási perköltséget.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
A felperes a Közbeszerzési Értesítõ 2000. március 22-én megjelenõ 12. számában ajánlati felhívást tett közzé a Békéscsaba, Lencsési út 85. szám alatt építendõ nyugdíjas apartmanház II. üteme kivitelezési munkáira. A felhívásra hét ajánlattevõ nyújtott be ajánlatot. A közbeszerzési pályázat eredményének kihirdetésére 2000. június 15-én került sor, az eljárás nyertese a Herma Építõipari Kft., utána legkedvezõbb ajánlattevõnek pedig a POLITERM-PLUSZ Kft. minõsült. A pályázatban részt vevõ STRABAG Hungária Építõ Rt. és a POLITERM-PLUSZ Kft. jogorvoslati kérelmet nyújtottak be az alpereshez.<br>
Az alperes 2000. július 25-én kelt D.248/12/2000. számú határozatával megállapította, hogy az ajánlatkérõ megsértette a közbeszerzésekrõl szóló módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára figyelemmel az 52. § (1) bekezdésében, valamint a 59. § (1) bekezdésében foglaltakat, ezért 4 000 000 Ft bírság fizetésére kötelezte az ajánlatkérõt. Az alperes azt állapította meg, hogy az ajánlati dokumentáció részeként a beárazatlan költségvetési kiírás egyértelmûen tartalmazta a közmûvesítés munkarészeit is, ugyanakkor a gyõztes pályázat nem tartalmazta e munkarészeket, így ajánlata a Kbt. 52. § (2) bekezdés d) pontja alapján érvénytelen. Megállapította az alperes hogy a lebonyolítóként részt vevõ szerv ajánlata ellenére választotta ki a nyertes pályázót a felperes.<br>
A felperes keresetet terjesztett elõ az alperesi határozat bírósági felülvizsgálata iránt, kérte annak megváltoztatását. Kérte továbbá, hogy a bíróság állapítsa meg, nem sértette meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésében és 59. § (1) bekezdésében foglaltakat. A tételes költségvetés nem volt az ajánlat érvényességének feltétele. Az ajánlattevõ teljességi nyilatkozatot tett, amely szerint ajánlata teljes körû, az általa csatolt szerzõdéstervezet 8. pontjában foglaltak szerint a szerzõdéses ár rögzített ár, amely tartalmazta a mûszaki dokumentációban szereplõ valamennyi munkát és azok ellenértékét.<br>
Az elsõfokú bíróság a felperes keresetét nem találta megalapozottnak, ezért azt ítéletével elutasította. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészíteni. A bíróság álláspontja szerint az ajánlati dokumentációhoz tartozóan a kiviteli terv egyértelmûen tartalmazta a vízellátáshoz, a szennyvízelvezetéshez és a csapadékvíz-elvezetéshez kapcsolódó közmûvesítési munkálatokat. Ebbõl következõn csak az az ajánlat felel meg a Kbt. 43. § (1) bekezdésének, amely e munkálatok költségeit tételesen tartalmazta. A nyertesnek kihirdetett ajánlat a külsõ közmûvek munkanemének és költségeinek hiánya miatt nem felelt meg az ajánlati dokumentáció tartalmi követelményeinek, ezért az ajánlatkérõnek a Kbt. 52. § (1), (2) bekezdésének megfelelõen az ajánlatot érvénytelennek kellett volna nyilvánítania. A jogsértéshez kapcsolódóan a bírság kiszabását az elsõfokú bíróság jogosnak és indokoltnak tartotta.<br>
A felperes fellebbezést nyújtott be az elsõfokú bíróság ítélete ellen, kérte annak megváltoztatását. Álláspontja szerint a nyertes ajánlat nem tekinthetõ érvénytelennek, mivel a felperes az ajánlathoz készített külön dokumentációban nem írta elõ, hogy az ajánlattevõk tételes költségvetést csatoljanak. Az ajánlatot egy összegben kellett benyújtani. Az általa elõzetesen meghatározott követelményeket köteles volt az eljárás minden szakaszában, így a bírálat során is érvényesíteni. Az ajánlatkérõ szándékát nem lehet kiterjesztõen értelmezni. A nyertes ajánlat a dokumentációnak, illetõleg a kiírásnak megfelelt, ezért az érvényes. A felperes ajánlatában szereplõ ár, amely a békéscsabai kialakult áraknak megfelel, nem kirívóan alacsony, átlagosnak minõsül. Az eljárásban megbízottként részt vevõ szerzõdéses partnere a felperesnek, nem pedig szakértõ, akinek véleménye nem lehet perdöntõ, és nem szolgálhat megbízójának hátrányára.<br>
Az alperes a fellebbezésre elõterjesztett ellenkérelmében a Fõvárosi Bíróság ítéletének helybenhagyását kérte. A nyertesnek minõsített ajánlat érvénytelen. Egyértelmûen megállapítható, hogy tartalmi feltétel volt, hogy az ajánlattevõknek a külsõ közmûmunkákra is ajánlatot kell tenni. A hiányosságot nem pótolja a felperes teljességi nyilatkozata, illetve a fix ár ajánlata.<br>
A fellebbezés alapos.<br>
Az elsõfokú bíróság helyesen állapította meg a tényállást, azonban a Kbt. szabályainak téves értelmezésével hozta meg döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetõleg dokumentációban meghatározott tartalmi és formai követelményeknek megfelelõen kell ajánlatát elkészítenie. Az érvényes ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére. A nem vitatott tényállás szerint az ajánlatkérõ ajánlati felhívása nem tartalmazta leárazott költségvetés elkészítését. Az egyéb feltételeket, így a teljességi nyilatkozatot, illetõleg a szerzõdés teljesítésére vonatkozó nyilatkozatot, valamint az ellenszolgáltatás összegének megjelölésére vonatkozó törvényi feltételeket a nyertes ajánlattevõ teljesítette. Helyesen, a Kbt. rendelkezéseinek megfelelõn járt el az ajánlatkérõ az ajánlatok felbontásakor, illetõleg azt követõen, amikor megállapította, hogy a számára legkedvezõbbnek ítélt ajánlat érvényes annak ellenére, hogy az bizonyos munkarészek beárazását nem tartalmazta. Tekintettel arra, hogy ez nem volt ajánlati feltétel, ezért ezzel kapcsolatosan a jogsértés megállapítására sem kerülhet sor.<br>
A Legfelsõbb Bíróság megállapította, hogy az ajánlatkérõ jogszabálysértést nem követett el, ezért a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdésének, a Pp. 339. § (2) bekezdése g) pontjának megfelelõen az elsõfokú bíróság ítéletét és az alperesi határozatot megváltoztatta, az alaptalan kérelmet elutasította.<br>
Az alperes pervesztes lett, ezért a Pp. 78. § (1) bekezdése alapján a felperes perköltségének viselésére kötelezte a Legfelsõbb Bíróság.<br>
Az alperes az illetékekrõl szóló 1990. évi XCIII. törvény 5. §-a alapján teljes személyes illetékmentességben részesült, ezért a fellebbezési eljárás illetékét az állam viseli.<br>
<br>
Budapest, 2002. március 26.<br>
<br>
Dr. Kozma György s. k.,	Dr. Madarász Gabriella s. k.,<br>
tanácselnök	elõadó bíró<br>
<br>
Dr. Kárpáti Zoltán s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>