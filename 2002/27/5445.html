<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5445)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.238/9/2002.<br>
<br>
Tárgy: a Közbeszerzések Tanácsa elnöke által kezdeményezett jogorvoslati eljárás Budapest XVIII. Kerület, Pestszentlõrinc-Pestszentimre Önkormányzata ellen közbeszerzési eljárás mellõzése miatt.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa elnöke (1024 Budapest, Margit krt. 85.) által Budapest XVIII. Kerület, Pestszentlõrinc-Pestszentimre Önkormányzata (1184 Budapest, Üllõi út 400., a továbbiakban: kérelmezett) ellen közétkeztetés tárgyában közbeszerzési eljárás jogtalan mellõzése miatt kezdeményezett, hivatalból indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a jogorvoslati eljárás során tartott tárgyaláson elhangzott nyilatkozatok alapján az alábbi tényállást állapította meg:<br>
A Közbeszerzések Tanácsa elnöke 2002. április 24-én kezdeményezett jogorvoslati eljárást kérelmezett ellen közbeszerzési eljárás mellõzése miatt közétkeztetés tárgyában. A kezdeményezõ irat szerint a jogsértõ esemény Fekete György önkormányzati képviselõ írásos beadványa alapján 2002. április 24-én jutott tudomására. Az önkormányzati képviselõ arról adott tájékoztatást a bejelentésében, hogy interpellációt nyújtott be dr. Mester László polgármesterhez, melyben kérdéseket tett fel a tekintetben, hogy miért nem került lefolytatásra közétkeztetéssel kapcsolatos közbeszerzési eljárás az elmúlt években, hiszen ezen szolgáltatással kapcsolatos szerzõdést a kérelmezett 1991. március 1-jén kötötte meg a Junior Vendéglátó Rt.-vel. A képviselõ álláspontja szerint az idõközben hatályba lépett törvényi szabályozásra figyelemmel aggályos lehet a közbeszerzési eljárás mellõzése.<br>
A Közbeszerzések Tanácsa elnöke indítványozta, hogy a Döntõbizottság jogorvoslati eljárás keretében vizsgálja meg, hogy a kérelmezett jogszerûen mellõzte-e a közbeszerzési eljárás alkalmazását a közétkeztetés tárgyában.<br>
A kérelmezett észrevételében elõadta, hogy 1991. március 1-jén kötötték meg az üzemeltetési szerzõdést határozatlan idõre, amely azóta is fennáll. A közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#99">Kbt.) 1995.</a> november 1-jén lépett hatályba, rendelkezéseit a hatálybalépését követõen megkezdett beszerzésekre kell alkalmazni. Az üzemeltetési szerzõdés a hatálybalépést megelõzõen jött létre és azóta folyamatosan fennáll, ezért a beszerzésre nem kell alkalmazni a Kbt. elõírásait. Nyilatkozata szerint azért sem lehet szó a közbeszerzési eljárás mellõzésérõl, mert a megkötött szerzõdés csak egy keretszerzõdés, ennek alapján az intézmények saját hatáskörükben döntik el; hogy igénybe veszik-e a Junior Vendéglátó Rt.-tõl a szolgáltatást. A kérelmezett az intézmények költségvetésében biztosítja az étkeztetés fedezetét. Elõadta, hogy az eladási ár megállapítása minden évben közös megegyezéssel történik, arra vonatkozóan jogszabályi rendelkezés nincs. Az ár ismeretében dönt kérelmezett képviselõ-testülete a támogatás mértékérõl rendeleti szinten. Évente kb. 160 millió forintot fizetnek ki az intézmények a Junior Vendéglátó Rt.-nek.<br>
Egyéb érdekeltként a Junior Vendéglátó Rt. a jogorvoslati eljárás során tartott tárgyaláson elõadta, hogy az 1991. március 1-jén megkötött határozatlan idejû szerzõdés alapján nyújtott szolgáltatás nem tartozik a Kbt. hatálya alá, tekintettel annak 94. § (1) bekezdésében foglaltakra.<br>
A Döntõbizottságnak elsõdlegesen a jogvesztõ határidõ alakulását kellett vizsgálnia.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése értelmében a Döntõbizottság hivatalból jár el, ha hivatalból való eljárását - a hatáskörük ellátása során tudomásukra jutott - a Kbt. 76. § (1) bekezdése szerinti eseményekkel kapcsolatban kezdeményezik az e szakaszban felsorolt szervezetek, illetve személyek. A Kbt. 79. § (4) bekezdés a) pontja szerint a Közbeszerzések Tanácsa elnöke is jogosult a fentiek szerinti eljárást kezdeményezni.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság szerint a Kbt. kétféle határidõt állapít meg a jogorvoslati eljárás kezdeményezésével kapcsolatban. A kilencvennapos (objektív) határidõt a jogsértõ esemény bekövetkezésétõl kell számítani. A Kbt. három eseménnyel kapcsolatban meg is határozza azt, hogy mit kell a jogsértõ esemény bekövetkezése idõpontjának tekinteni. A másik, a tizenöt napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kezdeményezés, azt elkésettnek kell tekinteni.<br>
A Közbeszerzések Tanácsa elnöke a kezdeményezõ iratban Fekete György önkormányzati képviselõ bejelentésének idõpontját, 2002. április 24-ét jelölte meg a jogsértésrõl történõ tudomásra jutás idõpontjaként, és a bejelentés napján, azaz a tizenöt napos (szubjektív) határidõn belül a kezdeményezését be is nyújtotta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése kimondja, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás illetõleg dokumentáció esetén az ajánlattételi, illetve részvételi jelentkezési határidõ lejártát,<br>
b) az elõírt határidõnél késõbb közzétett hirdetmény esetén a hirdetmény megjelenését,<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
A Döntõbizottságnak abban kellett állást foglalnia, hogy a fenti jogszabályi rendelkezésekre figyelemmel mely idõpontot kell az objektív határidõ számítása kezdõ idõpontjának tekinteni. Jelen esetben ugyanis a jogvita tárgya nem az, hogy az 1991-ben létrejött szerzõdés megkötésével mellõzte-e a közbeszerzési eljárást a kérelmezett - így az 1991. március 1-jei idõpontot nem lehet irányadónak tekinteni -, hanem az, hogy a kérelmezett részérõl e szerzõdésre és a Kbt. idõközben történt hatálybalépésére figyelemmel jogsértõ volt-e a közbeszerzési eljárás mellõzése az elmúlt években.<br>
A kérelmezett által megküldött iratok és a kérelmezett, valamint a Junior Vendéglátó Rt. nyilatkozata alapján a Döntõbizottság megállapította, hogy a kérelmezett polgármesteri hivatala és a Junior Vendéglátó Vállalat 1991. március 1-jén határozatlan idejû szerzõdést kötöttek a konyhák üzemeltetése és a közétkeztetés biztosítása tárgyában. Ezt a szerzõdést elõször 1993. december 14-én módosították az eladási ár és az üzemeltetésre átadott konyhák bérleti díja tekintetében. Ezt követõen minden évre az adott év december 31-ig terjedõ idõre szerzõdésmódosítás keretében állapították meg az új eladási árat, és módosították az üzemeltetésre átadott konyhák bérleti díját. A módosítások érintettek egyéb lényeges szerzõdéses feltételeket (szerzõdõ felek, szerzõdés tárgya, pótmegrendelések rendje stb.) is. A szerzõdést utolsó alkalommal 2001. december 10-én módosították a felek, amikor meghatározták a 2002. december 31-ig érvényes eladási árakat.<br>
A Döntõbizottság álláspontja szerint - a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése c) pontjára figyelemmel - a felek között a Kbt. hatálybalépését követõen, azaz 1995. november 1. után történt szerzõdésmódosítások idõpontját kell az objektív jogvesztõ határidõ szempontjából irányadónak tekinteni.<br>
A szerzõdés utolsó módosításának idõpontja 2001. december 10. volt. Ehhez - a legkésõbbi releváns - idõponthoz képest is a kilencvennapos jogvesztõ határidõ 2002. március 10-én lejárt, így a kezdeményezés elkésett.<br>
Természetesen annak eldöntése, hogy a módosítások valójában új beszerzések eredményeként megkötött szerzõdések-e, az érdemi vizsgálat körébe tartozik, csak annak során tisztázható.<br>
A fentiek alapján - figyelemmel a jogvesztõ határidõ leteltére mint eljárásjogi akadályra - a Döntõbizottság érdemben nem tudta vizsgálni azt, hogy a kérelmezett a közétkeztetés tárgyában jogsértõ módon mellõzte-e a közbeszerzési eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A fentiek alapján a Döntõbizottság a hivatalból folytatott jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 28.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>