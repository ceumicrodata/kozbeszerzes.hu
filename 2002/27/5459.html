<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5459)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.176/14/2002.<br>
<br>
Tárgy: a Polaris Rt. jogorvoslati kérelme a Szociális és Családügyi Minisztérium Reménysugár Habilitációs Intézet ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a POLARIS Építõipari Rt. (1097 Budapest, Gyáli u. 33., képv.: dr. Vilmányi Ágnes ügyvéd, 1051 Budapest, Október 6. u. 18., továbbiakban: kérelmezõ) által, a Szociális és Családügyi Minisztérium Reménysugár Habilitációs Intézet (1223 Budapest, Kápolna u. 3., képv.: NOX 2000 Rt., 1113 Budapest, Bartók Béla u. 152., továbbiakban: ajánlatkérõ) "a Szociális és Családügyi Minisztérium Reménysugár Habilitációs Intézet, 1223 Budapest, Kápolna u. 3. címen található telephelyén 150 férõhelyre tervezett bõvítési munkáinak I. ütemének elvégzése" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapítja meg.<br>
Ajánlatkérõ 2002. január 30. napján a Közbeszerzési Értesítõ (K. É.) 5. számában közzétett részvételi felhívással, nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a részvételi felhívás 9. pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat és tényeket. A pénzügyi alkalmasság igazolására kért iratok között a)2. pontban az alábbi elõírást tette ajánlatkérõ: "az elõzõ 2 évre (1999, 2000) vonatkozó - cégbírósági érkeztetõbélyegzõ lenyomatával ellátott - mérlegeit, beszámolóit vagy konszolidált mérlegeit és eredménykimutatásait, amennyiben a számviteli törvény szerint kötelezõ a könyvvizsgálói záradékkal együtt [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja]".<br>
Ajánlatkérõ 2002. február 13-án módosította a részvételi felhívást, a módosítás azonban nem érintette az eredeti felhívásban a pénzügyi, gazdasági és mûszaki alkalmasság igazolására kért adatok, tények körét.<br>
A részvételi jelentkezés határidejére, 2002. március 11. napjára a kérelmezõ, a FÕÉPSZER Kft., a PROGRESS - B'90 Kft., a HÍRÉP Kft., a FERROÉP Rt., az ARCADOM Rt., a BAUCONT Rt., a KÉSZ Kft., a HÉROSZ Rt., az ARCHITEKTON Rt., a KÖZÉPÜLETÉPÍTÕ Rt. és a Bayer Center Kft. nyújtott be részvételi jelentkezést.<br>
Ajánlatkérõ a részvételi szakasz eredményét nyilvánosan 2002. március 21. napján hirdette ki. Ajánlatkérõ döntése szerint a kérelmezõ részvételi jelentkezése érvénytelen, az nem felel meg a részvételi felhívásban elõírt azon feltételnek, hogy cégbírósági érkeztetõbélyegzõvel ellátott mérleget kell csatolni.<br>
Kérelmezõ 2002. április 8. napján nyújtott be jogorvoslati kérelmet a Döntõbizottsághoz ajánlatkérõ részvételi szakaszt lezáró döntése ellen. Kérte, hogy a Döntõbizottság semmisítse meg ajánlatkérõ döntését, állapítsa meg a jogsértés megtörténtét, kötelezze ajánlatkérõt az eljárási díj és a felmerült költségek viselésére. Ideiglenes intézkedésként a közbeszerzési eljárás felfüggesztését kérte.<br>
Kérelme indokaiként elõadta, hogy egyrészt jogszabályellenes az ajánlatkérõi felhívás 9. a) pontjában, hogy a cégbíróság érkeztetõbélyegzõjével ellátott mérleget kell csatolni, azt a cégnyilvántartásról és cégnyilvánosságról szóló 1997. évi CXLV. tv. alapján mind postai úton, mind személyesen be lehet nyújtani. Kérelmezõ elõadta, hogy a részvételi jelentkezésében csatolta a postai feladást igazoló ajánlott blankettát, így ajánlatkérõ tévedett, amikor kimondta, hogy kérelmezõ hiányosan csatolta a felhívásban elõírt iratokat.<br>
Kérelmezõ álláspontja, hogy a cégbírósági érkeztetõbélyegzõvel ellátott mérleg csatolásának elõírásaival ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését is, mely szerint az ajánlati felhívás tartalmát úgy kell megállapítani, hogy annak alapján ajánlattevõk egyenlõ eséllyel tehessenek ajánlatot.<br>
Hivatkozott a kérelmezõ továbbá arra is, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdését is azzal, hogy nem határozott meg az ajánlattevõ pénzügyi, gazdasági alkalmassága igazolására kért iratok mindegyikével összefüggésben alkalmatlansági szempontokat.<br>
Ajánlatkérõ észrevételében a kérelem elutasítását kérte egyrészt elkésettség, másrészt megalapozatlanság okán.<br>
Álláspontja szerint a kérelmezõnek az ajánlati felhívás jogszerûtlenségére irányuló valamennyi kérelme elkésett. Megalapozatlannak ítéli ajánlatkérõ észrevételében a kérelmezõ kifogását az érvénytelenség kérdésében hozott döntése ellen. Elõadta, hogy a részvételi felhívásban egyértelmûen meghatározta, hogy a cégbíróság érkeztetõbélyegzõjével ellátott mérleg csatolását kéri. Ajánlatkérõ csak olyan jelentkezést fogadhatott el érvényesnek elõadása szerint, amely ezen feltételnek megfelelt. Álláspontja szerint más jogszabályi megfelelõségre, a mérleg benyújtására vonatkozóan nem lehetett tekintettel az elbírálásnál, hiszen konkrét elvárás került megfogalmazásra a felhívásban.<br>
A Döntõbizottság megállapította, hogy a kérelmezõ jogorvoslati kérelme alaptalan az alábbiak szerint:<br>
A Döntõbizottságnak elsõdlegesen a kérelem keretei között abban kellett állást foglalnia, hogy kérelmezõ kérelme alapján vizsgálható-e az ajánlatkérõ részvételi felhívásának jogszerûsége vagy sem.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást, a törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Kérelmezõ a közbeszerzési eljárásban részvételi jelentkezést nyújtott be az ajánlatkérõ által közzétett részvételi felhívás alapján, amely tartalmát ismerte már a jelentkezési határidõ lejártát megelõzõen is. A jelentkezési határidõ 2002. március 11. napja volt, amelytõl számított 15 nap elteltét követõen benyújtott jogorvoslati kérelemben eredményesen nem támadható már a felhívás tartalmának jogellenessége a Döntõbizottság álláspontja szerint, mivel a jogorvoslati kérelem benyújtására meghatározott határidõk jogvesztõek. A kérelmezõ a 2002. április 5. napján postán feladott jogorvoslati kérelmében a részvételi felhívás tartalmát elkésetten kifogásolja, ugyanis erre - a jelentkezési határidõ lejártának idõpontjától, 2002. március 11. napjától, mint legkésõbbi idõponttól számítottan - joghatályosan 2002. március 26. napjáig nyújthatott volna be kérelmet. A Döntõbizottság nem fogadta el a kérelmezõ hivatkozását, amely arra irányult, hogy a jogsértésrõl a részvételi szakaszt lezáró döntéskor szerzett tudomást, mivel a rendelkezésre álló iratokból egyértelmûen megállapítható, hogy a részvételi felhívás tartalmáról - mint az eljárásban jelentkezõként részt vevõ társaság - már jóval a megjelölt idõpont elõtt tudomása volt.<br>
A fenti indokok miatt a Döntõbizottság a kérelmezõnek a részvételi felhívás jogellenes tartalmára vonatkozóan elõterjesztett kérelmét elkésettség miatt elutasította, a részvételi felhívás tartalmát érdemben az elkésett kérelem alapján nem vizsgálhatta és nem is vizsgálta.<br>
Ezt követõen a Döntõbizottság azt vizsgálta meg - ismételten a kérelem keretei között -, hogy ajánlatkérõ a részvételi szakaszt lezáró döntését a kérelmezõi jelentkezés érvénytelenségére vonatkozóan jogszerûen hozta-e meg.<br>
A közbeszerzésekrõl szóló - többször módosított - 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdése szerint a részvételi szakaszt megindító részvételi felhívásban a 44. § (1)-(5) bekezdései alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése kimondja, hogy a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
Ajánlatkérõ a részvételi felhívásban formai követelményként írta elõ, hogy a mérlegek cégbírósági érkeztetõbélyegzõvel ellátott példányait kell csatolni. A fent idézett jogszabályhelyek alapján ajánlattevõknek/részvételre jelentkezõknek a felhívásban megadottaknak megfelelõen kell elkészíteni az ajánlatukat/jelentkezésüket. Az ajánlatkérõ által elõírt formai követelmény más módon történõ helyettesítése - kivéve, ha a felhívás lehetõvé teszi - nem pótolható. A kérelmezõ részvételi jelentkezésében nem a cégbírósági érkeztetõbélyegzõvel ellátott példányokat csatolta, ahogy ajánlatkérõ a felhívásban elõírta, így a jelentkezése nem felelt meg a felhívásban meghatározott feltételeknek. A kérelmezõ által csatolt postai feladást igazoló postai feladókönyv lappéldánya nem pótolja a csatolni kért mérlegek részvételi felhívásban elõírt formai követelményének hiányát.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdésében foglaltak értelmében a két szakaszból álló eljárás részvételi szakaszában is alkalmazni kell a törvény 51-54. §-aiban foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az olyan ajánlat/jelentkezés, amely nem felel meg az ajánlati felhívásban és dokumentációban meghatározott feltételeknek, érvénytelen. A Kbt. 53. § (2) bekezdése alapján pedig az eljárás további szakaszában nem vehet részt, aki érvénytelen ajánlatot tett.<br>
A Döntõbizottság álláspontja a fent kifejtett indokok alapján, hogy ajánlatkérõ nem követett el jogsértést a részvételi szakaszt lezáró azon döntésével, hogy kérelmezõ jelentkezését - a felhívásnak nem megfelelõen csatolt mérlegek miatt - érvénytelennek minõsítette.<br>
A Döntõbizottság rámutat arra, hogy a közbeszerzési eljárásokra vonatkozóan elsõdlegesen a Kbt. szabályai érvényesülnek. Miután a kérelmezõ a felhívás jogellenességére joghatályosan - a korábban az elkésettség vonatkozásában kifejtettek miatt - nem hivatkozhat, így ajánlatkérõ döntése jogszerûségének megítélésekor már nem bír relevanciával a kérelmezõnek a cégnyilvántartásról és cégnyilvánosságról szóló 1997. évi CXLV. törvénynek cégbírósághoz elõterjesztendõ kérelmek benyújtására vonatkozó szakaszaira való hivatkozása. Kérelmezõnek a közbeszerzési eljárásban a Kbt. szabályainak, valamint az ajánlatkérõ által a részvételi felhívásban és dokumentációban meghatározott feltételeknek kell megfelelnie, illetve ezek alapján kell ajánlatkérõnek eljárnia és a döntését meghoznia.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 6.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>