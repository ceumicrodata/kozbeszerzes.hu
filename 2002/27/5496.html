<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5496)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.232/14/2002.<br>
<br>
Tárgy: a Diósgyõri Ipari Park Kft. jogorvoslati kérelme az Országos Nyugdíjbiztosítási Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Diósgyõri Ipari Park Kft. (3534 Miskolc, Kerpely A. u. 1., képviseli: dr. Solt Anna ügyvéd, 1075 Budapest, Madách tér 3., a továbbiakban: kérelmezõ) kérelmének, melyet az Országos Nyugdíjfolyósító Igazgatóság (1132 Budapest, Visegrádi u. 49., a továbbiakban: ajánlatkérõ) "A nyugdíjbiztosítási ágazat nyilvántartási iratainak elhelyezésére szolgáló ingatlan (központi irattár) tulajdonjogának megszerzése" tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, a Kbt. 55. § (4) bekezdését, valamint a Kbt. 61. § (1) bekezdését, ezért a Döntõbizottság az ajánlatkérõvel szemben 9 000 000 Ft, azaz kilencmillió forint bírságot szab ki, egyebekben a kérelmet elutasítja.<br>
A Döntõbizottság felhívja ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A Döntõbizottság felhívja az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú bankszámlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ 2001. december hó 21-én hirdetmény közzététele nélküli tárgyalásos eljárás lefolytatására szóló ajánlati felhívást küldött meg a Contour-Bau Rt., a Diósgyõri Szivattyúház Kft., az AutoVar Kft., a Debrinvest Szolgáltató Kft., a Gordius Kft., a Dreher Sörgyárak Rt. és a kérelmezõ részére a rendelkezõ részben meghatározott tárgyban.<br>
A megszerezni kívánt ingatlanok mûszaki specifikációját az ajánlatkérõ a dokumentációban nem szabályozta, az ajánlati felhívás 3. a) pontja szerint a felajánlott ingatlannak és az ingatlan belsõ kialakításának az irattározási funkcióra teljeskörûen és a birtokba adáskor azonnal alkalmasnak kell lennie.<br>
Az összességében legelõnyösebb ajánlat elbírálásának részszempontjai a következõek voltak 1-10-ig terjedõ ponthatárral:<br>
részszempontok	súlyszámok<br>
- az igényelt ellenszolgáltatás	40<br>
- az ajánlat tárgyának központi irattározási funkciónak való megfelelõsége	30<br>
- kedvezõ fizetési feltételek	10<br>
- az ingatlan megközelíthetõsége	20<br>
- bõvíthetõség	10<br>
Az ajánlattételi határidõre - mely az ajánlati felhívás szerint az ajánlati felhívás átadásától számított 8 napon belül került meghatározásra - 4 ajánlat érkezett, nevezetesen az Auto-Var Kft., a Debrinvest Kft., a Dreher Sörgyárak Rt. és a kérelmezõ.<br>
Az ajánlatkérõ az ajánlatokat 2002. január hó 2-án bontotta fel, melyrõl emlékeztetõ készült, ezt követõen mind a 4 ajánlattevõt hiánypótlásra hívta fel 2002. január hó 8-án, január hó 18-i határidõvel.<br>
A Dreher Sörgyárak Rt. és Auto-Var Kft. a hiánypótlásnak nem tettek eleget.<br>
Az ajánlatkérõ a kérelmezõvel 2002. január hó 30-án, február 7-én és március hó 1-jén folytatott tárgyalásokat, a Debrinvest Kft.-vel 2002. január hó 28-án, február hó 7-én, valamint március hó 7-én.<br>
Az ajánlatkérõ 2002. április hó 15-én a tárgyalások addigi eredményeit értékelte, majd április hó 16-án eredményt hirdetett, mely szerint az eljárás nyertese a Debrinvest Kft. Az eredményhirdetésen felvett emlékeztetõ szerint az összegzés adatainak ismertetése megtörtént.<br>
A szerzõdéskötés dátuma az ajánlati felhívás szerint az eredményhirdetés április hó 16-át követõ 9. nap.<br>
A kérelmezõ 2002. április hó 22-én nyújtotta be jogorvoslati kérelmét, majd a hiánypótlást követõen április hó 23-án indult meg a jogorvoslati eljárás, majd a jogorvoslati kérelmét április hó 26-án kiegészítette.<br>
A kérelmezõ jogorvoslati kérelmében kérte a jogsértés megállapítását, az ajánlatkérõ eljárást lezáró döntésének a megsemmisítését, kötelezését a jogsértéssel arányos bírság megfizetésére, valamint ideiglenes intézkedésként a szerzõdéskötés megtiltását.<br>
A kérelmezõ jogorvoslati kérelme indokaiként elõadta, hogy az ajánlatkérõ a beérkezett ajánlatokat nem ismertette, az ajánlatok bontása nem volt nyilvános. Az ajánlatkérõ a lefolytatott tárgyalásokról jegyzõkönyvet nem adott. Elõadta továbbá, hogy az ajánlatkérõ az ajánlati árakat nem ismertette az eredményhirdetésen, az értékelés pontszámait, valamint azt sem, hogy érvénytelen ajánlatok, illetve kizárt vagy alkalmatlan ajánlattevõk lennének. Az ajánlatkérõ a fenti eljárásával megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében foglalt nyilvánosság elvét. A kérelmezõ kifogásolta, hogy az ajánlatkérõ nem készített a Kbt. 55. § (6) bekezdése szerinti írásbeli értékelést, nem készült pontozás, az 5. számú mintának megfelelõ összegzés, és ezzel megsértette a Kbt. 61. § (1) bekezdését. Az ajánlatkérõ 7 cégnek küldött ajánlati felhívást, 4 cégnek hiánypótlást, ugyanakkor az eredményhirdetésen csak 2 cég ajánlatát említette. Mivel érvénytelen, alkalmatlan vagy az eljárásból kizárt cégek a kérelmezõ tudomása szerint nem voltak, ebbõl következõen az ajánlatkérõ 2 ajánlat értékelését nem végezte el. Az ajánlatkérõ ezzel megsértette a Kbt. 24. § (2) bekezdése szerinti esélyegyenlõség elvét, mivel e cégek nem vehettek végig részt a tárgyalásokon, illetve az értékelésben, tehát a másik két céggel egyenlõ eséllyel történõ részvételre az ajánlatkérõ nem biztosította a lehetõséget.<br>
A Döntõbizottság ideiglenes intézkedést nem alkalmazott, mert annak törvényi feltételei nem voltak megállapíthatóak a rendelkezésre álló adatok alapján.<br>
Az ajánlatkérõ az ingatlanra vonatkozó adásvételi szerzõdést az ajánlati felhívásban megjelölt idõpontban megkötötte.<br>
A Döntõbizottság az eljárás iratai, dokumentumai, valamint a felek nyilatkozatai alapján megállapította, hogy a jogorvoslati kérelem részben elkésett, részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította, hogy a kérelmezõ a jelen közbeszerzési eljárásra vonatkozó ajánlati felhívást 2001. december hó 21-én kapta meg faxon, az ajánlatok felbontására 2002. január hó 2-án került sor, míg az utolsó tárgyalásra a kérelmezõvel 2002. március hó 1-jén került sor.<br>
A Döntõbizottság a fenti idõpontokhoz képest vizsgálta, hogy a kérelmezõ egyes kérelmi elemei a jogsértõ cselekmények tudomásra jutásától számított 15 napos jogvesztõ határidõn belül kerültek-e benyújtásra, a jogorvoslati kérelem hiánytalan tartalmú elõterjesztésének idõpontjáig 2002. április hó 23-ig.<br>
A kérelmezõnek a lefolytatott tárgyalásokról elkészítendõ kifogás elõterjesztésére a tudomásra jutás napja az utolsó tárgyalási forduló, azaz 2002. március hó 1-je volt. Ehhez képest a jogvesztõ határidõ 2002. március hó 18-án lejárt, figyelembe véve a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint alkalmazandó, az államigazgatási eljárás általános szabályairól szóló 1957. évi IV. törvénynek a határidõk számítására vonatkozó 39. § (1)-(2) bekezdéseit, mely szerint a postán küldött beadvány elõterjesztési ideje a postára adás napja, illetve ha a határidõ utolsó napja munkaszüneti nap, a határidõ a legközelebbi napon jár le.<br>
A Döntõbizottság megállapította, hogy a kérelmezõ az ajánlatok nyilvános felbontására vonatkozó és a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. §-</a>ának megsértésére alapozott kifogásai szintén elkéstek. A Döntõbizottság megállapította, hogy a kérelmezõ ajánlatát az ajánlatkérõ 2002. január hó 2-án bontotta fel a nyilvánosság követelményét nem biztosítva. A hiánypótlás átvételére a kérelmezõ nyilatkozata szerint 2002. január hó 10-én került sor - mely ténybõl az ajánlatok felbontására következtethettek az ajánlattevõk -, azonban az ezzel kapcsolatos kérelem benyújtására nyitva álló 15 napos jogvesztõ határidõ 2002. január hó 25-én letelt.<br>
A Döntõbizottság megállapította, hogy a kérelmezõnek az ajánlatok értékelésére, valamint a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerint elkészített összegzésre vonatkozó kérelme a jogvesztõ határidõn belül - tekintettel az eredményhirdetés 2002. április hó 16-i idõpontjára - és megalapozottan került elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése szerint az ajánlatkérõ köteles az ajánlatokat elbírálni, kivéve, ha a közbeszerzés megkezdését követõen - általa elõre nem látható és elháríthatatlan ok következtében - beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.<br>
A Döntõbizottság megállapította, hogy az ajánlatkérõ a Debrinvest Kft. 3 ajánlata közül kizárólag a "B" ajánlatot értékelte, tehát az ajánlatok elbírálása nem teljeskörûen történt. Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdését figyelembe véve köteles lett volna mindegyik ajánlatot elbírálni, tehát az ajánlatkérõ e vonatkozásban a közbeszerzési eljárás szabályait súlyosan sértette.<br>
A Döntõbizottság megállapította, hogy az összegzés részét képezõ pontozás tartalma, illetve a részszempontok tartalmi elemei nem állapíthatóak meg a pontszámok szöveges indokolása alapján, melyre vonatkozóan az ajánlatkérõ a tárgyaláson sem tudott magyarázatot adni.<br>
Az ajánlattevõ az összegzésben ugyan tett általános megjegyzéseket az egyes részszempontok vonatkozásában, azonban nem lehetett megállapítani, hogy ezeket figyelembe vette-e és milyen mértékben a pontozásban.<br>
A Döntõbizottság megállapította, hogy az ajánlatkérõ nem jelölte meg az értékelés során, illetve az összegzésben, hogy az igényelt ellenszolgáltatás részszempont vonatkozásában a Debrinvest Kft. által megadott 3 ajánlata közül melyik képezte az értékelés alapját. Az ajánlatkérõ a tárgyaláson nyilatkozott, hogy a nyertes ajánlattevõ "B" ajánlatában megadott árat (495 000 000 Ft) vette figyelembe.<br>
Nem lehetett megállapítani, hogy az ajánlat tárgyának központi irattározási funkciónak való megfelelõség részszempont értékelésénél hogyan, milyen tartalmi ismérvek szerint történt a pontozás. A szöveges értékelés csak azt tartalmazza, hogy a Debrinvest Kft. ajánlatát értékelte jobbnak az ajánlatkérõ, de a 0,8 pont különbség tartalmi indokolása hiányzik. Az ajánlatkérõ az ajánlati felhívásban csak utal a közokiratokról, a közlevéltárakról és a magánlevéltári anyag védelmérõl szóló 1995. évi LXVI. tv. követelményeire, de a szöveges értékelésbõl kitûnõen nem állapítható meg, hogy a pontozás tükrözi-e az abban foglalt szempontokat.<br>
A Döntõbizottság megállapította, hogy a kedvezõ fizetési feltételek részszempont értékelésénél az ajánlatkérõ csak azt a megjegyzést tette, hogy nem talált lényegi különbséget az ajánlatokban, 0,4 pontszám különbséget állapított meg. A Döntõbizottság észlelte, hogy a kérelmezõ és nyertes ajánlatában e tekintetben jelentõs különbség van. A kérelmezõ 70%-os elsõ részletet (350 000 000 Ft), míg a nyertes kb. 43%-os elsõ részletet (220 000 000 Ft) határozott meg. A fizetési feltételek további részletezése szerint a kérelmezõ 20%-ot kért az irattári technológia átadásakor és 10%-ot a végsõ átadáskor, míg a nyertes Debrinvest Kft. a fennmaradó kb. 300 millió Ft részletet az ingatlan felújított állapotban történõ átadásakor, illetve az informatikai és technológiai rendszer átadását követõ napon belül kérte. A Döntõbizottság álláspontja szerint a megállapított pontszámok e tartalmi különbségeket nem tükrözik, illetve nem állapítható meg, hogy az ajánlatkérõ egyáltalán értékelte e tartalmi elemeket a pontozás során.<br>
A Döntõbizottság megállapította, hogy a pontozás tartalmi elemei nem állapíthatóak meg az ingatlan megközelíthetõsége részszempont vonatkozásában sem, erre nézve szintén nem tudott az ajánlatkérõ képviselõje az eljárás során nyilatkozni, a szöveges értékelésbõl megállapíthatóan elsõsorban a földrajzi elhelyezkedés volt az értékelés alapja. A kérelmezõ kifejtette, hogy az ajánlati felhívásba bevont cégek különbözõ földrajzi elhelyezkedésére figyelemmel e részszempont vonatkozásában nem a földrajzi helyet, hanem az adott hely közlekedési eszközzel történõ megközelíthetõségét gondolták értékelendõ tartalmi elemnek.<br>
A Döntõbizottság észlelte, hogy a bõvíthetõség részszempont vonatkozásában a kérelmezõnek a 35 000 fm további irattári bõvítési ajánlatával szemben nem állapítható meg a nyertes mely ajánlata képezte az értékelés alapját.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság megállapította, hogy a kérelmezõnek az összegzés elküldésének elmulasztásával kapcsolatos kérelme is megalapozott, tekintettel arra, hogy az ajánlattevõ a tárgyaláson tett nyilatkozata ellenére nem csatolta e dokumentum elküldésének bizonyítására alkalmas postakönyv másolatát, tehát ennek a kérelmezõ részére történõ megküldése nem bizonyított.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerinti jogkörében eljárva a Kbt. 88. § (1) bekezdés d), f), h) pontja szerinti jogkövetkezményeket alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzési értéknek legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló CXXXIII. tv. 59. § (2) bekezdésében meghatározott összeg egymillió forint.<br>
A Döntõbizottság a bírság összegének meghatározásánál értékelte, hogy az ajánlatkérõ az ajánlatok elbírálása során a Kbt. szabályait súlyosan sértõ módon járt el, figyelemmel volt a beszerzés tárgyának közel 500 millió forint értékére, illetve az összes körülményre. A bírság mértéke ugyanakkor a közbeszerzés értékének a 2%-át sem éri el, tehát annak mértéke csekély.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 31.<br>
<br>
Dr. Csanádi Péter s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>