<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10421)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.618/8/2002.<br>
<br>
Tárgy: a Proktor Kft. jogorvoslati kérelme Budapest Fõváros VIII. Kerület, Józsefváros Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a PROKTOR Kft. (1141 Budapest, Álmos vezér u. 63.), a továbbiakban: kérelmezõ) jogorvoslati kérelmének, amelyet a Budapest Fõváros VIII. Kerület, Józsefváros Önkormányzat (1082 Budapest, Baross u. 65-67., a továbbiakban: ajánlatkérõ) "ajánlatkérõ tulajdonában álló közterületeken kátyúzási, útfenntartási munkák" tárgyú közbeszerzési eljárás ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõnek az eljárást lezáró döntését megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki, egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 150 000 Ft, azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A Döntõbizottság kötelezi továbbá ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. július 31-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett. <br>
Ajánlatkérõ a beszerzés tárgyát az ajánlati felhívás 3. a) pontjában az alábbiak szerint határozta meg:<br>
"A beszerzés tárgya és mennyisége: a 2. b) pontban említett, az ajánlattevõ által elkészített és az ajánlathoz csatolt útkarbantartási szerzõdés alapján a józsefvárosi önkormányzat tulajdonában álló közterületeken kátyúzási, útfenntartási munkák végrehajtása, 6500 m2 útfelület kijavítása.<br>
Az alkalmazandó technológia (mûszaki leírás): kátyúzás öntött aszfalt felhasználásával, szélvágással, bontással, szállítással, illetve a megsüllyedt, fagyott kõburkolat átrakásával a szükséges részmunkákkal együtt készítendõ el."<br>
Ajánlatkérõ a felhívás 11. a) pontjában az ajánlattevõk pénzügyi, gazdasági és mûszaki alkalmassága igazolására szolgáló adatok és tények körét írta elõ.<br>
Ajánlatkérõ a felhívás 11. b) pontjában meghatározta a szerzõdés teljesítésére alkalmatlannak minõsítés szempontjait.<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát az alábbiak szerint:<br>
részszempontok	súlyszámok<br>
- ajánlati egységárakból képzett átlagár 2002. évben (Ft/m2)	6<br>
- 2003. évi ajánlati áremelés %-ban	2<br>
- megrendelésenkénti teljesítési határidõ élet- és balesetveszély esetén	4<br>
- megrendelésenkénti teljesítési határidõ egyéb esetekben (tervszerû karbantartás)	3<br>
- vállalt késedelmi kötbér	3<br>
Az adható pontértékek határát 0 és 10 között határozta meg ajánlatkérõ.<br>
Az ajánlatok értékelésének módszereként meghatározta, hogy a legkedvezõbb ajánlatot értékeli maximális pontszámmal, a többi ajánlattevõ ajánlatát ehhez az ajánlathoz hasonlítja úgy, hogy a legkedvezõbb ajánlattal elosztva hányados képez, és ezt a hányados szorozza meg a súlyszám és adható pontszám szorzatával.<br>
A felhívás 16. pontjában ajánlatkérõ az egyéb információk között elõírta, hogy meg kell jelölni az aszfaltjárda és az útpálya, valamint a nagykockakõ-burkolat javítási költségeit (Ft/m2 + áfa). Kérte megadni a megrendelésenkénti teljesítési határidõt órában élet- és balesetveszély esetén, valamint a tervszerû karbantartás esetén és a késedelmi kötbért (Ft/óra). Kérte még annak meghatározását is, hogy az ajánlattevõ a 2002. évi ajánlati árát bázisnak tekintve hány %-kal emeli a 2003. és 2004. évi ajánlati árait. Ajánlatkérõ elõírta, hogy az ajánlattevõknek az ajánlatban megadott 2002. évi egységárakból egyszerû matematikai átlagot kell képezni, az értékelés során az ajánlati egységárak összehasonlítása során ezt az átlagárat, valamint az áremelés mértékét veszi figyelembe az ajánlatkérõ.<br>
Ajánlatkérõ nem készített ajánlati dokumentációt.<br>
2002. szeptember 10-ig, az ajánlattételi határidõig, 3 db ajánlat érkezett. Ajánlatot tett a kérelmezõ, a Kenguru Kft. és az Ambíció Kft. A bontási eljárás során ismertetésre és jegyzõkönyvben rögzítésre kerültek az ajánlatok <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bek. szerinti adatain felül a vállalási határidõk is.<br>
2002. október 10-én került sor az eredményhirdetésre, melyen ajánlatkérõ a Kenguru Kft. ajánlatát hirdette ki nyertesnek, második a kérelmezõ ajánlata lett, míg az Ambíció Kft. ajánlatát érvénytelennek minõsítette. Az Összegzés az eljárásról címû iratot ajánlatkérõ elkészítette és azt átadta az eredményhirdetésen jelen levõ ajánlattevõk részére.<br>
Ajánlatkérõ az összegzés az eljárásról címû iratban az alábbiakat is feltüntette:<br>
"2. c) Teljesítési határidõ balesetveszély esetén: a megadott legalacsonyabb óraszám kapta a legmagasabb pontszámot, a részpontszám kiszámítása a következõ: a legalacsonyabb óraszám osztva a tárgy óraszámmal és szorozva tízzel, szorozva súlyszámmal."<br>
"Teljesítési határidõ balesetveszély esetén, Kenguru Kft. 1 óra, 10 részpontszám, súlyszámmal szorzott részpontszám 40 pont.<br>
Teljesítési határidõ balesetveszély esetén, Proktor Kft. 2 óra, 5 részpontszám, súlyszámmal szorzott részpontszám 20 pont."<br>
Kérelmezõ 2002. október 15-én nyújtott be jogorvoslati kérelmet, melyben sérelmezte ajánlatkérõ értékelését a teljesítési határidõ balesetveszély esetén részszempontra nézve. Kifogásolta, hogy ajánlatkérõ a nyertesnél 1 óra vállalást értékelt, miközben az ajánlatban az szerepel, hogy a munkát a felmérési naplóba való bejegyzéstõl számított 1 órán belül megkezdi, a balesetveszélyt azonnal elhárítja, a végleges helyreállítást pedig 20 órán belül teljesíti. Álláspontja szerint a nyertesnél e részszempontban a 20 órás teljesítési határidõt kell az értékelésnél figyelembe venni. Ennek megfelelõen a pontszámok is megváltoznak, és ez kihatással van az eljárás nyertesének személyére is, mivel így az õ ajánlata lenne az összességében kedvezõbb. Kérte az eljárást lezáró döntés megsemmisítését, és ideiglenes intézkedéssel a szerzõdés megkötésének megtiltását.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a nyertes a közvetlen balesetveszély elhárítását megkezdi, azt 1 órán belül ideiglenesen kijavítja, majd a végleges javításhoz szükséges tevékenységi sor elvégzésére ajánlott 20 órát és ajánlatkérõ a balesetveszély elhárítást tekintette fontosnak, ezért annak idõtartamát értékelte. A kérelmezõ által ajánlott 2 órát elõnytelenebb vállalásnak ítélte meg, mert nem veszi figyelembe azt a tényt, hogy a kátyú esetében a süllyedést kizárólag a teherhordó réteg állékonyságának megszûnése okozza, nem számol a teherhordó betonréteg kötési idejével, így a fizika törvényei alapján a helyreállítás 2 óra alatt nem végezhetõ el. Továbbá elõadta, hogy a nyertes 1 óra alatt a balesetveszélyt ideiglenesen elhárítja, és ez kedvezõbb ajánlat a kérelmezõ által ajánlott 2 óránál.<br>
Kérte a megalapozatlan kérelem elutasítását.<br>
A Döntõbizottság ideiglenes intézkedésként a D.618/3/2002. számú határozatával a szerzõdéskötést megtiltotta.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Tekintettel arra, hogy a kérelmezõ az ajánlatok ajánlatkérõ által végzett értékelésébõl csak a "megrendelésenkénti teljesítési határidõ élet- és balesetveszély esetén" bírálati részszempont értékelését vitatta, így a Döntõbizottság csak e részszempont értékelését vizsgálta meg.<br>
A nyertes ajánlatában - melyet a Döntõbizottság felhívására ajánlatkérõ megküldött - a 2. oldalon az alábbi vállalás szerepel:<br>
"Élet- és balesetveszély esetén az írásbeli megrendelés kézhezvételétõl számított 1 órán belül a munkát megkezdjük, és a balesetveszélyt azonnal elhárítjuk ideiglenes helyreállítással. A végleges helyreállítást 20 órán belül teljesítjük. Amennyiben a megrendelés a munkaidõ vége elõtt 2 órán belül érkezik, úgy a hiba elhárítását a következõ munkanapon kezdjük meg."<br>
A nyertes ajánlatban található a szerzõdéstervezet is, amiben az alábbiak szerepelnek:<br>
"eseti megrendelés esetén (életveszély, balesetveszély) az írásban történt megrendelés kézhezvételétõl, illetve az építési naplóban való bejegyzéstõl számított 1 órán belül a vállalkozó a munkát megkezdi, a balesetveszélyt ideiglenesen azonnal elhárítja, a végleges helyreállítást 20 órán belül teljesíti."<br>
A kérelmezõ nyilatkozata a teljesítési határidõre:<br>
<br>
1. "élet- és balesetveszély esetén 2 óra<br>
<br>
2. tervszerû karbantartás esetén 10 óra."<br>
A Döntõbizottság megállapította, hogy ajánlatkérõ kátyúzási, útkarbantartási munkákat kívánt vállalkozási szerzõdés keretében elvégeztetni, melynek célja az útfelület kijavítása volt. A nyertes ajánlatának az ajánlatkérõ általi azon értelmezését, hogy az élet- és balesetveszély elhárítása a megrendeléstõl számított 1 órán belül - ideiglenesen (elkorlátozással, kitáblázással, kilámpázással, illetve sóderrel való feltöltéssel) - megtörténik, így ez az idõtartam a teljesítési határidõ, a Döntõbizottság nem fogadta el, mert az ajánlati felhívásban az útfelület kijavítása szerepelt, mint teljesítés és az ideiglenes (nem végleges) helyreállítás, illetve a balesetveszély ideiglenes elhárítása nem tekinthetõ az útfelület kijavításának.<br>
A Döntõbizottság álláspontja szerint a megrendelésenkénti értékelendõ határidõ nem a közvetlen veszély elhárításának idõpontját, hanem a teljes, végleges helyreállítás idõszükségletét jelenti, mert a bírálati részszempont meghatározása erre vonatkozott. Ehhez képest ajánlatkérõ az összegzésben a nyertesnél értékelt tartalmi elemként 1 órát adott meg, ami a nyertes ajánlatában az ideiglenes balesetveszély-elhárításra megajánlott idõ volt. Ebbõl következik, hogy ajánlatkérõ nem az ajánlatban levõ valós tartalmi elemet értékelte e bírálati részszempontban a nyertes esetében, ugyanis csak a végleges helyreállítás tekinthetõ az ajánlati felhívás szerinti teljesítésnek és ennek megfelelõen csak az ehhez tartozó idõtartam hasonlítható össze. Ennek alapján nyertes estében 20 órát, a kérelmezõ esetében pedig 2 órát lehet figyelembe venni az értékelés során. Tekintettel arra, hogy ajánlatkérõ nem ezeket a tartalmi elemeket vette figyelembe e bírálati részszempont értékelésénél, így megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezését, ezért a jogorvoslati kérelem e része megalapozott.<br>
A Döntõbizottság rámutat arra, hogy ajánlatkérõ csak azt veheti figyelembe az ajánlatok vizsgálatakor, amit az ajánlati felhívásban elõre meghatározott. Ennek alapján ajánlatkérõ az ajánlati felhívásban az öntött aszfalttal, illetve a kockakõátrakással való helyreállítást vizsgálhatja és követelheti meg az ajánlati felhívás 3. a) és 16. pontjában meghatározott módon az ajánlattevõktõl, de az út teherhordó rétegének helyreállítása nem szerepel az ajánlati felhívásban elvégzendõ munkaként, így azt nem lehet megkövetelni, vizsgálni. A "szükséges részmunkákkal együtt" megjelölés nem jelenti azt, hogy a kátyúzáson túlmenõen a teherhordó réteg helyreállítása, kijavítása is része volt jelen közbeszerzési eljárásnak. Ajánlatkérõ ennek megfelelõen megalapozottan nem hivatkozhat arra sem, hogy a potenciális ajánlattevõknek megfelelõ ismeretekkel kell rendelkezni az úttestek helyreállításáról, így tudniuk kellett volna azt, hogy az ajánlatukban a teherhordó réteg helyreállítására, illetve az üregek beomlásából származó gödrök betömésére is tekintettel kellett volna lenniük.<br>
A Döntõbizottság nem foglalt állást a jogorvoslati kérelem azon elemével kapcsolatban, hogy melyik ajánlat az összességében legelõnyösebb, ugyanis az ajánlatkérõ által végzett értékelési eljárás a "megrendelésenkénti teljesítési határidõ élet- és balesetveszély esetén" bírálati részszempont esetében jogszabálysértõ volt. A Döntõbizottság megállapította, hogy a "megrendelésenkénti teljesítési határidõ élet- és balesetveszély esetén" bírálati részszempont értékelése alapvetõen befolyásolhatja az ajánlatok értékelését, illetve az ajánlatok végsõ sorrendjét. Tekintettel arra, hogy ajánlatkérõ és a nyertes ajánlattevõ nem kötötte meg a szerzõdést és így a jogsértõ döntés megsemmisítése után ajánlatkérõnek lehetõsége van a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése szerint az ajánlatokat újraértékelni, ezért a Döntõbizottság nem vehette át ajánlatkérõ szerepkörét, és nem bonyolíthatta le ajánlatkérõ helyett az ajánlatok értékelését, illetve a közbeszerzési eljárás más aktusait.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban a Döntõbizottság megállapította, hogy személyi bírság alkalmazására nincs lehetõség.<br>
A Döntõbizottság az eset összes körülményei között mérlegelte azt is, hogy a bírságolt szervezet 2002. január 1. óta elõször követ el a Kbt. rendelkezéseibe ütközõ jogsértést, az eljárást lezáró döntés megsemmisítése által a jogsérelem reparálható, valamint a beszerzés értékét, továbbá azt, hogy a jogsértések a közbeszerzési eljárás egészére kihatottak. Ennek alapján a Döntõbizottságnak az az álláspontja, hogy jelen eljárás során az irányadó költségvetési törvényben meghatározott minimális összegû bírságot indokolt ajánlatkérõvel szemben alkalmazni. Ennek alapján ajánlatkérõvel, mint jogi személlyel szemben egymillió forint kiszabása arányban áll a jogsértések súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is, míg a jogorvoslati kérelem többi részét a Kbt. 88. § (1) a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 14.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>