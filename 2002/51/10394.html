<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10394)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.589/22/2002.<br>
<br>
Tárgy: az Allegro Kft. és a Pikosystem Kft. jogorvoslati kérelme a Jász-Nagykun-Szolnok Megyei Önkorm. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kecskés Zsolt Ákos ügyvéd (1554 Budapest. Pf. 119) által képviselt Allegro Kft. (1135 Budapest, Szent László u. 95., a továbbiakban: kérelmezõ I.) jogorvoslati kérelmének - melyet a Jász-Nagykun-Szolnok Megyei Önkormányzat (5000 Szolnok, Kossuth L. u. 2., a továbbiakban: ajánlatkérõ) a Hetényi Géza Kórház-Rendelõintézet rekonstrukció II. üteme részét képezõ, a beruházással érintett 410 ágy orvos- és kórház-technológiájához szükséges gépek, mûszerek, eszközök beszerzése tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (1) bekezdését és a 37. § (3) bekezdését. A jogsértések miatt a Döntõbizottság megsemmisíti az ajánlati dokumentáció ellenértékének, valamint az ajánlati felhívásnak és az ajánlati dokumentációnak a beszerzés tárgya meghatározására vonatkozó részeit, valamint 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számlájára történõ átutalással.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ I. részére 150 000 Ft igazgatási szolgáltatási díjat.<br>
Dr. Csóka László ügyvéd (1012 Budapest, Attila út 133.) által képviselt Pikosystem Egészségügyi Fõvállalkozási és Kórháztechnikai Kft. (1141 Budapest, Paskál u. 60., a továbbiakban: kérelmezõ II.) jogorvoslati kérelmét - melyet ua. közbeszerzési eljárás ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. szeptember 18-án megjelent számában a rendelkezõ részben megjelölt beszerzés tárgyában.<br>
A felhívás a 3. a) pontban a beszerzés tárgyát és mennyiségét a következõk szerint részletezte:<br>
I. Endoszkópok és tartozékai témacsoport<br>
II. Mobil medikai bútorzat és rehabilitációs termékek témacsoport<br>
III. Technológiai berendezések és elsõ készletbeszerzés témacsoport<br>
IV. Tálalástechnológia és tehergépjármû témacsoport<br>
V. Betegõrzés és diagnosztikai berendezései.<br>
A felhívás részajánlat tételét nem tette lehetõvé.<br>
A teljesítés határidejét a felhívás december 27-ében írta elõ, amelyet az ajánlatkérõ a Közbeszerzési Értesítõ 40. számában, 2002. október 2-án 2003. április 10-re módosította. Módosult az eredményhirdetés idõpontja is.<br>
Az ajánlatkérõ dokumentációt is készített, amelynek árát a felhívás 5. c) pontjában 500 000 Ft + áfa értékben határozta meg.<br>
A 10. pont szerint a nyertes közös ajánlattevõktõl gazdasági társaság létrehozását nem követelte meg, de amennyiben több ajánlattevõ közösen tesz ajánlatot, ajánlatkérõ akkor is egy szállítási szerzõdést köt az ajánlattevõk egyetemleges felelõsségével.<br>
Az ajánlatkérõ a felhívás 11. a) pontjának 2. bekezdésében elõírta, hogy a mûszaki alkalmasságot a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése alábbi pontjai szerint szükséges igazolni:<br>
- a) pont esetében az elõzõ 3 év (1999, 2000, 2001) legjelentõsebb szállításainak ismertetése (legalább az ellenszolgáltatás összege, a teljesítés ideje és a szerzõdést kötõ másik fél ismertetésével, valamint 3 db, az ajánlattevõre vonatkozó egészségügyi felhasználótól származó teljesítésrõl szóló ajánlás),<br>
- c) pont esetében azon szakembereknek, illetve vezetõknek a megnevezése képzettségük ismertetésével, akik részt vesznek a teljesítésben.<br>
<br>
11. b) pont az ajánlattevõnek a szerzõdés teljesítésére alkalmatlanná minõsítésének szempontjai között elõírta, hogy alkalmatlan<br>
- az ajánlattevõ és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozó(k) pénzügyi és gazdasági helyzete nem megfelelõ, azaz tartósan nem tett(ek) eleget fizetési kötelezettségüknek, az elõzõ 1 évben számlájukon 1 hónapot meghaladó mértékben fizetési késedelem volt,<br>
- az ajánlattevõ nem rendelkezik az elmúlt 3 évben (1999. január 1. és 2001. december 31. közötti idõszakban) kötött és teljesített egyösszegû, bruttó 300 M Ft-os szerzõdéssel,<br>
- az ajánlattevõ nem rendelkezik - a felhívás 3. a) pontjában meghatározott témacsoportonként - legalább egy fõ szakirányú felsõfokú végzettségû szakemberrel.<br>
Az ajánlati dokumentáció kiegészítõ információkat, útmutatót, részletes szerzõdési feltételeket, valamint az I-V. témacsoportba sorolt termékek mûszaki leírását tartalmazta. A mellékletek az I. és II. szakaszban szállítandó termékeket sorolták fel.<br>
A kiegészítõ információk között a 4. pont elõírta, hogy az ajánlattevõ az ajánlati dokumentációban kötelezõ érvényûen meghatározott berendezések esetében csak akkor tehet eltérõ megoldásokra javaslatot, ha az ajánlat szerinti mûszaki megoldás azoknál korszerûbb, magasabb színvonalat elégít ki.<br>
A szerzõdéstervezet 6.3 pontjában a teljesítési határidõt az I. szakaszra 2002. december 27-ét, a II. szakaszra április 10-ét írta elõ, amelyek vállalására a kötelezõen kitöltendõ ajánlati lapon is nyilatkozni kellett. A felhívás teljesítési határidõ módosítása a dokumentáció szerinti I. szakaszra elõírt határidõre vonatkozóan nem tért ki.<br>
A dokumentációhoz a pavilonépület szintenkénti építészeti szerkezeti tervrajzai voltak csatolva.<br>
A dokumentációt - a jogorvoslati eljárás megindításáig - a kérelmezõkön kívül a Kortex Kft., az Entazisz Kft. és az OMKER Rt. vásárolta meg.<br>
Az ajánlatkérõtõl tájékoztatást kért:<br>
- 2002. szeptember 23-án az OMKER Rt. a felhívás 11. b) pont utolsó elõtti bekezdésében elõírt, a témacsoportonként egy fõ szakirányú felsõfokú végzettséggel rendelkezõ szakemberre vonatkozóan arra, hogy a szakirányon mit kell érteni.<br>
Ajánlatkérõ e kérdésre október 24-én adott választ, miszerint azok a szakemberek felelnek meg, akik rendelkeznek legalább egy fõ gépészmérnöki és legalább egy fõ villamosmérnöki diplomás szakemberrel.<br>
- 2002. szeptember 23-án kérelmezõ I. arra vonatkozóan, hogy az ajánlatkérõvel korábban kötött 527,7 millió forint értékû szerzõdés, amelyet társvállalkozóként teljesített, megfelel-e a felhívás szerinti 300 millió forintos alkalmassági szempontnak.<br>
Az ajánlatkérõ ezen kérdéssel kapcsolatban 2002. október 4-én állásfoglalást kért a Közbeszerzések Tanácsa Titkárságától, a válasz október 15-én került elküldésre.<br>
- 2002. szeptember 24-én kérelmezõ I. 13 kérdésben,<br>
- a Kortex Kft. 2002. október 3-án 18 kérdésben.<br>
A feltett kérdéseket az ajánlatkérõ még nem válaszolta meg. 2002. október 3-án kelt levelében tájékoztatást küldött a felhívás módosításáról, valamint javított tervlapokat küldött az ajánlattevõknek.<br>
Kérelmezõ I. október 3-án nyújtott be jogorvoslati kérelmet a Döntõbizottsághoz.<br>
Kérte, hogy a Döntõbizottság állapítson meg jogsértést az ajánlatkérõnek az ajánlati felhívása és a dokumentációra vonatkozó döntésével kapcsolatban, hívja fel a törvény szabályainak megfelelõ eljárásra, valamint ideiglenes intézkedéssel a Döntõbizottság függessze fel a közbeszerzési eljárást.<br>
Sérelmezte, hogy ajánlatkérõ a dokumentáció árát 500 000 Ft + áfa összegben szabta meg, álláspontja szerint ez az összeg nem áll arányban annak tartalmával.<br>
Sérelmezte a 300 millió Ft-os referenciát mint alkalmassági szempontot is. Tudomása szerint ennek a feltételnek az ajánlattételi idõszakban csak két gazdálkodószervezet tud eleget tenni (történetesen a Kortex Kft. és a Siemens Rt.). Ezen feltétel tehát nem egyszerûen leszûkíti a potenciális ajánlattevõk körét, hanem két társaságra korlátozza azt.<br>
Sérelmezte továbbá, hogy ajánlatkérõ kikötötte, hogy alkalmatlan a szerzõdés teljesítésére az az ajánlattevõ, amelyik nem rendelkezik - a felhívás 3. a) pontjában meghatározott témacsoportonként - legalább egy fõ szakirányú felsõfokú végzettségû szakemberrel, ugyanakkor nem határozta meg, hogy milyen felsõfokú végzettségû szakemberre van szükség.<br>
Kifogásolta a részajánlattétel lehetõségének kizárását, mivel az egyes témacsoportok nemcsak egymáshoz képest, hanem azokon belül is eltérõ funkciójú termékeket tartalmaznak. Így a III. témacsoportban pl. egymás mellé került a WC-papír és infúziós pumpa, az V. témacsoportban a hõszigetelt kompakttálca és a tehergépkocsi.<br>
A szigorúan orvostechnológiai beszerzést tehát az ajánlatkérõ összekapcsolta egyrészt a fogyóeszközök készletbeszerzésével, másrészt a beszerzés tárgyához nehezen illeszthetõ tehergépkocsi-beszerzéssel.<br>
Kifogásolta a felhívás és a dokumentáció közötti eltéréseket.<br>
- A beszerzés tárgyának és mennyiségének eltéréseit, mert pl. a kiírás I. pontja manuális endoscopfertõtlenítõ kocsit említ, a mûszaki dokumentációban már automatikus szerepel. Az ajánlati felhívásban 53 db, a dokumentációban 31 db vizsgálóasztal szerepel, a felhívás szerinti 42 betegszállító kocsi helyett csak 34 db. A dokumentációban felsorolt eszközök közül a felhívás nem tartalmazza a 7 db vizsgálólámpát, 7 db tolósúlyos személymérleget, 10 db betegfürdetõ kocsit, a 15 db szekrényes ágyazókocsit, 26 db mûtõzsámolyt, 22 db kötözõkocsit.<br>
- A teljesítési határidõ elõírásait, mivel az ajánlati felhívás szerint a teljesítési határidõ 2002. december 27., a dokumentáció a teljesítési határidõt az I. szakaszra adja meg december 27. napjában, míg a második szakaszra 2003. április 10. napját jelöli meg.<br>
Véleménye szerint az I. ütem teljesítésére a nyertes ajánlattevõnek kevesebb, mint egy hónapja marad a szerzõdéskötést követõen, ráadásul ez az egy hónap az év utolsó hónapja, amikor is a legtöbb külföldi gyártó már egyáltalán nem szállít, vagy csak jelentõs késéssel.<br>
Kifogásolta a dokumentáció I. fejezet 4. pontja elõírását, mert pl. a II. ütemhez tartozó (6981,01 tételszám) 15 db ágytálmosó-fertõtlenítõ készülék megadott egyik paraméterét, történetesen, hogy a készülék "két ágytál egyidejû mosását biztosítsa" csak egy Magyarországon forgalmazott készülék tudja, az összes többi nem és ezt csak egyetlen forgalmazótól lehet beszerezni.<br>
Kifogásolta továbbá az ajánlattevõnek feltett kérdéseire a válasz elmaradását, mivel azok nélkül a pályázati anyag nem állítható össze. A dokumentáció és az ajánlati felhívás "értelmezésre" szoruló kitételeket, ellentmondásokat tartalmaz. Ilyen nagyságrendû és összetételû pályázati anyagot összeállítani még a legnagyobb tapasztalatokkal rendelkezõ szakcégeknek is többhetes, hónapos munka kell, hiszen olyan termékekre is ajánlatot kell tennie; amelyekkel egyáltalán nem szokás az orvostechnológiában foglalkozni (pl. III. és IV. témacsoport egyes termékei, mint pl. a súrolópor és körömkefe vagy a teherautó).<br>
Kérelmezõ II. október 4-én terjesztette elõ jogorvoslati kérelmét a Döntõbizottsághoz.<br>
Kérte a jogsértés megállapítását, az eljárás befejezése elõtt ajánlatkérõ kötelezését a Kbt. szabályainak megfelelõ eljárásra.<br>
Sérelmezte, hogy ajánlatkérõ az ajánlattételre az ajánlati dokumentációban olyan kikötéseket tett, amelyeket álláspontja szerint a beszerzés mennyiségére és fajtájára tekintettel az ajánlattételre nyitva álló határidõ alatt nem lehet teljesíteni; miként nem lehetséges - még eredményes ajánlattétel esetén sem - az ajánlati felhívásban foglaltak szerinti határidõben való szerzõdésszerû ajánlattevõi teljesítés sem. Az öt témacsoportra bontott, az elsõ készletbeszerzést is magába foglaló, ám részajánlat tételére lehetõséget nem biztosító ajánlatkérés feltételei szerint a szállítási szerzõdés megkötésének legkorábbi idõpontja 2002. november 28., azaz a szállítási szerzõdés teljesítésére nyitva álló határidõ kevesebb, mint egy hónap.<br>
Kifogásolta, hogy az ajánlati dokumentáció részét képezõ szerzõdéses feltételek 6.3 pontja szerinti teljesítési határidõ eltér a felhívásban megjelölt teljesítési határidõtõl. Észlelte ugyan, hogy ajánlatkérõ a Közbeszerzési Értesítõ 2002. október 2-án megjelent számában módosította a felhívást, a módosításból azonban az olvasható ki véleménye szerint, hogy az ajánlattételi határidõ továbbra is október 29.<br>
Sérelmezte a részajánlat tétel kizártságát, ami a szakcégek ajánlattételi lehetõségét ellehetetleníti, kizárólag kereskedelmi ajánlattételre ad módot.<br>
Sérelmezte; hogy a 300 millió Ft-os egyösszegû referencia-követelménnyel ajánlatkérõ az ajánlattevõk körét jelentõs mértékben korlátozta. Álláspontja szerint ezzel megsértette az ajánlattevõk esélyegyenlõségét, az alkalmassági feltétel kikötés monopolhelyzet kialakulására és monopolár érvényesítésére vezethet.<br>
Kifogásolta, hogy ajánlatkérõ nem a beszerzés tárgyára vonatkozóan írta elõ a referenciamunka igazolását.<br>
Kifogásolta továbbá, hogy a rendelkezésére bocsátott ajánlati dokumentációhoz építészeti szerkezeti rajzokat csatolt ajánlatkérõ orvostechnológiai berendezési és mûszaki csatalakozási tervrajzok helyett, ez utóbbi tervrajzok hiánya az ajánlattételt akadályozza.<br>
A Döntõbizottság a két jogorvoslati kérelemre indult eljárást egyesítette és a D.589/3/2002. sz. határozatával a közbeszerzési eljárást felfüggesztette.<br>
Ajánlatkérõ kérte a jogorvoslati kérelmek elutasítását.<br>
A kérelmezõ I-nek az ajánlati dokumentáció árával kapcsolatos kifogására elõadta, hogy a kórház-rekonstrukció kiviteli tervdokumentáció szerzõdés szerinti értéke bruttó 93 millió Ft volt, a tervezõ hét tervfejezet készített el, köztük az orvostechnológiai részt, amelyben készült mûszaki leírást csupán a beruházáshoz kapcsolódó gépek, mûszerek beszerzésére indított eljárásához készült dokumentációhoz használta fel. Igazolta, hogy a tervbõl az orvostechnológiára esõ hányad 39,3%. Álláspontja szerint, a dokumentáció árának megállapítása helytálló volt.<br>
Közölte, hogy az ajánlati felhívásra egyenlõ eséllyel lehet ajánlatot tenni. A beruházáshoz kapcsolódó beszerzések nem új osztályok indítását szolgálják, hanem jelenleg is mûködõ kórházi ápolási egységek gép-mûszer fejlesztését, a rekonstrukció során megváltozó gyógyítási körülmények szerinti megfelelést a szakmai minimum követelmények (ágyszámnövekedés, vizsgáló- és kezelõhelyiségek száma növekedése, kisebb létszámú szobák stb.)<br>
A beszerzés tárgyát és mennyiségét kellõ részletességgel adta meg, ebbõl az érdekeltek teljes biztonsággal megállapíthatták, hogy alkalmasak-e a szállítás teljesítésére.<br>
Azért nem tette lehetõvé a részajánlat tételt, mert a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdés szerint, ha az ajánlatkérõ e paragrafus (1), (2) bekezdései tekintetében nem ír elõ azonos igazolási módot az ajánlattevõre és annak alvállalkozójára, a szerzõdés teljesítésére való alkalmassá minõsítéshez az ajánlattevõnek és az alvállalkozó(k)nak együttesen kell megfelelniük az elõírt alkalmassági követelményeknek. E törvényi fordulat alkalmazhatósága érdekében nem írta elõ a jelen közbeszerzés tárgyával megegyezõ tárgyban teljesített referenciát. Ezzel utat engedett az ajánlattevõ és esetleges alvállalkozói együttesen alkalmassá válásának.<br>
Elõadta, hogy indokolatlannak tartja kérelmezõ I.-nek a 300 millió Ft-os egyösszegû szerzõdést kifogásoló kérelmét, mert kérelmezõ 1999. májusában közös ajánlattevõként 527 704 015 Ft értékû szerzõdést kötött vele, mely szerzõdésbõl nem állapítható meg az egyetemleges felelõsséget viselõ közös ajánlattevõk tényleges teljesítésének aránya, errõl az ajánlatkérõnek nincs tudomása. A kérdés tisztázására elvi állásfoglalást kért a Közbeszerzések Tanácsa titkárságától. Az eljárás elõkészítése során meghatározta a beszerzés becsült értékét, amelyhez képest a 300 millió Ft-os alkalmassági kritérium reálisnak tekinthetõ. A jogorvoslati eljárásban tartott tárgyaláson elõadta, hogy a beszerzés értéke 400-450 millió Ft-ra tehetõ.<br>
A széles körû szakmai részvétel segítésére határozta meg alkalmassági kritériumként felsõfokú végzettségû, a teljesítésért felelõs szakember megnevezését témacsoportonként.<br>
Az eljárás felfüggesztéséig öt ajánlattevõ vásárolt ajánlati dokumentációt, amely tény önmagában is cáfolja a jogorvoslatot kérelmezõ fél azon állítását, hogy ajánlatkérõ egy, esetleg két potenciálisan alkalmas ajánlattevõi körre szûkítette le a résztvevõk körét.<br>
Elõadta, hogy azért kapcsolta össze a szigorúan orvostechnológiai beszerzést más jellegû beszerzési elemekkel, mert a helyi önkormányzatok címzett és céltámogatási igénybejelentéséhez kapcsolódó megvalósíthatósági tanulmány tartalmáról és értékelésének rendjérõl szóló 104/1998. (V. 22.) Korm. rendelet 3. sz. melléklete azt írja elõ, hogy "a beruházáshoz kapcsolódóan beszerzendõ gép-, mûszereket, elsõ fogyóeszközök becsült költséget egy összegben kell bemutatni", illetve tervezni.<br>
Elismerte, hogy a szeptember 18-án megjelent ajánlati felhívásban a teljesítési határidõ tévesen jelent meg, azt a Közbeszerzési Értesítõ október 2-án megjelent számában 8266/2002 számon módosította. A módosítás kiterjedt az eredményhirdetés idejének módosítására is, a bírálatra meghatározott idõt 20 napról 10 napra csökkentette, kompenzálva ezzel a módosítás miatti idõveszteséget.<br>
A felhívás és a dokumentáció közötti eltérésekre vonatkozóan csak az endoszkópmosó készülékre nyilatkozott. Álláspontja szerint valamennyi manuális endoszkópmosót szállítani képes vállalkozó képes automata változatút is szállítani. Az eltérést mûszaki szükségesség indokolta, szakmailag indokolt az automata mosó alkalmazása, mert csak ezáltal garantálható a fertõtlenítési idõ betartása.<br>
A mûszaki specifikációtól való eltérés lehetõségét a dokumentáció I. fejezetének 3. és 4. pontjában pozitív irányban lehetõvé tette. Ez összhangban van az ajánlati felhívás 16. pontjában meghatározottakkal, mely szerint, ha az ajánlat egyetlen eleme nem felel meg a mûszaki specifikációban meghatározott feltételeknek, az az ajánlat érvénytelenségét vonja maga után.<br>
Az ágytálmosó készülékre úgy nyilatkozott, hogy a kérelmezõ által ismert típuson kívül más típus is beszerezhetõ.<br>
Közölte, hogy a kérdésekre adandó válaszokat részben elkészítette, de azok elküldésére az eljárás felfüggesztése miatt nem kerülhetett sor.<br>
Egyéb érdekeltként a Kortex Kft. érdemi észrevételében kérte kérelmezõ I. jogorvoslati kérelme elutasítását. Kifejtette, hogy az alkalmassági feltételeként meghatározott 300 M Ft-os szerzõdéssel az elmúlt 3 évben rajta kívül más ajánlattevõ is rendelkezik.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a kérelmezõ I. jogorvoslati kérelme részben megalapozott, a kérelmezõ II. jogorvoslati kérelme megalapozatlan.<br>
Kérelmezõ kifogásolta az ajánlati dokumentáció árának meghatározását.<br>
Ajánlatkérõ a dokumentáció 500 000 Ft + áfa árára nézve a következõ nyilatkozatokat tette:<br>
A 2,8 Mrd Ft-os beruházási költségû rekonstrukció II. ütem kiviteli terveit a Mediplan Kft. készítette bruttó 97 025 000 Ft tervezési díjért, melybõl ajánlatkérõ már 92 000 000 Ft-ot kifizetett a csatolt számlák alapján. A tervezõ cég nyilatkozata szerint a jelen beszerzéshez szükséges orvostechnológia tervfejezet tervezési költséghányada 39,3%.<br>
Elõadta ajánlatkérõ, hogy a beruházási tevékenység ellátására külön teamet hozott létre, a csoport tagjai tevékenységükbõl 35-40%-nyi munkaidõt a jelen közbeszerzési eljárásra fordítottak. A munkacsoport tagjainak összes bér- és járulékköltsége havi 2 049 432 Ft. A csoport tagjainak feladatát képezte a dokumentáció össze- és elõállítása a mûszaki elõírás és a tervlapok kivételével. A 12 pld-os dokumentáció elõállítási költsége összesen 22 837 Ft volt.<br>
A dokumentáció elkészítésére ajánlatkérõ megbízta a Synetron Kft.-t, akinek a szerzõdés szerint feladata a tervezõ által készített tenderlapok felülvizsgálata és átdolgozása volt a közbeszerzési eljárás követelményeinek megfelelõen.<br>
Végezetül utalt arra, hogy a Közbeszerzési Értesítõ szerkesztõségi lektora nem emelt kifogást a dokumentáció árával kapcsolatban.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint "az ajánlati dokumentáció ellenértékét az annak elõállításával és az ajánlattevõk részére történõ rendelkezésre bocsátásával kapcsolatban a közbeszerzési eljárásra tekintettel felmerült költséget alapul véve kell megállapítani."<br>
A Döntõbizottság megvizsgálta az ajánlatkérõ által becsatolt szerzõdéseket és számlákat, valamint a költségekre vonatkozó ajánlatkérõi nyilatkozatokat.<br>
A Synetron Kft.-vel kötött megbízási szerzõdés egyik tárgya az ajánlati dokumentáció elkészítése, díja a szerzõdéses összeg 40%-a volt.<br>
A dokumentáció (túlnyomó) részét képezõ mûszaki leírást és tervlapot a Mediplan Kft. készítette.<br>
A Döntõbizottság nem fogadta el ajánlatkérõ érvelését, miszerint a dokumentáció készítésében részt vevõ munkavállalói részére munkabért fizetett, valamint kifizette ezek tb-járulékát, - egyrészt azért nem, mert a Synetron Kft. és a Mediplan Kft. által készített munkarészek szinte teljes egészében lefedték a dokumentáció tartalmát, másrészt azért nem, mert a team tagjai az ajánlatkérõ alkalmazottai voltak, a dokumentáció elkészítésében való közremûködésük munkával való ellátottságuk körébe tartozott.<br>
A 12 pld-os dokumentáció 22 837 Ft-os nyomdai elõállítási költségét a Döntõbizottság elfogadhatónak tartotta.<br>
A Döntõbizottság nem fogadta el ajánlatkérõnek a Mediplan Kft. nyilatkozatára alapított hivatkozását, miszerint a kiviteli tervdokumentáció 39,3%-át az orvostechnológia képezte, mert az orvostechnológiai terv munkarészekbõl a közbeszerzési eljárással csak a tenderlapok állnak összefüggésben, melyre nézve a tervezõ külön számlát állított ki.<br>
A két tervezõ cégnek a közbeszerzési eljárás lefolytatásával összefüggõ munkák elvégzéséért járó díja és a dokumentáció elõállítási költségei 1 db dokumentációra vetítve a Döntõbizottság számítása szerint jóval alacsonyabbak, mint a dokumentáció áraként meghatározott 500 000 Ft.<br>
A Döntõbizottság megállapította, hogy ajánlatkérõ a dokumentáció ellenértékét nem az annak elõállításával és az ajánlattevõk rendelkezésére bocsátásával kapcsolatban felmerült költségeknek megfelelõen határozta meg, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(3) bekezdését.<br>
Az alkalmassági feltételekkel kapcsolatos rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a tartalmazza.<br>
A (2) bekezdés szabályozza az ajánlattevõ mûszaki alkalmassága megállapítására ajánlatkérõ által bekérhetõ igazolások, nyilatkozatok körét; az a) pont a referenciával, a c) pont a teljesítésbe bevonandó szakemberek ismertetésével kapcsolatos igazolási módot.<br>
A (4), (6) és (7) bekezdés így rendelkezik:<br>
"(4) Az ajánlatkérõ az (1) és (2) bekezdésben foglaltak alapján az ajánlattevõre és az alvállalkozóra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve, ha az ajánlatkérõ ettõl eltérõen rendelkezik."<br>
"(6) Az ajánlati felhívásban meg kell határozni, hogy az (1), illetõleg a (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére."<br>
"(7) Az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges mértékig lehet elõírni."<br>
Kérelmezõk sérelmezték a referenciára és a szakemberekre vonatkozó alkalmassági feltételeket. Ezért a Döntõbizottság megvizsgálta, hogy a felhívás ezen kikötései megfelelnek-e a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában foglalt fent idézett rendelkezéseknek.<br>
A 44. § (7) bekezdése az alkalmasság igazolása körében két megszorító rendelkezést tartalmaz:<br>
<br>
1. ajánlatkérõnek az adatok, tények kérését a közbeszerzés tárgyára kell korlátoznia,<br>
<br>
2. ajánlatkérõ az alkalmassági követelményeket a szerzõdés teljesítéséhez ténylegesen szükséges feltételek mértékéig szabhatja meg.<br>
A beszerzés tárgya elsõdlegesen egészségügyi mûszerek, gépek, eszközök.<br>
A referenciaigazolás módját ajánlatkérõ a közbeszerzés tárgyával összefüggésben határozta meg, miután a felhívás 11. a) pontjának a mûszaki alkalmasság igazolására szolgáló részében elõírta, hogy az elõzõ 3 év legjelentõsebb szállításainak ismertetésén túl igényt tart "3 db, az ajánlattevõre vonatkozó egészségügyi felhasználótól származó teljesítésrõl szóló ajánlás"-ra is.<br>
Ebbõl következik, hogy ajánlatkérõ már nem is kívánja vizsgálni azon ajánlattevõk alkalmasságát, amelyek nem csatolnak legalább 3 olyan tartalmú nyilatkozatot, ami az ajánlattevõnek egészségügyi felhasználó részére történõ pozitív megítélésû teljesítésérõl tanúskodik. A 3 ajánlás hiányában ugyanis az ajánlat érvénytelen, és mint ilyen, nem vehet részt az elbírálásban.<br>
Ajánlatkérõ viszont tekintettel arra, hogy a beszerzés tárgya sokrétû, nemcsak egészségügyi eszközökre vonatkozik, az alkalmassági feltételek meghatározásánál nem kötötte ki, hogy a 300 millió Ft-os szerzõdésnek kifejezetten egészségügyi felhasználóval kötöttnek kell lennie.<br>
Összességében tehát ajánlatkérõ úgy ítélte meg, hogy elfogadható számára egy olyan ajánlat, amelyik az ajánlattevõre nézve egészségügyi felhasználótól származó 3 ajánlást (pozitív tartalmú nyilatkozatot) tartalmaz, valamint az ajánlattevõ a megelõzõ 3 évben bármilyen termék szállítására kötött egy 300 millió Ft-os szerzõdést.<br>
A Fõvárosi Bíróságnak a Legfelsõbb Bíróság által alátámasztott ítélkezési gyakorlata szerint az ajánlati felhívás 11. a) és 11. b) pontjában szereplõ kikötéseit egymással szoros összefüggésben kell vizsgálni.<br>
Ennélfogva nem kifogásolható, hogy ajánlatkérõ a 11. b) pontban nem ragaszkodott egészségügyi referenciához; részben azért, mert a 11. a) pontban érvényességi feltételként már megszabta az egészségügyi felhasználótól származó ajánlást, másrészben azért, mert beszerzési igénye nemcsak egészségügyi eszközökre vonatkozott.<br>
Ajánlattevõnek a 300 millió Ft-os szerzõdéssel való rendelkezése nem tekinthetõ túlzott alkalmassági feltételnek. A "teljesítéshez ténylegesen szükséges mérték" megállapításánál az adott beszerzés értékébõl kell kiindulni. A jogvita tárgyát képezõ közbeszerzési eljárásban ajánlatkérõ többféle fajtájú terméket akart beszerezni. Miután jellemzõen nincs olyan ajánlattevõ, aki mindegyik fajtát forgalmazza, alvállalkozókat, egyéb közremûködõket kell bevonnia a teljesítésbe. Ez komoly szervezési és finanszírozási tevékenységet igényel, amelynek csak olyan ajánlattevõ tud eleget tenni, amely ajánlattevõ korábban már vállalkozni tudott jelentõs összegû szerzõdés teljesítésére.<br>
A Döntõbizottság nem vonja kétségbe, hogy az adott közbeszerzési piacon a kiírásnak csak kevés számú ajánlattevõ tud megfelelni. Mivel azonban az alkalmassági feltétel meghatározás nem jogsértõ, csak akkor semmisíthetné meg a felhívásnak a 300 millió Ft-os szerzõdéssel való rendelkezést elõíró részét, ha bebizonyosodna, hogy ajánlatkérõ azzal a szándékkal írta azt elõ, hogy egyes ajánlattevõket kizárjon az ajánlattétel lehetõségébõl, illetõleg másokat elõnyösebb helyzethez juttasson - azaz ajánlatkérõ ezen eljárása a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>szerinti alapelvi rendelkezéseket (esélyegyenlõség, eljárás tisztasága és nyíltsága) sértene.<br>
A jogorvoslati eljárásban nem merült fel bizonyíték ajánlatkérõ ezen szándékára, ezért a Döntõbizottság nem állapította meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának megsértését sem.<br>
A tényállás szerint a kérelmezõben felmerült annak a lehetõsége, hogy közös ajánlattevõként tehessen ajánlatot és a 300 000 Ft-os szerzõdéssel való rendelkezést más ajánlattevõvel (alvállalkozóval) együtt igazolja.<br>
Az ajánlatkérõ nyilatkozata is azt tartalmazta, hogy szándéka szerint az ajánlattevõ és az alvállalkozó együttes megfelelését biztosítani akarta.<br>
Ez azonban az ajánlati felhívásból nem állapítható meg.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése értelmében az ajánlatkérõi nyilatkozat szerinti helyzetben az ajánlati felhívásban utalni kell arra, hogy az azonos igazolási mód elõírása miatt az ajánlattevõnek és az alvállalkozónak együttesen kell megfelelni az alkalmassági követelményeknek.<br>
Ajánlatkérõ elõírta, hogy az ajánlattevõnek témacsoportonként rendelkeznie kell legalább 1 fõ szakirányú felsõfokú végzettségû szakemberrel.<br>
Az OMKER Rt.-nek válaszlevelében foglaltakat a tárgyaláson kiegészítette azzal, hogy élelmiszer-ipari mérnök, illetõleg egészségügyi felsõfokú végzettségû szakemberrel való rendelkezéssel is teljesíthetõ az elõírt alkalmassági követelmény.<br>
A Döntõbizottság álláspontja szerint a beszerzés tárgya szerinti témacsoportokat valóban lefedi az ajánlatkérõ által közölt szakember kör, az alkalmassági feltétel meghatározás tehát a beszerzés tárgyára korlátozódott.<br>
A Döntõbizottság megállapította, hogy ajánlatkérõ nem járt el jogszerûtlenül a két alkalmassági feltétel meghatározásánál, ezért a jogorvoslati kérelmek vonatkozó részeit elutasította.<br>
Kérelmezõk kifogásolták, hogy ajánlatkérõ nem adott lehetõséget részajánlattételre annak ellenére, hogy a beszerzés célja többfajta termék szállítása.<br>
A Döntõbizottság elutasította ezen kérelmeket, mert a Kbt. nem tiltja különbözõ fajtájú tárgyak egy eljárásban való beszerzését (sõt szolgáltatás, építési beruházás, árubeszerzés-típusok együttes kiírása sem tiltott).<br>
Kérelmezõ I. sérelmezte, hogy az ajánlati felhívás és a dokumentáció a beszerzési tárgyakat illetõen több tekintetben eltér egymástól.<br>
A kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése elõírja: "Az ajánlati felhívás tartalmát - a 2. sz. mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek."<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése így rendelkezik: "Ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza."<br>
A Ptk. alapján a szerzõdés kötelezõ feltételei a szerzõdés tárgya, az ellenszolgáltatás és a teljesítési határidõ. Ezen kötelezõ tartalmi feltételek részletezését tehát az ajánlati dokumentációnak kell tartalmaznia.<br>
Ajánlatkérõ a "szerzõdés tárgya", azaz a beszerzés tárgya feltételt illetõen úgy döntött, hogy azt már a felhívásban meghatározza, a tárgyaláson általa elõadottak szerint azért, hogy a jelentõs ellenértékû ajánlati dokumentációt csak azok vásárolják meg, akik képesnek tartják magukat a sokfajta beszerzési tárgy szállítására. Ajánlatkérõ ezen eljárása nem lenne kifogásolható, ha a felhívásba "beemelt" részletes szerzõdési feltétel - a beszerzési tárgyak meghatározása - azonosan történt volna a felhívásban és a dokumentációban.<br>
A Döntõbizottság összevetette a felhívás és a dokumentáció adatait és megállapította, hogy azok úgy a mennyiségeket, mint a specifikációt illetõen több helyen eltérnek egymástól.<br>
Az eltérések a következõk:<br>
Felhívás	Dokumentáció<br>
I. témacsoport<br>
- 3 db diagnosztikai	- 1 db diagnosztikai bronhofiberoscop	  bronhofiberoscop<br>
- 2 db manuális	- 2 db automatikus endoscopfertõtlenítõ	  endoscopfertõtlenítõ<br>
II. témacsoport<br>
- - 26 db antidekubitusz matrac<br>
- - 27 db fali röntgenfilmnézõ<br>
- - 7 db vizsgálólámpa<br>
- 409 db éjjeliszekrény	- 410 db éjjeliszekrény<br>
- 53 db vizsgálóasztal	- 31 db vizsgálóasztal<br>
- - 7 db betegemelõ heveder<br>
- - 7 db személymérleg<br>
- - 10 db betegfürdetõ kocsi<br>
- - 1 db gyógyszerhûtõ szekrény<br>
- - 75 db szennyveder<br>
- - 1 db gipszkészítõ kocsi<br>
- - 15 db kórlap/röntgenfilm- tartó kocsi<br>
- - 15 db rozsdamentes gyógyszerosztó<br>
- - 22 db rozsdamentes kötözõkocsi<br>
- - 15 db rozsdamentes ágyazókocsi<br>
- - 10 db rozsdamentes doboznyitó állvány<br>
- - 22 db rozsdamentes állvány mûszerledobó zsákhoz<br>
- - 16 db rozsdamentes szennyesgyûjtõ kocsi 1 zsákos<br>
- - 17 db rozsdamentes szennyesgyûjtõ kocsi 2 zsákos<br>
- - 2 db orvosi ülõke<br>
- - 25 db kétlépcsõs mûtõzsámoly<br>
V. témacsoport<br>
- 3 db ambulanter vérnyomásmérõ holterrendszer<br>
- 1 db ambulanter vérnyomásmérõ holterrendszer<br>
<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg a felhívásnak, illetõleg a dokumentációnak.<br>
A felhívás és a dokumentáció között a mennyiségekre és a jellemzõkre vonatkozóan a fentiek szerint fennálló jelentõs számú eltérések és ellentmondások miatt az ajánlattevõk nem tudnak olyan ajánlatot tenni, amelyik megfelel az ajánlati felhívásnak és a dokumentációnak is. Így tehát a kiírásra csak érvénytelen ajánlatot lehet tenni.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését. A jogsértés miatt a Döntõbizottság megsemmisítette az ajánlati felhívásnak és az ajánlati dokumentációnak a beszerzés tárgya meghatározására vonatkozó részeit. Felhívja ajánlatkérõt, hogy a két dokumentum tartalmát úgy határozza meg, hogy azokból a beszerzési igénye egyértelmûen megállapítható legyen és ezáltal az ajánlattevõk érvényes ajánlatot tehessenek.<br>
Kérelmezõk sérelmezték a felhívás és a dokumentáció közötti eltérést azon okból is, hogy másként határozta meg ajánlatkérõ a teljesítési határidõt a felhívásban és a dokumentációban.<br>
A felhívás szerint a beszerzés egészére a teljesítési határidõ 2002 december 27. A dokumentáció részét képezõ szerzõdéstervezet 6.3. pontja szerint a dokumentáció I. szakasza szerinti beszerzési tárgyakat 2002 december 27-ig, a II. szakasz szerintieket 2003. április 10-ig kell leszállítani.<br>
Ajánlatkérõ október 2-án módosította a felhívást, miszerint a teljesítési határidõ 2003 április 10.<br>
A kiírás ily módon már megfelel a Kbt. rendelkezéseinek. A felhívás tartalmazza az összes beszerzési tárgy szállítására vonatkozó határidõt, az ezen határidõn belüli részteljesítési határidõt pedig az ajánlati dokumentáció rögzíti.<br>
A Döntõbizottság megállapította, hogy a teljesítési határidõ meghatározást illetõen ajánlatkérõ nem követett el jogsértést, ezért a jogorvoslati kérelmeket ezen részükben elutasította.<br>
Kérelmezõ I. kifogásolta, hogy ajánlatkérõ a 15 db ágytálmosó-fertõtlenítõ készülékre olyan feltételt írt elõ, hogy annak biztosítania kell "két ágytál egyidejû mosását." Álláspontja szerint ennek a feltételnek megfelelõ terméket csak egyetlen forgalmazótól lehet beszerezni.<br>
A Döntõbizottság nem fogadta el kérelmezõ kifogását.<br>
Ajánlatkérõnek jogában áll meghatározni, hogy milyen tulajdonságokkal rendelkezõ termékre tart igényt, e jogosultságát csak a Kbt. alapelvi rendelkezései (adott esetre nézve az esélyegyenlõség biztosításának kötelezettsége) korlátozzák.<br>
Az elõírás nem sérti az ajánlattevõk esélyegyenlõségét, mert mindegyik ajánlattevõnek azonos módon számolnia kell azzal, hogy a terméket esetleg csak egy adott forgalmazótól szerezheti be.<br>
A Döntõbizottság ezért a jogorvoslati kérelmet ebben a részében elutasította.<br>
Kérelmezõ I. sérelmezte, hogy ajánlatkérõ nem adott választ a szeptember 24-i levelében feltett kérdésekre.<br>
A kérelem idõelõttivé vált.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerint "az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez."<br>
A 38. § (2) bekezdése elõírja: "A dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni."<br>
A szeptember 18-án közzétett felhívás alapján az ajánlattételi határidõ október 29. Ajánlatkérõnek eszerint legkésõbb október 22-ig választ kellett volna adnia a kérelmezõ I. által feltett kérdésekre. Ajánlatkérõ azonban október 2-án módosította ajánlati felhívását, amelynek 15. b) pontja szerint az új ajánlattételi határidõ 2002. november 12., továbbá a válaszadási határidõ elõtt, október 7-én kézhez vette a Döntõbizottságnak az eljárást felfüggesztõ határozatát.<br>
A felfüggesztés idõtartama az ajánlattételi határidõbe nem számít bele. Ajánlatkérõnek tehát még módja van a felfüggesztés megszûntétõl számítottan a Kbt. elõírása szerinti határidõben kérelmezõ I. részére a választ megadni.<br>
Kérelmezõ II. sérelmezte, hogy ajánlatkérõ a rendelkezésére bocsátott ajánlati dokumentációhoz csak építészeti szerkezeti rajzokat csatolt, orvostechnológiai berendezési és mûszaki csatlakozási tervrajzokat nem. A tárgyaláson közölte, hogy idõközben megkapta a hiányolt tervrajzokat is, de miután késõbb, mint a többi ajánlattevõ, sérült az esélyegyenlõsége az ajánlat elkészítését illetõen.<br>
A Döntõbizottság a kérelmet elutasítja. Kérelmezõ II.-nek - különösen a meghosszabbodott ajánlattételi határidõ folytán elegendõ idõ áll rendelkezésére az ajánlat elkészítésére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), b), c), d), f) és h) pontja szerint rendelkezett.<br>
A Döntõbizottság megsemmisítette ajánlatkérõnek az ajánlati dokumentáció ellenértékére, valamint az ajánlati felhívás és a dokumentációnak a beszerzés tárgya meghatározására vonatkozó döntését.<br>
A Döntõbizottság felhívja ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésére, miszerint "az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben ez esetben sem lehet a 47. § (1) bekezdésében foglaltaknál rövidebb."<br>
A Döntõbizottság a jogsértések megállapítása mellett 1 millió Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja értelmében jogsértés megállapítása esetén a bírság kiszabása kötelezõ. A bírság mértékének megállapításakor a Döntõbizottság tekintettel volt arra, hogy a kiírásnak a beszerzés tárgyára, valamint az ajánlati dokumentáció ellenértékének meghatározására vonatkozó döntés megsemmisítése folytán a jogsértés orvoslást nyerhet.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 11.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>