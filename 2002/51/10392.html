<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10392)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.603/7/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az Országos Tisztifõorvosi Hivatal közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Országos Tisztifõorvosi Hivatal (1097 Budapest, Gyáli út 2-6., képviseli: dr. Bakony Anna jogtanácsos, a továbbiakban: ajánlatkérõ) "az Országos Tisztifõorvosi Hivatal hõenergia-ellátásának rekonstrukciója keretében a beruházás használatba vételéhez szükséges kiegészítõ gépészeti, kõmûves- és szakipari munkák elvégzése" tárgyú közbeszerzési eljárása ellen kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ 2002. február 27-én indította meg nyílt elõminõsítéses közbeszerzési eljárását abból a célból, hogy építési beruházás keretében az Országos Tisztifõorvosi Hivatal központi telephelyi hõenergia-ellátásának rekonstrukcióját (tervezett összteljesítmény 7300 kW), valamint 3 épület melegvíz-fûtési rendszere felújítását biztosítsa.<br>
A beszerzése tárgyában 3 részfeladatot különböztetett meg:<br>
I. Gyáli út 2-6. sz. alatti telephely hõenergia-ellátás rekonstrukciója,<br>
II. Gyáli út 3/A. sz. alatti telephely hõenergia-ellátás rekonstrukciója,<br>
III. Gyáli út 2-6. sz. alatti telephelyen 3 épület (C, D, Állatház) melegvíz-fûtési rendszerének felújítása.<br>
Felhívásában a teljesítés határidejét 2002. október 7-ében, míg a próbaüzem, illetve a fûtésrendszeri beszabályozás határidejét 2002. október 15-ében, illetve november 30-ában állapította meg.<br>
Ajánlatkérõ 2002. június 6-án hirdette ki az eljárást lezáró döntését.<br>
Az I. rész tekintetében az eljárás nyertese a KIPCALOR Kft. lett 403 210 830 Ft ellenszolgáltatással. Az eljárást lezáró szerzõdést vele 2002. június 19-én kötötték meg.<br>
A szerzõdés elsõ és második pontja értelmében a nyertes vállalkozó feladata a tenderdokumentációnak és a kiviteli terveknek megfelelõ minõségben és mennyiségben való teljesítés.<br>
Ajánlatkérõ kötelezettségét képezte a kivitelezés teljes idõtartama alatt a tervezõi mûvezetés biztosítása. A felek a szerzõdés 10.4. pontjában rögzítették, hogy amennyiben a kivitelezés során többletmunka elvégzésének szükségessége merül fel, azt külön megállapodásban rendezik. A nyertes ajánlattevõ a szerzõdés 11. a) és b) pontjában I. osztályú anyagok, berendezések felhasználásával I. osztályú teljesítést vállalt mind a kivitelezésre, mind az általa telepített új berendezésekre, továbbá 36 hónap teljes körû jótállást. Ugyanakkor a szerzõdés 11. e) pontjában kikötötték a felek, hogy ha a megrendelõ vagy harmadik személy - a vállalkozó elõzetes hozzájárulása nélkül - a berendezéseken változtatást, javítást végez, vagy azt nem rendeltetésszerûen használja, illetve a kezelési, karbantartási utasításokat nem tartja be, a vállalkozó jótállási, illetve szavatossági felelõssége az adott berendezésre, a beavatkozás kapcsán keletkezõ károkra és következményekre megszûnik.<br>
Ajánlatkérõ 2002, szeptember 25-én tájékoztatta a Döntõbizottság elnökét arról, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján hirdetmény közzététele nélküli tárgyalásos közbeszerzési eljárást folytat le - a korábbi nyílt közbeszerzési eljárás nyertesével - a megkötött szerzõdésben nem szereplõ kiegészítõ építési munkákra.<br>
Tájékoztatójában az eljárásfajta választását azzal indokolta, hogy olyan - a korábban megkötött szerzõdésben nem szereplõ - kiegészítõ építési munkák elvégzése vált szükségessé, melyek értéke nem haladja meg a korábbi közbeszerzés értékének 10%-át, és a kiegészítõ munkák feltétlenül szükségesek az eredeti szerzõdés teljesítéséhez.<br>
Tájékoztatójához mellékelte az ajánlati felhívását. Felhívása 3. a) pontjában a beszerzés tárgyát és mennyiségét az alábbiak szerint határozta meg:<br>
"Az Országos Tisztifõorvosi Hivatal hõenergetikai rekonstrukciója keretében a beruházás használatba vételéhez szükséges az alábbi gépészeti, kõmûves- és szakipari munkák elvégzése:<br>
- hõközpontok csõalagútjai, csõfolyosói helyreállítása,<br>
- kazánházi, hõközponti közmûvezetékek felújítása,<br>
- hõenergia-rendszerhez csatlakozó villamosenergia-fõelosztó bõvítése,<br>
- kazánházi tetõjavítás,<br>
- kazánház, hõközpontok szakipari helyreállítási munkái,<br>
- maradó kazánházi berendezések felújítása, áthelyezése,<br>
- egyéb kapcsolódó munkák."<br>
Ajánlatkérõ felhívásában rendelkezett az alkalmassági követelményekrõl, az ajánlatok elbírálásának szempontjáról és az eljárása lefolytatásának a menetérõl. Ajánlattételre a KIPCALOR Energetikai Kft.-t hívta fel. Az ajánlattételi határidõt és egyben az elsõ tárgyalás idõpontját 2002. szeptember 26-ában határozta meg. A felhívás 4. pontja szerint a teljesítés határideje 2002. december 15-e.<br>
A Döntõbizottság elnöke 2002. október 9-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból nem állapítható meg egyértelmûen a választott eljárásfajta törvényi feltételeinek a megléte. Indítványozta, hogy a Döntõbizottság vizsgálja meg a közbeszerzési eljárás jogalapját, illetve az ajánlati felhívás jogszerûségét.<br>
Ajánlatkérõ írásbeli és a tárgyaláson tett szóbeli nyilatkozatában kiegészítette a tájékoztatójában foglaltakat, továbbá csatolta a korábbi eljárást lezáró szerzõdést és a benyújtott ajánlatot.<br>
Elõadta, hogy külön lefolytatott közbeszerzési eljárásban készítették el az Országos Tisztifõorvosi Hivatal hõenergetikai rekonstrukciójának tervdokumentációját. A nyílt eljárásban pedig ennek kivitelezése volt a feladat. A II. és a III. részfeladat a hõenergia-ellátás, illetve a melegvíz-fûtési rendszernek a secunder oldalával kapcsolatos munkákat foglalta magában. A kiegészítõ közbeszerzési eljárás munkái kizárólag az I. részfeladattal kapcsolatosak. E munkák részben tervezési hibák, hiányosságok miatt, részben pedig amiatt merültek fel, mert az eltakart részeknél csak a bontást követõen vált ismertté a kiegészítõ munka elvégzésének szükségessége.<br>
Konkrétan az egyes kiegészítõ munkák elvégzésének szükségességét az alábbiakkal indokolta:<br>
<br>
1. Hõközpontok csõalagútjai, csõfolyosói helyreállítása.<br>
A tervezés szakaszában - a csõalagutak szûkössége, illetve a folyamatos üzemelés miatt - részben tárták csak fel a csõalagutak állapotát. A kivitelezés megkezdésekor leállították a rendszer mûködését, ekkor volt átvizsgálható a teljes csõalagútrendszer és nyert megállapítást, hogy egyrészt a csõalagutak falai rossz állapotban vannak statikailag is, másrészt az abban levõ szerelvények beépítése sem megfelelõ.<br>
<br>
2. Kazánházi, hõközponti vezetékek felújítása.<br>
A kivitelezés során ellenõrzõ nyomáspróbát végeztek, és ennek alapján állapították meg, hogy nem biztonságos már a közmûvezetékek üzemeltetése, ezért szükségessé vált azok bontása, majd új gépészeti és villamos vezetékek kiépítése.<br>
<br>
3. Hõenergia-rendszerhez csatlakozó villamosenergia-fõelosztó bõvítése.<br>
Az eredeti tervdokumentációban ez a munka nem szerepelt, azonban a tényleges beüzemelés elõtt vált nyilvánvalóvá, hogy a rekonstrukció során beépítésre kerülõ gõzfejlesztõk már olyan nagy energiát fogyasztanak, hogy szükséges a bõvítése.<br>
<br>
4. Kazánházi tetõjavítás.<br>
A meglévõ tetõszerkezetnek korábban nem voltak problémái, azonban idén õsszel a jelentõs esõzések miatt nagymértékû beázás következett be a kazánházban. Szükségessé vált annak gyors javítása egyrészt az épület állagának, másrészt a benne levõ elektromos berendezéseknek a védelme érdekében. A tetõ bontása után vált megállapíthatóvá, hogy jelentõsebb mértékû felújítás elvégzése szükséges.<br>
<br>
5. Kazánház, hõközpontok szakipari helyreállítási munkái.<br>
E körbe - mint azt az építési napló is tükrözi - számos szakipari munka elvégzése tartozik. Ajánlatkérõ kiemelte többek között az alábbiakat:<br>
- A tervezõ falba épített ventilátort javasolt, azonban annak méretei és súlya miatt szükségessé vált a fal megerõsítése.<br>
- Eredetileg csak részben képezte a kivitelezés részét a padlóburkolatok cseréje, azonban a csurgalék víz elvezetésének biztosítása, illetve a sok bontási munka miatt indokolttá vált a teljes burkolatcsere.<br>
- A technológiai hideg víz és a csatornaelvezetés biztosítása, amelyet nem megfelelõen tartalmaztak a kiviteli tervek.<br>
<br>
6. Maradó kazánházi berendezések felújítása, áthelyezése.<br>
Az eredeti tervdokumentációban nem tértek ki a meglévõ és továbbra is üzemelõ berendezések szükséges felújítására, amelyek elvégzése pedig indokolt a biztonságos üzemmenet érdekében.<br>
<br>
7. Egyéb kapcsolódó munkák.<br>
Ajánlatkérõ elõadta, hogy számos munka tartozik ebbe a körbe, ezeket tartalmazza az építési napló, közülük kiemelte az alábbiakat:<br>
- A rekonstrukció következtében nagy értékû és bonyolult üzemeltetésû gépek kerülnek elhelyezésre, erre tekintettel indokolt, hogy új nyílászárókat szereljenek fel, a helyiségek zárhatóak legyenek.<br>
- A meglévõ vezetékrendszer részben korrodálódott, részben szükségessé vált a színfelújítás, így a biztonságos üzemeltetés érdekében ezen munkákat is el kellett végezni.<br>
- Búvóaknák létesítése. A kiviteli tervekben egyes szakaszoknál csak nagy távolságközökkel került elõírásra ilyen aknák létesítése, azonban mind az üzemeltetéshez, mind a hibaelhárításhoz, illetve azok zökkenõmentesebb biztosításához indokolt több ilyen akna létesítése.<br>
- A kiviteli terveknek a hiányossága volt, hogy nem az elõírásoknak megfelelõ hõleadót terveztek, illetve volt olyan helyiség is, amelynél egyáltalán nem tüntették fel az elhelyezését.<br>
- A létesítendõ automatikus felügyeleti rendszer eredetileg a hõenergia-rendszerre vonatkozott. Azonban a hõenergia-rendszer biztonságos üzemeltetéséhez szükséges a villamosenergia-ellátás rendszerének és a vízellátás rendszerének az áttekinthetõsége, irányíthatósága is, így e két alrendszerre is kiterjesztették a felügyeleti rendszer megvalósítását.<br>
Ajánlatkérõ közölte, hogy az eredeti szerzõdés teljesítése jelen közbeszerzési eljárás indításakor még nem fejezõdött be, a kiegészítõ munkák közül azonban egyeseket már elvégeztek, mert azok nélkül nem lett volna folytatható a kivitelezés.<br>
Ajánlatkérõ bejelentette, hogy a közbeszerzési eljárását lefolytatta, 2002. október 4-én kihirdette az eljárást lezáró döntését a KIPCALOR Kft. ajánlatát 20 M Ft ajánlati árral és 2003. február 28-i teljesítési határidõvel elfogadta. Az eljárást lezáró szerzõdést a megindított jogorvoslati eljárásra tekintettel még nem kötötték meg.<br>
Egyéb érdekeltként a KIPCALOR Kft. a tárgyaláson akként nyilatkozott, hogy megítélése szerint jogszerû az ajánlatkérõ által választott eljárásfajta alkalmazása. Rámutatott arra, hogy a kivitelezés során állapították meg a hiányosságokat, azokat az építési naplóban feltüntették, elvégzésük szükségességét mind a tervezõ, mind a mûszaki ellenõr bejegyzésével igazolta. Kiemelte, hogy az eredeti szerzõdésben minden általa végzett munkára 36 hónapos jótállást vállalt, és erre tekintettel - ha a hozzájárulása nélkül más, nem megfelelõ munkát végez - ajánlatkérõ elveszítheti a jótállását.<br>
Döntõbizottság a jogorvoslati eljárás során kizárólag azt vizsgálta, hogy az ajánlatkérõ által választott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés szerinti eljárásfajta feltételei fennállnak-e.<br>
A Döntõbizottság az alábbi indokokra tekintettel megállapította, hogy ajánlatkérõ eljárásfajta-választása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
Ezen eljárásfajta alkalmazásának elsõdleges feltétele, hogy olyan kiegészítõ építési munkára vonatkozzon, amelynek teljesítése szükséges az eredeti beszerzési igény kielégítéséhez, azonban ez nem volt elõre látható és az eredeti szerzõdésben sem rendelkeztek róla. Szükséges továbbá, hogy indokolt legyen a korábbi nyertes ajánlattevõvel való elvégeztetése.<br>
Ezen eljárásfajta az elsõdleges feltételek fennállása esetén akkor alkalmazható jogszerûen, ha vagy az a)+b) vagy az a)+c) pontban megjelölt további követelmények is teljesülnek.<br>
A Döntõbizottság megállapította, hogy a jelen közbeszerzés tárgyát képezõ kiegészítõ munkák nem képezték részét az alap közbeszerzési eljárást lezáró szerzõdésnek.<br>
A Döntõbizottság áttekintette - a fentiekben részletesen is ismertetett - kiegészítõ munkákat, és megállapította, hogy azok teljesítése szükséges az eredeti beszerzési igény kielégítéséhez.<br>
Ajánlatkérõ eredeti beszerzési igénye az volt, hogy megvalósuljon az Országos Tisztifõorvosi Hivatal hõenergetikai rekonstrukciója. A Döntõbizottság álláspontja szerint a kiegészítõ munkák ezt a célt szolgálják. Ez megállapítható részben maguknak a munkáknak a mikéntjébõl, jellegébõl is, illetve csak e kiegészítõ munkák elvégzését követõen készülhet el egységes egészként a hõenergia-ellátás. Konkrétan az egyes munkákra vonatkoztatva egyértelmû, hogy:<br>
- a csõalagutakat, csõfolyosókat megfelelõen helyre kell állítani,<br>
- a közmûvezetékeket úgy kell felújítani, hogy biztonságosan üzemeltethetõek legyenek,<br>
- a villamosenergia-fõelosztónak olyan teljesítményûnek kell lennie, hogy kielégítse a rendszer igényeit,<br>
- a megromlott tetõszerkezet kijavításával meg kell oldani az elhelyezett gépeknek és magának az épületnek is a károsodástól való megóvását,<br>
- a padlóburkolatok cseréjét el kell végezni, a csatornaelvezetést biztosítani kell,<br>
- az automatikus felügyeleti rendszer funkcióját akkor tölti be, ha a hõközpont minden alrendszerére kiterjed,<br>
- a hõleadókat az elõírásoknak megfelelõen kell elhelyezni az egyes helyiségekben stb.<br>
A Döntõbizottság álláspontja szerint a beszerzés megfelel az elõrenemláthatóság feltételének is. E követelményt - a Kbt. elõírása alapján - ajánlatkérõ vonatkozásában kell vizsgálni. A becsatolt iratok (különösen építési napló) és a felek nyilatkozatai alapján megállapítható, hogy az egyes kiegészítõ munkák a tervezés hiányosságai miatt váltak szükségessé (pl. villamosenergia-fõelosztó bõvítése, falba épített ventilátor, teljes padlóburkolat cseréje, egységes felügyeleti rendszer, további hõleadók beépítése). Ez pedig nem értékelhetõ az ajánlatkérõ terhére. A kiegészítõ munkák többi részénél pedig a kivitelezés során, a bontást követõen vált megállapíthatóvá, hogy az elõre tervezetteken kívül további munkák elvégzése is szükséges (pl. hõközpontok csõalagútjai, csõfolyosói, vezetékrendszer korrodáltságának megszüntetése, színfelújítása, tetõjavítás).<br>
A Döntõbizottság megítélése szerint indokolt, hogy a fenti munkákat a korábbi nyertes ajánlattevõ végezze el, mivel az egyes munkák elvégzése mind idõben, mind technikailag egymásra épül, és a KIPCALOR Kft. feladata a rekonstrukció megvalósítása.<br>
A Döntõbizottság az alap közbeszerzési eljárást lezáró szerzõdés értékének és a nyertes ajánlati árának összevetése alapján megállapította, hogy jelen kiegészítõ beszerzés értéke nem haladja meg az alap értékének az 50%-át, így fennáll a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontjában támasztott feltétel.<br>
A Döntõbizottság megítélése szerint teljesül a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b) pontjában támasztott azon feltétel is, hogy ezen kiegészítõ munkák aránytalan nehézség nélkül mûszakilag vagy gazdaságilag nem választhatók el a korábban kötött szerzõdéstõl.<br>
A Döntõbizottság a fentiekben részletesen ismertette az egyes munkákat, és rámutatott arra, hogy ezen munkák elvégzése elõfeltétele további, a beszerzés részét képezõ munkák megvalósításának. Ebbõl következõen ilyen komplett rekonstrukciónál kisebb kiegészítõ munkák aránytalan nehézség nélkül sem gazdaságilag, sem mûszakilag nem választhatók el.<br>
A Döntõbizottság a fentiekre tekintettel megállapította, hogy ajánlatkérõ közbeszerzési eljárása vonatkozásában fennállnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában támasztott feltételek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. tv. (a továbbiakban: Áe.) rendelkezéseit kell alkalmazni.<br>
Az Áe 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy folytatásra okot adó körülmény már nem áll fenn - megszünteti.<br>
Fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. november 15.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>