<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10425)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.665/12/2002.<br>
<br>
Tárgy: az LMS International N.V. kérelmezõ jogorvoslati kérelme a Környezetgazdálkodási Intézet ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az LMS International N.V. (3001 Leuven, Interleuvenlaan 68., Belgium, képviseli: Tóth György a T & T Data Automation Kft. ügyvezetõje, 1116 Budapest, Hunyadi Mátyás u. 32. 4/1., a továbbiakban: kérelmezõ) jogorvoslati kérelmének, melyet a Környezetgazdálkodási Intézet (1068 Budapest, Szófia u. 9., képviseli: dr. Patay Géza ügyvéd, 1026 Budapest, Pasaréti út 72., a továbbiakban: ajánlatkérõ) "az akusztikai minõsítési eljárásokhoz használandó és a dokumentációban részletesen meghatározott mûszer-összeállítás szállítása" tárgyú közbeszerzési eljárása ellen terjesztett elõ helyt ad és megállapítja, hogy ajánlatkérõ megsértette a közbeszerzésekrõl szóló 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71. §</a> (5) bekezdését, és ezért megsemmisíti ajánlatkérõ ajánlati felhívását és azt követõ döntéseit.<br>
A Döntõbizottság ajánlatkérõt 1 000 000 Ft (azaz egymillió forint) bírsággal sújtja.<br>
Kötelezi a Döntõbizottság ajánlatkérõt, hogy a bírságot a határozat kézbesítésétõl számított 15 napon belül fizesse meg a Közbeszerzések Tanácsának a Magyar Államkincstárnál vezetett 10032000-01720361-00000000 számú bankszámlájára.<br>
Kötelezi a Döntõbizottság ajánlatkérõt, hogy fizessen meg a kérelmezõ részére 150 000 Ft (azaz egyszázötvenezer forint) igazgatási szolgáltatási díjat a határozat kézbesítésétõl számított 15 napon belül.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. december 19-i, 51. számában (9390) tette közzé ajánlati felhívását nyílt eljárás megindítására a rendelkezõ részben meghatározott tárgyban. Az eljárásban ajánlatot nyújtott be az LMS International N.V., a kérelmezõ és a SPECTRIS Kft.<br>
Ajánlatkérõ e nyílt közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) és c) pontja alapján eredménytelenné nyilvánította, arra hivatkozással, hogy a benyújtott egyik ajánlat érvénytelen volt, míg a másik ajánlattevõt ki kellett zárni az eljárásból.<br>
Ajánlatkérõ a Közbeszerzési Értesítõ 2002. augusztus 14-i számában tette közzé részvételi felhívását tárgyalásos eljárás megindítására a rendelkezõ részben meghatározott tárgyban, eljárása jogalapját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjában jelölte meg.<br>
Ajánlatkérõ a felhívása 2. c) pontjában arról nyilatkozott, hogy nem alkalmaz gyorsított eljárást. Ajánlatkérõ a rész-, illetve többváltozatú ajánlattétel lehetõségét kizárta.<br>
Ajánlatkérõ a felhívása 6. a) pontjában határozta meg a részvételi jelentkezés határidejét, kimondta, hogy az a felhívás közzétételének napját követõ elsõ naptól számított 26. nap.<br>
A 6. b) pontban közölte, hogy az elsõ tárgyalás idõpontja az ajánlattételi határidõ lejártának követõ elsõ naptól számított 3. nap.<br>
Ajánlatkérõ felhívásában rendelkezett a pénzügyi, gazdasági és mûszaki alkalmassági követelményekrõl, továbbá arról, hogy az ajánlatokat majd az összességében legelõnyösebb ajánlat szempontja alapján bírálja el. Meghatározta a részszempontokat, alszempontokat, értékelési ponthatárokat, súlyszámokat és az értékelés módszerét.<br>
Ajánlatkérõ a meghívott ajánlattevõk keretszámát háromban határozta meg és felhívása 12. pontjában megjelölte az általa már kiválasztottakat: a SPECTRIS Components Kft.-t és a kérelmezõt.<br>
Ajánlatkérõ részvételi dokumentációt is összeállított, ebben határozta meg a mûszaki specifikációt és ez tartalmazta a kitöltendõ formanyomtatványokat.<br>
A részvételi jelentkezés határidejéig, 2002. szeptember 9-ig részvételre jelentkezést nyújtott be a SPECTRIS Kft., az Assista Kft., a T & T Data Automation Kft. és kérelmezõ.<br>
A kérelmezõ részvételi jelentkezésébe becsatolt egy meghatalmazást dr. Tóth György, a T & T Data Automation Kft. ügyvezetõje részére, mely szerint "teljes felhatalmazással rendelkezik arra, hogy képviseletünket KGI 6574/2002. tender eljárásban képviselje."<br>
A kérelmezõ részvételi jelentkezésében a nyilatkozatokat dr. J. M. LEURIDAN írta alá, feltüntetve, hogy õ a cégjegyzésre jogosult képviselõ.<br>
Ajánlatkérõ - a SPECTRIS Kft. kivételével - a jelentkezõk részére hiánypótlási lehetõséget biztosított. A hiánypótlási felhívást közvetlenül a kérelmezõ részére küldte meg, a hiánypótlást a képviselõ nyújtotta be. A hiányokat az Assista Kft. nem pótolta, azt a nyilatkozatot tette, hogy "technikai specifikációban megálló konkrét feltételek miatt nem kíván indulni".<br>
Ajánlatkérõ a részvételi szakaszt lezáró döntését - halasztott idõpontban (a halasztásról az értesítést közvetlenül küldte meg a kérelmezõnek) - 2002. október 10-én hirdette ki, az Assista Kft. jelentkezését érvénytelennek minõsítette, míg a többi jelentkezõt alkalmasnak, velük közölte, hogy ajánlattételre hívja õket fel az eredményhirdetéstõl számított 5 munkanapon belül. Az eredményhirdetésen jelen volt Tóth György, annak jegyzõkönyvét pedig közvetlenül megküldték a kérelmezõ részére is.<br>
Ajánlatkérõ 2002. október 17-én küldte ki - faxon - az ajánlattételre felhívását az alkalmasnak minõsített jelentkezõknek, így magának a kérelmezõnek is. Az ajánlattételre felhívó levél mellékletét képezte az ajánlati felhívás, a szerzõdéstervezet és a nyilatkozatminta.<br>
Ajánlatkérõ közölte a felhívottakkal - magával a kérelmezõvel is -, hogy a szerzõdéstervezetet a megjelölt pontokban, továbbá a nyilatkozatmintát teljes egészében töltsék ki és mindkettõt cégszerû aláírással csatolják az ajánlathoz. Ajánlatkérõ ajánlati felhívása 4. b) pontjában az ajánlattételi határidõt 2002. október 22. 14.00 órában állapította meg és a 4. c) pontban közölte, hogy az ajánlattétel nyelve magyar. Rendelkezett eljárása lefolytatásának menetérõl: az elsõ tárgyalás idõpontját 2002. október 25-ben, az eredményhirdetés idõpontját 2002. október 30-ban, míg a szerzõdéskötés idõpontját 2002. november 8-ban határozta meg.<br>
Közölte az ajánlattételre felhívottakkal felhívása 9. pontjában, hogy az ajánlatokat 7 példányban, cégszerûen aláírva, 1 db cégjelzés nélküli borítékban kell benyújtani a megadott határidõig.<br>
Az ajánlatkérõ által megállapított határidõig az ajánlattételre felhívottak közül csak a SPECTRIS Components Kft. nyújtotta be az ajánlatát.<br>
A kérelmezõ és a T & T Data Automation Kft. az ajánlatát 2002. október 24-én 15.10 órakor nyújtotta be, amelyet ajánlatkérõ átvett, de nem bontott fel. Ajánlatkérõ 2002. október 25-én tárgyalásokat folytatott a SPECTRIS Kft. ajánlattevõvel.<br>
Ajánlatkérõ a 2002. október 29-én kelt döntésében érvénytelenné nyilvánította a kérelmezõ és a T & T Data Automation Kft. ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52 § (</a>2) bekezdés a) pontjára hivatkozással, döntését azzal indokolta, hogy az ajánlattevõk az ajánlati felhívásban meghatározott ajánlattételi határidõ lejárta után nyújtották be ajánlatukat.<br>
Ajánlatkérõ 2002. október 31-én hirdette ki az eljárást lezáró döntését. Az eljárás nyertese a SPECTRIS Kft. lett, 22 646 620 Ft + áfa ajánlati árral.<br>
2002. október 30-án nyújtotta be a jogorvoslati kérelmét a kérelmezõ és a T & T Data Automation Kft., ebben kérték, hogy a Döntõbizottság vagy kötelezze ajánlatkérõt ajánlatuk elfogadására, vagy rendelkezzen arról, hogy ajánlatkérõ az ajánlattételi szakaszt ismételje meg ésszerû idõtartamok megadása mellett, ideiglenes intézkedésként kérték a szerzõdéskötés megtiltását.<br>
A kérelmezõk jogorvoslati kérelmükben ismertették, hogy 2002. október 17-én délután faxon kapták meg az ajánlati felhívást azzal, hogy október 22-én 14.00 óráig kell benyújtaniuk az ajánlatokat. Elõadták, hogy a külföldi székhelyû ajánlattevõ számára ez a rendelkezésre álló határidõ rövid volt, emiatt tudták csak benyújtani október 24-én délután az ajánlatukat. A külföldi ajánlattevõ cégjegyzésre jogosult képviselõje akadályozott volt az aláírásban.<br>
Kifejezetten kifogásolták, hogy ajánlatkérõ rövid határidõt állapított meg az ajánlattételre, és csak a SPECTRIS Kft.-vel tárgyalt annak ellenére, hogy már a tárgyalás idõpontja elõtt a másik két cég is benyújtotta ajánlatát.<br>
Hivatkoztak arra is, hogy még gyorsított eljárásban is csak 15 napra rövidíthetõ az ajánlattételi határidõ.<br>
Ajánlatkérõ megsértette az egyenlõ elbírálás és egyenlõ esély biztosításának elvét is azzal, hogy csak igen rövid határidõt állapított meg akkor, amikor az egyik ajánlattevõ külföldi székhelyû cég, míg a másik ajánlattevõ az õ termékeire nyújt be ajánlatot.<br>
A kérelmezõk jogorvoslati kérelmükhöz mellékelték azt az igazolást, mely szerint 150 000 Ft igazgatási szolgáltatási díjat fizettek meg. A Döntõbizottság felhívta kérelmezõket, hogy nyilatkozzanak arra vonatkozóan, hogy az egyszeri igazgatási szolgáltatási díj melyik kérelmezõ befizetése, illetõleg miként tartják fenn jogorvoslati kérelmüket.<br>
A Döntõbizottság felhívására a kérelmezõk akként nyilatkoztak, hogy az LMS International N.V. ajánlattevõ által benyújtott jogorvoslati kérelmet tartják fenn, és a T & T Data Automation Kft. nem minõsül kérelmezõnek.<br>
A Döntõbizottság a 2002. november 4. napján kelt D.665/5/2002. számú határozatában ideiglenes intézkedést hozott, a közbeszerzési eljárást lezáró szerzõdés megkötését megtiltotta.<br>
Ajánlatkérõ kérte a jogorvoslati kérelem elutasítását, álláspontja szerint jogszerûen folytatta le a közbeszerzési eljárását.<br>
Nyilatkozatában rámutatott arra, hogy nem sértette meg a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(5) bekezdésében meghatározott rendelkezéseket azzal, hogy a 2002. október 17-én kiküldött ajánlati felhívásában az ajánlattételi határidõt 2002. október 22. 14.00 órában állapította meg.<br>
Elsõdlegesen hivatkozott arra, hogy korábban lefolytatott egy nyílt eljárást. Ebben a nyílt eljárásban részt vett a kérelmezõ és a jelenlegi nyertes is. Ezen nyílt eljárásban közölt feltételek nem változtak meg, így a kérelmezõ is pontosan ismerte az ajánlatkérõ elvárásait. Közbeszerzési eljárásában minden alkalmasnak minõsített részvételi jelentkezõ számára azonos feltételekkel biztosították az ajánlattétel lehetõségét. Felhívta arra is a figyelmet, hogy maga a nyertes ajánlattevõ is egy külföldi anyacégnek a termékeit ajánlotta meg, így számára is ugyanúgy szükséges volt az egyeztetés az ajánlat benyújtása elõtt. Maga a kérelmezõ, akinek a képviselõje jelen volt az október 10-i eredményhirdetésen, már ekkor tudomást szerzett arról, hogy ajánlatkérõ ajánlattételre kívánja felhívni. Ugyan maga az ajánlati felhívás csak 5 munkanappal késõbb került kiküldésre, azonban az eredményhirdetéstõl számítva már 12 nap állt a kérelmezõ rendelkezésére, hogy felkészüljön az általa ismert feltételek melletti ajánlattételre. Elõadta, hogy az ajánlattételi határidõ meghatározásakor figyelemmel volt arra, hogy ugyan a kérelmezõ külföldi székhelyû cég, azonban a részvételi jelentkezéséhez teljes körû meghatalmazást csatolt, mely szerint képviseletét a T & T Data Automation Kft. ügyvezetõje Tóth György teljes felhatalmazással ellátja. Ennek tükrében ítélte meg úgy, hogy nem okoz problémát az ajánlatok benyújtása és sajnálatos, hogy ezt elõre nem jelezte felé a kérelmezõ. Megítélése szerint ugyan az ajánlattételre felhívó levélben, illetve ajánlati felhívása 9. pontjában cégszerûen aláírt nyilatkozatot, illetve cégszerûen aláírt ajánlat benyújtását kérte, azonban ez nem lett volna akadálya annak, hogy Tóth György képviselõ aláírásával nyújtsák be a szerzõdéstervezetet és az ajánlatot. Ugyanis csatolták a cégszerûen aláírt meghatalmazást Tóth György részére, amelynek alapján teljes felhatalmazással rendelkezik, így a Ptk. képviseleti szabályai alapján jogosult lett volna Tóth György aláírni mind a szerzõdéstervezetet, a nyilatkozato<br>
t, mind az ajánlatot. Ez nem okozott volna problémát az ajánlatok elbírálása során, mivel tárgyalásos eljárásban a benyújtott ajánlatok tartalmi és formai hiányai az ajánlati kötöttség fenn nem állására tekintettel pótolhatók.<br>
Sérelmezte, hogy a kérelmezõ nem bizonyította az eljárás során ügyvezetõjének akadályoztatását az aláírásban.<br>
Közölte, hogy az ajánlati felhívást és benne az ajánlattételi határidõt megállapító rendelkezést - ajánlatkérõ közbeszerzési bizottsága, mint testület fogadta el.<br>
Egyéb érdekeltként, a SPECTRIS Kft. észrevételében elõadta, hogy õ is csak megfeszített munka mellett tudta az ajánlatkérõ által meghatározott ajánlattételi határidõt betartani. Hivatkozott arra, hogy ugyanez elvárható lett volna a kérelmezõtõl is. Kifogásolta továbbá azt, hogy a kérelmezõ nem adott képviselõje részére olyan meghatalmazást, amellyel az ajánlatot is benyújthatta volna.<br>
Kérelmezõ képviselõje tárgyalási nyilatkozatában kijelentette, hogy ugyan a kérelmezõ képviseletét látja el, amely egyrészt kiterjed kereskedelmi képviseletre, másrészt a konkrét ügyben az eljárás bonyolításában való részvételre (pl. a tárgyalásokon). Arra azonban nem rendelkezik felhatalmazással a kérelmezõtõl mint képviselõ, hogy helyette döntéseket hozzon és aláírási jogköre sincs. Így a cégszerû aláírás követelményét a meghatalmazása nem pótolta.<br>
A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#64">Kbt. 63-64.</a> §-a állapítja meg a két szakaszból álló eljárások közös szakaszait. E rendelkezések a nyílt elõminõsítéses, a meghívásos és a hirdetmény közzétételével induló tárgyalásos eljárásokra vonatkoznak.<br>
Ugyanakkor a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(4) bekezdése a két szakaszos eljárások általános szabályai alól kiveszi a tárgyalásos eljárást az ajánlattételi határidõ vonatkozásában. Így tárgyalásos eljárásnál nem áll fenn a 40 napos minimális ajánlattételi idõtartam.<br>
A tárgyalásos eljárás speciális szabályainak megállapítása során a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(5) bekezdése a következõket mondja ki:<br>
"a tárgyalásos eljárásban nem érvényesül az ajánlattételre vonatkozó határidõk e törvényben meghatározott legrövidebb tartama, de a határidõt úgy kell megállapítani, hogy az ajánlattevõk egyenlõ eséllyel megfelelõ ajánlatot tehessenek."<br>
A Döntõbizottság a Kbt. fenti rendelkezésére tekintettel eljárásában azt vizsgálta, hogy biztosított volt-e ajánlattevõk számára az egyenlõ eséllyel való ajánlattétel lehetõsége a megállapított ajánlattételi határidõben.<br>
A Döntõbizottság álláspontja szerint csak a konkrét közbeszerzési eljárás konkrét feltételei és egyéb körülményeinek a vizsgálata alapján lehet megállapítani, hogy biztosított volt-e az esélyegyenlõség.<br>
Az egyértelmûen megállapítható, hogy jelen esetben nagyon rövid ajánlattételi határidõ került meghatározásra. 2002. október 17-én 12.00 órakor küldte ki ajánlatkérõ az ajánlati felhívását azzal, hogy október 22-én 14.00 órára kell benyújtani az ajánlatokat. Ez csak 3 munkanapot foglal magába.<br>
Valóban az október 10-én megtartott eredményhirdetésen arról már tudomást szereztek a részvételre jelentkezõk, hogy kapnak egy ajánlati felhívást, azonban az ajánlati felhívás konkrét feltételei számukra még nem voltak ismertek. Így nem volt ismert maga az ajánlattételi határidõ sem, továbbá az sem, hogy az ajánlaton kívül be kell nyújtani cégszerûen aláírt szerzõdéstervezetet és nyilatkozatot.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja szerinti eljárásfajta esetén a résztvevõk - miután a feltételek nem változtak meg - a közbeszerzés tárgyával kapcsolatos követelményeket ismerik. Ebbõl következõen ezen eljárásfajtánál általában meghatározható az elvártnál rövidebb idõtartamú ajánlattételi határidõ. A konkrét esetben azonban a Döntõbizottság úgy ítélte meg, hogy a minimálisan indokolt idõtartamnál rövidebbet állapított meg ajánlatkérõ.<br>
Az ajánlattevõknek ugyanis nemcsak az ajánlatokat kellett összeállítani, hanem ezen kívül szerzõdéstervezetet és nyilatkozatmintát is be kellett nyújtani cégszerû aláírással.<br>
Már önmagában ezeknek az okiratoknak az összeállítása egy magyar ajánlattevõ esetében is - figyelemmel a példányszámokra, sokszorosításokra (ajánlatkérõ 7 példányban kérte benyújtani) - igényel egy minimális idõtartamot.<br>
Jelen esetben azonban - és ez ismert volt ajánlatkérõ elõtt is - külföldi székhelyû ajánlattevõ is van. Így az õ vonatkozásában a szükséges idõtartamot egy bizonyos "ráhagyással" kell figyelembe venni. A szükséges idõtartam megítélésénél tekintettel kell lenni arra is, hogy milyen követelményeket támaszt az ajánlatkérõ.<br>
Rámutat arra a Döntõbizottság, hogy tárgyalásos eljárásban is érvényesülnek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52 §-á</a>nak érvényességi követelményei, így az ajánlati felhívás - fentiekben idézett - 9. pontjának elsõ bekezdésében támasztott követelmények is, így a külföldi székhellyel rendelkezõ ajánlattevõnek is eleget kellett tenni, hogy ajánlatát magyar nyelven, cégszerûen, 7 példányban nyújtsa be ajánlatkérõ részére, úgyszintén a szerzõdéstervezetet és a nyilatkozatot. Mindezen követelmények teljesítéséhez a 3 napos munkanap-idõtartam a Döntõbizottság megítélése szerint nagyon szûkre szabott magyar ajánlattevõ esetében is. Külföldi ajánlattevõ esetében pedig végképp csökkenti a megfelelõ ajánlattétel lehetõségét. Ezt támasztja alá magának a kérelmezõ képviselõjének elõadása, de az egyéb érdekelt észrevétele is, aki nyilatkozatában szintén elmondta, hogy csak megfeszített, hosszú napi munkavégzés mellett tudták elérni azt, hogy a kitûzött ajánlattételi idõpontban benyújtsák az ajánlatot. Az a körülmény, hogy tárgyalásos eljárásfajtáknál a jogalkotó nem határozott meg minimális ajánlattételi idõtartamot, nem jelenti azt, hogy ajánlatkérõ az objektív feltételektõl és saját kötelezõ elõírásaitól függetlenül állapíthatná meg az ajánlattételi határidõt.<br>
A Döntõbizottság megítélése szerint a becsatolt okiratok alapján nem vonható le olyan következtetés, hogy a kérelmezõ képviselõje, azaz a T & T Data Kft. ügyvezetõje rendelkezett volna arra felhatalmazással, hogy cégszerûen írja alá a szerzõdéstervezetet, a nyilatkozatot és az ajánlatot a kérelmezõ részérõl.<br>
Valóban a Ptk. szabályozza a képviselet jogintézményét, illetõleg lehetséges képviselõ útján szerzõdést kötni. Jelen esetben azonban érvényességi követelményként került elõírásra ajánlatkérõ részérõl a felhívásban az, hogy cégszerû aláírással kell benyújtani az ajánlatokat. Így a Döntõbizottság álláspontja szerint a kérelmezõ részérõl csak a saját cégszerû aláírásával volt benyújtható az ajánlat, méghozzá elvileg a benyújtott ajánlatok közül az egyiknek eredetinek kell lennie. Így nem helytálló az ajánlatkérõ azon hivatkozása, hogy e feltételek nem érvényességi követelmények és pótolhatóak lettek volna az eljárás során.<br>
A fenti körülményeket összességében értékelve úgy ítélte meg a Döntõbizottság, hogy ajánlatkérõ nem a Kbt. - fentiekben hivatkozott - rendelkezéseinek megfelelõen állapította meg az ajánlattételi határidõt.<br>
Emiatt nem terheli a kérelmezõt igazolási kötelezettség, illetõleg nem állapítható meg vele szemben felróhatóság különösen azért sem, mert maga az ajánlatkérõ sem vette figyelembe az eljárása során, hogy rendelkezik képviselõvel a kérelmezõ, minden esetben a külföldi kérelmezõnek kézbesített.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 71. § (5) bekezdését.<br>
A Döntõbizottság erre tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján megsemmisítette ajánlatkérõ jogsértõ ajánlati felhívását. A Döntõbizottság csak e jogkövetkezményt ítélte alkalmazhatónak, mivel a Spectris Kft.-vel már a tárgyalásokat lefolytatták.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezésre alapján döntött a bírság kiszabásáról. E rendelkezés kimondja:<br>
"bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben".<br>
A Döntõbizottság a bírság kiszabása során a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdésének alábbi rendelkezéseire volt tekintettel:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
Jelen esetben az ajánlatkérõ közbeszerzésének értéke nem túl magas összegû és a jogsértés reparálható. A Döntõbizottság erre tekintettel úgy ítélte meg, hogy nem indokolt a minimális bírságnál magasabb összegû bírság meghatározása, így 1 M Ft-ban állapította meg a bírság összegét.<br>
Ajánlatkérõ részérõl az ajánlati felhívást testület fogadta el, így személyi bírság nem szabható ki.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. november 21.<br>
<br>
Dr. Nagy Gizella s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>