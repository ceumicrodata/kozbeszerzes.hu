<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (10305)
</b></h2><FONT size=3><i><u></i></u><br>
<br>
13.K.33555/2001/7.<br>
<br>
A Fõvárosi Bíróság a dr. Berzeviczi Attila ügyvéd (1026 Budapest, Endrõdi S. u. 48.) által képviselt Kurt Hirsch Kft. (9600 Sárvár, Ikervári u. 42.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.679/9/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek 5000 (ötezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes a Széchenyi Terv Vállalkozáserõsítõ Programja keretében 2001. augusztus 22-én pályázatot nyújtott be a Gazdaságfejlesztési Célelõirányzatból nyerhetõ támogatásra. A pályázat alapján a Szabolcs-Szatmár-Bereg Megyei Területfejlesztési Tanács a 2001. szeptember 12-én hozott 2924-6/2001. (IX. 12.) MTT számú határozatával a felperes részére 48 500 E Ft vissza nem térítendõ támogatást biztosított.<br>
A felperes mint ajánlatkérõ a 2001. szeptember 10-én kelt ajánlati felhívásával a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontja alapján hirdetmény közzététele nélküli tárgyalásos közbeszerzési eljárást indított polisztirol csomagolóanyagok gyártásához szükséges speciális gépek szállítására.<br>
Az ajánlati felhívást a felperes a 2001. szeptember 12-én kelt levelének mellékleteként az ajánlattételre felhívott cégeknek megküldte.<br>
A közbeszerzési eljárás megindításáról a felperes a 2001. október 10-én kelt levelével - az ajánlati felhívást is mellékelve - tájékoztatta az alperesi Döntõbizottság elnökét. A tájékoztató levélben a felperes a Kbt. hatálya alá tartozását azzal indokolta, hogy a Széchenyi Terv pályázatán 63 500 000 Ft támogatást nyert el gépberuházásra, így közbeszerzési eljárás lefolytatására kötelezett lett. Közölte, hogy a gyártani kívánt termékek elõállításához speciális gépek szükségesek, ezért a gépek beszerzése Magyarországon nem lehetséges. Az eszközbeszerzés a cégcsoport speciálisgép-gyártással foglalkozó cégén, a Hirsch Maschinenbau GmbH and Co KG cégen keresztül történik, ezért ajánlattételre a Hirsch Maschinenbau GmbH and Co KG, az Erlenbach GmbH and Co KG és a Hirsch Italia S.r.1. cégeket hívta fel.<br>
Az 1-9. pontokból álló ajánlati felhívás 2. a) pontjában a felperes a választott eljárás alkalmazását azzal indokolta, hogy a szerzõdést mûszaki-technikai sajátosságok miatt kizárólag egy cég képes teljesíteni.<br>
Az ajánlati felhívás 3. pontja tartalmazta a beszerzés tárgyát és mennyiségét, a teljesítés helyét, részajánlattétel lehetõségének kizárását. A 4. pont a teljesítés határidejét, az 5. pont a gazdasági társaság létrehozására vonatkozó ajánlatkérõi igény hiányát, a 6. pont az ajánlattételi határidõt, az ajánlat benyújtásának címét, az ajánlattétel nyelvét és az elsõ tárgyalás idõpontját, a 7. pont az ajánlatok felbontásának helyét jelölte meg.<br>
A felperes az ajánlati felhívás 6. pontjában a résztvevõk pénzügyi, gazdasági és mûszaki alkalmasságának igazolására referencialistát kért az ajánlattevõktõl.<br>
Az ajánlati felhívás 9. pontjában a felperes a pénzügyi ellenszolgáltatás teljesítésének feltételeit közölte.<br>
A Döntõbizottság elnöke 2001. október 25-én jogorvoslati eljárást kezdeményezett a felperes közbeszerzési eljárása ellen azzal az indokkal, hogy a rendelkezésre bocsátott iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg. Indítványozta a kérdéses közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
A felperes a jogorvoslati eljárás megszüntetését kérte. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontban foglalt jogalap fennáll, mert a gyártani kívánt termékek elõállításához speciális gépek szükségesek, amelyeket csak a cégcsoport speciálisgép-gyártással foglalkozó cége, a Hirsch Maschinerabau GmbH and Co KG tud teljesíteni. Ezt a tényt a társaság sárvári székhelyén jelenleg is ugyanolyan technológiával és géptípusokkal mûködõ termelése is bizonyítja. Ajánlattételre azért hívtak fel három céget, hogy ezzel is alátámasszák, hogy ilyen gép szállítására egyedül a Hírsch Maschinenbau GmbH and Co KG képes. A közbeszerzési eljárás során megállapítást nyert, hogy az ajánlati felhívásra a Hirsch Italia S.r.1. azt a választ adta, hogy nem rendelkezik a megadott gépek elõállításához szükséges feltételekkel, a másik cég pedig nem is válaszolt az ajánlati felhívásra.<br>
A felperes a közbeszerzési eljárást lefolytatta, a 2001. október 25-én kihirdetett eredmény szerint az eljárás nyertese a Hirsch Maschinenbau GmbH and Co KG lett 631 200 euró összegû ajánlatával.<br>
Az alperes a 2001. november 22-én kelt D.670/9/2001. számú határozatában megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) és (2) bekezdését, ezért az ajánlatkérõvel szemben 1 000 000 Ft bírságot szabott ki.<br>
Az alperes kifejtette, hogy az ajánlatkérõ a pénzügyi, gazdasági és mûszaki alkalmasság igazolására kért adatok és tények körében egyedül a referenciák felsorolását kérte, a pénzügyi és gazdasági alkalmasság igazolására adatokat nem írt elõ. A kiadott ajánlati felhívás nem tartalmazta sem a jelentkezõ alkalmassága elbírálásának, illetõleg a szerzõdés teljesítésére alkalmatlanná minõsítés szempontjait, sem az ajánlatok elbírálásának szempontját, így az teljeskörûen nem felel a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésében elõírtaknak. A Kbt. 71/B. § (2) bekezdését pedig azzal sértette meg az ajánlatkérõ, hogy az eljárás megindításával egyidejûleg nem tájékoztatta a Döntõbizottság elnökét az eljárás indításáról. A felperes az ajánlati felhívását 2001. szeptember 10-én készítette el és adta ki, ezzel szemben a Döntõbizottság elnöke részére 2001. október 10-én írta meg az eljárás indításáról szóló tájékoztatót, amely a Döntõbizottsághoz 2001. október 12-én érkezett.<br>
A felperes keresetet terjesztett elõ az alperes határozatának bírósági felülvizsgálata iránt, vitatva a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésének megsértését és a bírság kiszabásának megalapozottságát. Elõadta, hogy az ajánlati felhívásban a pénzügyi alkalmasságra vonatkozóan referencialista bemutatását írta elõ, és a referencialistán szereplõ adatok alkalmasak arra, hogy abból megfelelõ következtetéseket vonjon le az ajánlattevõ alkalmasságára. A bírság kiszabását azért tartotta megalapozatlannak, mert a választott eljárásfajta alkalmazása a határozat szerint sem volt jogsértõ, a szerzõdést a termékek elõállítására kizárólagosan alkalmas céggel kötötte meg. A szerzõdéskötésen nem változtatott volna az, ha az ajánlati felhívást azonnal megküldi a Döntõbizottság elnökének, az ügyben harmadik fél érdeke nem sérült. Utalt arra, hogy általa ismert ítélet szerint bírságot kivetni nem kötelezõ. Megjegyezte, hogy a Kbt. az ajánlati felhívás Döntõbizottság elnökének való megküldésére határidõt nem ír elõ az eljárás megkezdéséhez képest, emellett az illetékes munkatársa két hétig beteg volt. Minderre figyelemmel kérte a bírság szankció alkalmazásának mellõzését.<br>
A per során a felperes becsatolta a 2002. március 20-án kötött támogatási szerzõdést és hivatkozott arra, hogy a támogatás nyújtásáról szóló döntés nem jelent jogosultságot a támogatás folyósítására, ahhoz a támogatási szerzõdésben elõírt feltételek teljesítése szükséges. A támogatási szerzõdés alapján a pénzforrás juttatására is 2002. évben kerül sor, ezért - a <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezéseire figyelemmel - ez a beszerzés nem tartozik a Kbt. hatálya alá, közbeszerzési eljárást nem kellett volna indítania. Hangsúlyozta, hogy az alperesnek az eljárása során hivatalból kell a bizonyítási eljárást lefolytatnia, ennek során további iratokat is beszerezhetett volna, és hatáskörét is hivatalból kellett volna vizsgálnia. Álláspontja szerint az alperes e kötelezettségeinek nem tett eleget.<br>
Az alperes - fenntartva a határozatában foglaltakat - a kereset elutasítását kérte. Elõadta, hogy a referenciák elõírásával a felperes a mûszaki alkalmasság igazolására vonatkozó rendelkezéseket nem sértette meg, de a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése alapján pénzügyi és gazdasági alkalmasság igazolására vonatkozó elõírásokat az ajánlati felhívás nem tartalmazott. A Kbt. 71/B. § (2) bekezdése - a felperes állításával ellentétben - egyértelmûen úgy rendelkezik, hogy a hirdetmény közzététele nélküli tárgyalásos eljárás megkezdésekor meg kell küldeni a Döntõbizottság elnöke részére az ajánlati felhívást.<br>
Az alperes rámutatott arra, hogy a támogatási szerzõdésbõl megállapíthatóan a támogatásról szóló döntést 2001. szeptember 12-én hozták, a támogatási szerzõdés tartalma alapján a perbeli beszerzés a Kbt. hatálya alá tartozik, a támogatás folyósításának egyik - leglényegesebb - feltétele a közbeszerzési eljárás lefolytatása volt. A Döntõbizottság elnöke a jogorvoslati eljárást a felperes 2001. október 10-i keltezésû levele alapján indította meg, az eljárás megindításakor a felperest felszólították az iratok becsatolására. A jogorvoslati eljárásban csak a választott eljárás jogalapja és az ajánlati felhívás tartalma volt a vizsgálat tárgya, így további irat becsatoltatása szükségtelen lett volna. Indítványozta a felperes kötelezését a támogatási kérelméhez benyújtott pályázati anyag és a közbeszerzési eljárás eredményeként megkötött szerzõdés becsatolására.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróság mindenekelõtt leszögezi, hogy a felperes az ajánlati felhívásában maga is a Kbt. hatálya alá tartozó szervezetnek tekintette magát, emiatt indította meg a hirdetmény közzététele nélküli tárgyalásos eljárást és tájékoztatta arról a Közbeszerzési Döntõbizottság elnökét. A perben sem volt vitás, hogy az ajánlati felhívás jogszerûségének vizsgálata tárgyában indult jogorvoslati eljárásra az alperes hatáskörrel rendelkezett. A közbeszerzési eljárásra - a Kbt. 94. § (1) bekezdésére figyelemmel - az eljárás megindításakor hatályos Kbt. rendelkezéseit kell alkalmazni, így a 2002. január 1. napjától hatályban lévõ rendelkezések a perbeli jogvita elbírálását nem érintik.<br>
A perben eldöntendõ kérdés a felperes ajánlati felhívásával kapcsolatos alperesi kifogások megalapozottsága és a határozatban foglalt bírság jogkövetkezményének alkalmazhatósága volt.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése értelmében a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
Fentiekre figyelemmel az ajánlati felhívásban az ajánlatkérõnek közölnie kell a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. szá</a>mú melléklete 8. pontjának megfelelõen a résztvevõk pénzügyi, gazdasági és mûszaki alkalmassága igazolására kért adatokat és tényeket, a 9. a) pontnak megfelelõen a részvételre jelentkezõk alkalmassága elbírálásának szempontjait, a 9. b) pont szerint a részvételre jelentkezõnek a szerzõdés teljesítésére alkalmatlanná minõsítésének szempontjait, a 9. c) pont alapján pedig az ajánlatok elbírálásának szempontját is.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése értelmében az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága - többek között - az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A bíróság megállapította, hogy a felperes által kiadott ajánlati felhívás 6. pontja a pénzügyi, gazdasági és mûszaki alkalmasság igazolására egyedül referencialistát írt elõ, amely a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése alapján kizárólag a mûszaki alkalmasság körébe tartozó adat. Ebbõl következõen a pénzügyi és gazdasági alkalmasságra vonatkozóan a felperes semmilyen igazolást nem kért az ajánlattevõktõl, de a szerzõdés teljesítésére alkalmatlanná minõsítés szempontjait és az ajánlatok elbírálásának szempontját sem közölte. Minderre figyelemmel a felperes ajánlati felhívása a Kbt. 71/B. § (1) bekezdésében elõírt tartalmi követelményeknek nem felelt meg.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése elõírja, hogy a hirdetmény közzététele nélkül induló tárgyalásos eljárás megkezdésekor meg kell küldeni a Bizottság elnöke részére - telefaxon is - az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
A bíróság rámutat arra, hogy a fenti jogszabályi rendelkezés szerint az ajánlati felhívást az eljárás megkezdésekor, tehát az ajánlati felhívásnak az ajánlattételre felhívottak részére való kiadásával egyidejûleg kell megküldeni a Döntõbizottság elnökének. A perbeli esetben a felperes a 2001. szeptember 10-i keltezésû és a rendelkezésre álló adatok alapján szeptember hónapban kiadott ajánlati felhívását csak 2001. október 10-én kelt levelével együtt küldte meg a Döntõbizottság elnökének, amely eljárása nyilvánvalóan sérti a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának 1999. szeptember 1. napjától hatályban lévõ szövege szerint az alperes határozatában bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
Fenti rendelkezésbõl következõen a bírság kiszabása nem egy lehetséges, hanem kötelezõ jogkövetkezménye valamely jogsértésnek, az alperes kizárólag a bírság mértékének meghatározásakor élhet mérlegelési jogkörével.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez a minimum összeg 1 millió Ft volt. Minderre figyelemmel a felperes esetében sem a bírság mellõzésére, sem mérséklésére nem volt jogszerû lehetõség.<br>
Mivel a rendelkezésre álló adatok alapján a per érdemben eldönthetõ volt, a bíróság az alperes indítványát mellõzve a felperest nem kötelezte a nyertes ajánlattevõvel kötött szerzõdés becsatolására.<br>
A kifejtettek alapján a bíróság a felperes keresetét elutasította, és a felperest a Pp. 78. § (1) bekezdése értelmében az alperes költségeinek megfizetésére kötelezte.<br>
A kereseti illeték viselése a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2002. szeptember 25.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>