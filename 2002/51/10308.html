<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10308)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.583/8/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás a KONZUMBANK Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a KONZUMBANK Rt. (1054 Budapest, Tüköry u. 4., képviseli: dr. Urbán Sára jogtanácsos, a továbbiakban: ajánlatkérõ) "betéti termékek reklámkampánya" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B.</a> § (1) bekezdését és a 34. § (3) bekezdését, ezért ajánlatkérõt 1 000 000 Ft, azaz egymillió forint pénzbírság megfizetésére kötelezi.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa a Magyar Államkincstárnál (MÁK) vezetett 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
Ajánlatkérõ 2002. szeptember 20-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján betéti termékeinek népszerûsítése tárgyában.<br>
Ajánlatkérõ az eljárásfajta választásának indokaként üzletpolitikai szempontokra hivatkozott, a reklámkampány célja a bank piaci pozíciójának erõsítése a bankpiaci versenyhelyzetben. A banknak az elõre nem láthatóan kialakult piaci körülmények között gondoskodnia kell likviditásának, biztonságos mûködésének feltételeirõl.<br>
Ajánlatkérõ tájékoztatta a Döntõbizottság elnökét arról is, hogy a kampánykezdés idõpontja 2002. október 10-e, amely maximum egy hónapos idõtartamra szól. A teljesítés helye a kreatív terv vonatkozásában a bank központja, a kreatív terv alapján a reklámok elhelyezése a kiválasztott médiumokban történik. Az ajánlatok elbírálásának szempontjai az ajánlati ár, kreatív ötlet, a médiamix összetétele.<br>
Ajánlatkérõ az ajánlattevõknek többváltozatú ajánlattétel lehetõségét is biztosította, részajánlattételrõl nem rendelkezett.<br>
Ajánlatkérõ ajánlati felhívásában a beszerzés tárgyával kapcsolatos szakmai elvárásait fogalmazta meg, egyben tájékoztatta a felkért ajánlattevõket, hogy a kampányra szánt keret összege 40 000 000 Ft + áfa.<br>
Az ajánlati felhívás melléklete volt a briefing írásos anyaga, mely tartalmazta, hogy a reklámkampány célja alapvetõen a lakosság körébõl új ügyfelek szerzése a lakossági betétállomány növelése érdekében. Ennek alapján a betéti termékek vonzóvá tétele a cél. Az ajánlati felhívás egyebekben tartalmazta, hogy az ajánlat benyújtásának határideje szeptember 26. Az ajánlati felhívás egyéb információt nem tartalmazott.<br>
Ajánlatkérõ ajánlattételre a következõ cégeket hívta fel: az Atlantic Star Reklámügynökséget, a hat Reklámügynökséget, a NOVA Stúdió Kft.-t, a Partners J. Walter Thompson és Kornhauser & Tsa Kft.-t és a Sygma Creative-t.<br>
A Döntõbizottság elnöke 2002. október 2-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését, álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû volt.<br>
Indoklásként elõadta, hogy elõre nem látható körülmény volt az MNB 2002. július 9-tõl bekövetkezõ jegybanki alapkamat emelése. Az is elõre nem látható körülmény volt számukra, hogy a kereskedelmi bankok miként reagálnak erre a kamatemelésre, és a saját betéti állományuk növelése érdekében a betéti kamatok emelésérõl döntenek, valamint erre vonatkozóan reklámkampányt hirdetnek. A Magyar Hírlap október 4-i száma adott hírt arról, hogy a Kereskedelmi és Hitelbank Rt. 2002. október végéig meghosszabbítja a szeptember elején - a lakossági betétekre - meghirdetett kamatakcióját. Hasonlóan reagált az Intereurópa Bank Rt., az Erste Bank Hungary és a HVB is 2002. szeptember, október hónapokban. Ajánlatkérõ elõadta, hogy ez a körülmény azért nem volt számukra elõre látható, mivel az MNB ez évben májusban is hajtott végre kamatemelést, és akkor a kereskedelmi bankok hasonló akciókkal nem reagáltak. További problémát jelentett, hogy a betéti állomány 2002. augusztus végétõl csökkenõ tendenciát mutatott, amelyre a többi kereskedelmi bankhoz hasonlóan kamatemeléssel kellett reagálni. 2002 júliusában kormányhatározat alapján tervbe vették a bank privatizációját is, amelynek eredményeként betétállomány csökkenésével kell számolni, továbbá elõre nem látható körülmény volt számukra az is, hogy a 2002. évi XXXIII. törvény döntött a Konzumbank Rt. Kbt. hatálya alá tartozásáról.<br>
A kampányakció mielõbbi meghirdetése pedig azért volt rendkívül sürgõs, mert a lakossági betétállomány növelésére - gyakorlati tapasztalatok alapján - csak november végéig van lehetõség, decembertõl általában a hitelfelvételek kerülnek elõtérbe.<br>
Ajánlatkérõ a közbeszerzési eljárást lefolytatta, és két céget hirdetett ki nyertesnek, a J.W. Partners Thomson N.G. Partners Kft.-t és a Kornhauser & Tsa Kft.-t, akikkel a vállalkozási szerzõdést megkötötte.<br>
Ajánlatkérõ az ajánlati felhívás tartalmával kapcsolatosan elõadta, hogy abban az elbírálási szempontokat közölték, de ekkor még a számítási módszer nem került meghatározásra, ez csak az értékelést megelõzõen történt meg. Ajánlatkérõ elõadta, hogy az ajánlati felhívás valóban nem tartalmazta a pénzügyi, gazdasági, mûszaki alkalmasság igazolására kért adatokat és tényeket, ezek vizsgálatára nem is került sor, az ajánlatokat csupán szakmai szempontból értékelték. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a alapján elõírt igazolások becsatolására azonban felhívták az ajánlattevõket. Ajánlatkérõ azt sem vitatta, hogy valamennyi beérkezett ajánlat értékelése nem történt meg, az elbírálási szempontok alapján csak az a három ajánlat került értékelésre, amelyet szakmai szempontok alapján erre megfelelõnek ítéltek. Két ajánlattevõvel azért került sor szerzõdéskötésre, mert a reklámkampány két nagy részre osztható, az egyik a médiában történõ megjelentetésre vonatkozik, a másik pedig a kreatív ötletet tartalmazza.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint "ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívül sürgõsség miatt e törvényben elõírt határidõk nem lennének betarthatóak; a rendkívül sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt, vagy a meghívásos eljárásban elõírt határidõk nem betarthatóak. Bármelyik feltétel hiányának megléte e szakasz jogszerû alkalmazását nem teszi lehetõvé.<br>
A Döntõbizottság a rendelkezésre álló iratok alapján vizsgálta, hogy ezen feltételek fennállnak-e.<br>
A Döntõbizottság megállapította, hogy valóban elõre nem látható ok volt az a törvényalkotói döntés, hogy ajánlatkérõ a Kbt. hatálya alá kerülõ szervezetté vált a 2002. július 27-tõl hatályba lépõ törvény alapján. A Döntõbizottság elfogadta azt az ajánlatkérõi indokolást is, hogy elõre nem látható körülmény volt számára, hogy a 2002. júliusi MNB-alapkamat-emelés eredményeként a kereskedelmi bankok a betéti kamataik mértékét megemelik. A Döntõbizottság a rendkívüli sürgõsséget indokoló körülmények közül elfogadta ajánlatkérõ azon hivatkozását, mely szerint a piaci helyzetre tekintettel a reklámkampány indítása mielõbb szükségessé vált figyelemmel arra, hogy a kampány eredményeként kedvezõ hatás csak november hónapig érhetõ el. Más eljárásfajta alkalmazása esetén ebben az évben már reklámkampány indítására nem kerülhetett volna sor.<br>
A Döntõbizottság a fentiek alapján megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárás jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
Ajánlatkérõ jelen közbeszerzési eljárásában hat ajánlattevõ versenyét kívánta biztosítani, írásban fogalmazta meg ajánlati felhívását, amelynek megküldésével elindította közbeszerzési eljárását. Az ajánlati felhívásnak ilyen körülmények mellett tartalmilag meg kell felelnie a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésében foglaltaknak. A Kbt.-ben megfogalmazott alapelvi rendelkezésekbõl is következik, hogy a verseny tisztasága ez esetben úgy biztosítható, hogy ajánlatkérõ a Kbt. rendelkezéseinek betartásával határozza meg az elbírálási szempontokat.<br>
Ajánlatkérõ az ajánlati felhívásában megjelölte, hogy az összességében legelõnyösebb ajánlatot kívánja kiválasztani, ennek alapján pedig figyelemmel kellett lennie a 34. § (3)-(4) bekezdéseiben foglaltakra.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés b), c) és d) pontjában rögzítettekkel ellentétben nem adta meg a részszempontok súlyát meghatározó szorzószámokat (súlyszámokat), a részszempontok tartalmi elemeinek értékelése során adható pontszám alsó és felsõ határát és azt a módszert, amellyel az értékelés történik.<br>
A Döntõbizottság megállapította továbbá, hogy az ajánlati felhívás nem tartalmazta 9. sz. melléklet 3. d) pontjában foglaltakat, azaz a részajánlattétel lehetõségét, ezzel szemben viszont két nyertest nevezett meg. Az ajánlati felhívás nem tartalmazta továbbá a 8. és 9. a)-b) pontjában foglaltakat, azaz az ajánlattevõktõl a pénzügyi, gazdasági és mûszaki alkalmasság igazolására kért adatokat és tényeket, illetõleg a szerzõdés teljesítésére alkalmatlanná minõsítés szempontjait.<br>
A Döntõbizottság tehát megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésében foglaltakat.<br>
A Döntõbizottság eljárása a közbeszerzési eljárás jogalapjának, illetve az ajánlati felhívás jogszerûségének vizsgálatára terjedt ki, a közbeszerzési eljárás lefolytatásának jogszerûsége nem képezte a vizsgálat tárgyát.<br>
E körben azonban a Döntõbizottság észlelte, hogy ajánlatkérõ az ajánlatok bontásáról a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdés elõírásának megfelelõen jegyzõkönyvet nem vett fel, továbbá az ajánlatokat teljes terjedelemben az elbírálás körébe nem vonta be annak ellenére, hogy a beérkezett ajánlatok körében érvénytelenné nyilvánítás nem történt, illetve a szerzõdés teljesítésére alkalmatlanná minõsítésre nem került sor. Az ajánlatkérõ köteles valamennyi érvényesnek és alkalmasnak minõsített ajánlatot érdemben a megadott elbírálási szempontok alapján értékelni. E körben azonban a Döntõbizottság - jogorvoslati kezdeményezés hiányában - külön jogszabálysértés megállapítását mellõzte.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva - a fenti indokokra tekintettel - a Kbt. 88. § (1) bekezdés d) pontja alapján megállapította a jogsértést és az f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a bírság minimális összegét szabta ki ajánlatkérõvel szemben figyelemmel arra, hogy az ajánlatkérõ által választott jogalap nem minõsült jogsértõnek, azonban az ajánlati felhívásnak a hiányosságai és az ajánlatok értékelése körében tett jogsértõ elõírásai a minimális összegû bírság kiszabását indokolták.<br>
A Döntõbizottság a személyes bírság kiszabásától eltekintett figyelemmel arra, hogy a rendelkezésre álló iratokból és az ajánlatkérõi nyilatkozatból egyértelmûen nem volt megállapítható a jogsértésért felelõs személye.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 11.<br>
<br>
Dr. Engler Magdolna s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>