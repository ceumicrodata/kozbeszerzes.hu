<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10395)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.610/16/2002.<br>
<br>
Tárgy: a KE-VÍZ 21 Építõipari Rt. jogorvoslati kérelme Hajdúböszörmény Város Önkormányzata és Bocskaikert Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KE-VÍZ 21 Építõipari Rt. (4400 Nyíregyháza, Vécsey u. 21., képviseli: dr. Hajzer László ügyvéd, 4400 Nyíregyháza, Dózsa György u. 4-6. II/8., a továbbiakban: kérelmezõ) jogorvoslati kérelmét, amelyet Hajdúböszörmény Város Önkormányzata (4220 Hajdúböszörmény, Bocskai tér 1., képviseli: dr. Kiss István ügyvéd, 4025 Debrecen, Petõfi tér 2. I/4.) és Bocskaikert Község Önkormányzata (4241 Bocskaikert, Gulyás Pál u. 46.) - a továbbiakban együtt: ajánlatkérõ - "Hajdúböszörmény-Bocskaikert közös szennyvízcsatorna-hálózatának címzett támogatással és egyéb állami pénzalapok támogatásával történõ megvalósítása" tárgyú közbeszerzési eljárása és a KEVIÉP Kft. (4025 Debrecen, Széchenyi u. 46., képviseli: dr. Csécsy Andrea ügyvéd, 4025 Debrecen, Boldogfalva u. 15-17.) ellen nyújtott be, elutasítja.<br>
A jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Hajdúböszörmény Város Önkormányzata és Bocskaikert Község Önkormányzata 2001. március 19-én megállapodást kötöttek arról, hogy közös beruházásként kívánják megvalósítani Hajdúböszörmény és Bocskaikert szennyvízcsatorna-hálózatát és a szennyvíztisztító telep bõvítését. A megvalósítással kapcsolatos beruházói-gesztori teendõket Hajdúböszörmény Város Önkormányzata látja el.<br>
A Közbeszerzési Értesítõ 11. számában 2002. március 13-án megjelent nyílt elõminõsítési eljárás lefolytatására vonatkozó részvételi felhívásban ajánlatkérõként a gesztor önkormányzat, Hajdúböszörmény Város Önkormányzata szerepelt.<br>
A részvételi felhívás szerint a beszerzés tárgya Hajdúböszörmény-Bocskaikert közös szennyvízcsatorna-hálózatának címzett támogatással és egyéb állami pénzalapok támogatásával történõ megvalósítása, a 3. a) pontban felsorolásra kerültek a fõbb mennyiségek: a kiépítendõ vezeték paraméterei, 16 db szennyvízátemelõ és 2 db házi átemelõ.<br>
Rész- és többváltozatú ajánlat tételére ajánlatkérõ nem biztosított lehetõséget.<br>
A részvételi felhívás 10. c) és d) pontja szerint az ajánlatok elbírálásának szempontja az összességében legelõnyösebb ajánlat, a 34. § (3) bekezdésében foglaltak az ajánlati felhívásban kerülnek meghatározásra.<br>
A részvételi jelentkezési határidõben, 2002. április 8-ig kérelmezõn kívül a következõ jelentkezõk nyújtották be részvételi jelentkezésüket: Alterra Kft., INFRA-START Kft., Swietelsky Kft., OMS-Hungaria Kft., DEPONA Kft., NYÍRVÍZ Kft., SADE Magyarország Kft., a Strabag Kft. Nyíregyháza Területi Igazgatósága és a KEVIÉP Kft.<br>
A SADE Magyarország Kft. a részvételi jelentkezését 2002. április 16-án visszavonta.<br>
Az ajánlatkérõ a részvételi szakasz eredményét 2002. április 23-án hirdette ki. Érvénytelennek nyilvánította a Strabag Építõ Kft. Nyíregyháza Területi Igazgatósága és a DEPONA Kft. jelentkezését, a többi részvételre jelentkezõt alkalmasnak minõsítette a szerzõdés teljesítésére.<br>
A döntés ellen a KEVIÉP Kft. 2002. május 7-én jogorvoslati kérelmet nyújtott be a Döntõbizottsághoz, amelyet a Döntõbizottság a 2002. június 14-én kelt D.259/17/2002. számú határozatával elutasított.<br>
Az ajánlatkérõ az alkalmasnak minõsített részvételre jelentkezõk részére az ajánlati felhívást az eredményhirdetés napján, 2002. április 23-án megküldte, majd lefolytatta a közbeszerzési eljárás ajánlattételi szakaszát.<br>
Az eljárást lezáró döntés ellen a KEVIÉP Kft. kérelemmel fordult a Döntõbizottsághoz, majd a Közbeszerzések Tanácsának elnöke is jogorvoslati eljárást kezdeményezett.<br>
A Döntõbizottság a két ügyet egyesítette és a D.431/11/2002. számú határozatával megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdés d) pontját és a Kbt. 34. § (4) bekezdés c) és d) pontját, ezért az ajánlatkérõnek az ajánlati felhívására vonatkozó és az azt követõ valamennyi döntését megsemmisítette.<br>
Ez követõen az ajánlatkérõ új ajánlati felhívást és dokumentációt készített, amelyet 2002. augusztus 16-án küldött ki az alkalmasnak minõsített részvételre jelentkezõknek.<br>
Az ajánlati felhívás 4. pontja szerint a teljesítés határideje vagy a szerzõdés idõtartama: a teljesítési (üzembehelyezési) határidõ 2004. szeptember 30.<br>
Az ajánlatkérõ az ajánlati felhívás 13. pontjában meghatározta, hogy az összességében a legelõnyösebb ajánlat szempontja alapján fogja az ajánlatokat elbírálni, és ehhez megadta az elbírálás részszempontjait, a hozzájuk tartozó súlyszámokat és az adható pontszámokat az alábbiak szerint:<br>
részszempontok	súlyszámok<br>
- ajánlati ár	10<br>
- teljesítési garanciavállalás	7<br>
- teljesítési késedelem esetén fizetendõ díj nagysága, jólteljesítés biztosítékai	6<br>
alszempontok:<br>
- reális garanciális idõ vállalása	3<br>
- kedvezõbb jólteljesítési garancia vállalása	2<br>
- napi kötbérvállalás	1<br>
- ajánlatkérõ számára kedvezõbb teljesítési határidõ	3<br>
- helyi munkaerõ alkalmazása	1<br>
Adható pontszám: 1-10.<br>
Az értékelés módszereként meghatározta, hogy részszempontonként és alszempontonként a legkedvezõbb ajánlat pontszáma 10, a legkedvezõtlenebb ajánlat pontszáma 1, a többi ajánlat pontszáma arányosítással kerül megállapításra.<br>
Az ajánlatkérõ dokumentációt is készített, amelyben - többek között - meghatározta az ajánlatok tartalmi és formai követelményeit, a szerzõdéses feltételeket és tartalmazta a dokumentáció a csatornahálózat tendertevét, a mûszaki vízjogi létesítési engedélyt is.<br>
A dokumentáció I.8.3. és I.8.4. pontjaiban a következõket rögzítette az ajánlatkérõ:<br>
A jelen dokumentációban és mellékletét képezõ mûszaki leírásban a kifejezetten kérttõl eltérõ alternatívát, opciókat az ajánlattevõk ne ajánljanak meg! Amennyiben ilyen ajánlat kerül benyújtásra, úgy azt figyelemmel a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>ára, a 43. § (1) bekezdése, valamint az 52. § (2) bekezdése alapján az ajánlatkérõ érvényteleníti, és az ilyen ajánlat, illetve az azt benyújtó ajánlattevõ a jelen közbeszerzési eljárás további menetében nem vehet részt.<br>
A II. fejezet 1. pontjában meghatározta, hogy az ajánlati ár kialakításánál figyelembe kell venni a dokumentáció mûszaki tartalmának ismerete mellett - többek között - azt is, hogy a kivitelezés során mely munkarészeket kell elvégezni, rögzítette, hogy a gravitációs csatornarendszert gravitációs bekötésekkel (telekhatáron belül 1,0 méterre, tisztítóidom kiépítésével) kell megvalósítani. A dokumentáció 1.10.3. pontjában elõírta, hogy az ajánlathoz fõösszesítõt kell mellékelni az építési munkák bontásában.<br>
A dokumentációban az ajánlatkérõ részletesen ismertette az értékelés módját.<br>
A dokumentáció V.5.2. pontjában az ajánlattal kapcsolatos tartalmi és formai elõírások körében rögzítette az ajánlatkérõ, hogy az ajánlat borítóját követõ lap kizárólag az ajánlattevõ nevét, székhelyét, a kért ellenszolgáltatást, a vállalt teljesítési határidõt, dátumot és cégszerû aláírást tartalmazhatja.<br>
Helyszíni konzultációra 2002. szeptember 12-én került sor, ennek során az ajánlatkérõ a feltett kérdéseket megválaszolta, költségvetési fõösszesítõ mintalapot adott ki, valamint közölte, hogy a reális szót törölte a "reális garanciális idõ vállalása" alszempontból. Kérdésre arról is tájékoztatta az ajánlattevõket, hogy nem határoz meg minimum-megvalósulási határidõt, az ajánlatkérõ a lehetõségeinek és kötelezettségeinek megfelelõ befejezési határidõt határozta meg, ehhez képest az ajánlattevõnek kell a szankciók és a szervezettségének figyelembevételével az általa vállalt befejezési határidõt meghatározni.<br>
Az ajánlattételi határidõre, 2002. szeptember 26-ig hat ajánlat érkezett. Ajánlatot tett: kérelmezõ, az INFRA-START Kft., az OMS-Hungaria Kft., a NYÍRVÍZ Kft., az Alterra Kft. és a KEVIÉP Kft.<br>
Az ajánlatkérõ a bontási eljáráson ismertette és jegyzõkönyvben rögzítette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírt adatokon túl a részszempontokkal kapcsolatos vállalásokat is.<br>
A KEVIÉP Kft. esetében a jegyzõkönyvben rögzített ajánlati ár a következõ volt: nettó 1 671 404 736 Ft, áfa: 417 851 184 Ft, bruttó: 2 089 255 920 Ft, a vállalt teljesítési határidõ 2003. június 20., teljesítési garancia összege a bruttó vállalási ár 51%-a, vállalt garanciális idõ 5 év.<br>
A kérelmezõ ajánlati ára nettó 1 694 998 117 Ft, áfa: 423 749 529 Ft, bruttó: 2 118 747 646 Ft, a vállalt teljesítési határidõ 2003. augusztus 31., teljesítési garancia összege a bruttó vállalkozói díj 41,3%-a, garanciális idõ: 5 év.<br>
A KEVIÉP Kft. ajánlatában a felolvasólapon, a kiírási feltételekre adott megajánlásokra vonatkozó nyilatkozatban, a szerzõdéstervezetben, a pénzügyi-mûszaki ütemtervben és a költségvetésben szerepelt az ajánlati ár.<br>
A KEVIÉP Kft. a borítót követõ, úgynevezett felolvasólapon tett nyilatkozata tartalmazta a költségvetési ár meghatározását (1 778 090 145 Ft), amely azonos volt a fõösszesítõben, a pénzügyi ütemezésben, a megajánlásokat tartalmazó nyilatkozatban és a szerzõdéstervezetben szereplõ nettó árral. Ugyanezen a lapon ismertette azt is, hogy 6% általános árengedményt ad, amely a költségvetés valamennyi tételére, a számlázásra, a pénzügyi ütemezésre és a szerzõdéses árra vonatkozik. Az árengedmény összege 106 685 409 Ft, így a nettó ár 1 671 404 736 Ft, az áfa összege 417 851 184 Ft, az egyösszegû prognosztizált ajánlati ár 2 089 255 920 Ft.<br>
Az ajánlatkérõ az ajánlatokat értékelte, majd Hajdúböszörmény Város Önkormányzata Képviselõ-testülete a 379/2002. (X. 9.) Z. Önk. számú határozattal hozta meg az eljárást lezáró döntést.<br>
A nyertes ajánlattevõ a KEVIÉP Kft., a nyertes ajánlatot követõ legkedvezõbb ajánlatot tevõ a kérelmezõ lett. Az eredményhirdetésre halasztott idõpontban, 2002. október 10-én került sor, ahol a képviselõ-testület döntésének megfelelõen hirdették ki az eredményt.<br>
Kérelmezõ 2002. október 14-én nyújtott be kérelmet a Döntõbizottsághoz, amelyet a jogorvoslati eljárás során tartott tárgyaláson módosított. Kérte annak megállapítását, hogy mind az ajánlatkérõ, mind a KEVIÉP Kft. jogsértést követett el, kérte az ajánlatkérõ eljárást lezáró döntésének megsemmisítését, az ajánlatkérõ kötelezését az eljárás költségeinek viselésére, továbbá a KEVIÉP Kft.-nek a közbeszerzési eljárásban való részvételtõl történõ eltiltását, ideiglenes intézkedésként kérte a közbeszerzési eljárás felfüggesztését és a szerzõdés megkötésének megtiltását. Kérelme indokául elõadta, hogy az ajánlati felhívást és az ajánlatkérõ eljárást lezáró döntését sérelmezi.<br>
Álláspontja szerint a nyertes ajánlata érvénytelen, mert az abban levõ ajánlati ár nem egyértelmû, más ár szerepel a felolvasólapon, más a szerzõdéstervezetben, és az ajánlattevõi nyilatkozatban, ettõl az ajánlat nem egyértelmû. Az ajánlatban csak egy ár szerepelhet, mivel az ajánlatkérõ a dokumentáció 8.2. pontjában kizárta a többváltozatú ajánlat tételét.<br>
Érvénytelen azért is a KEVIÉP Kft. ajánlata, mert olyan anyag- és vállalkozói árra is tett ajánlatot, ami nem része a beszerzésnek, vagyis az ajánlatban szerepel a lakossági bekötõ vezeték költségének megajánlása, noha ajánlatkérõ kizárta eltérõ alternatívák és opciók szerepeltetését. Az ilyen ajánlattevõi vállalásokat a Döntõbizottság is kizárta a D.431/11/2002. számú határozatában. A nyertest követõ legkedvezõbb ajánlatot õk tették, így a KEVIÉP Kft. ajánlata érvénytelensége következtében a szerzõdést az ajánlatkérõnek velük kell megkötnie.<br>
Álláspontja szerint az ajánlattevõk csak olyan vállalásokat tehetnek, amelyekre az ajánlatkérõ ajánlatot kért. Ettõl eltérõ vállalások, opciók szerepeltetése sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megfogalmazott, a verseny tisztaságára és az esélyegyenlõségre vonatkozó alapelveket is. Az ajánlatkérõ a számára kedvezõ, de jogsértõ többletvállalások miatt nem minõsítette a KEVIÉP Kft. ajánlatát érvénytelennek.<br>
Kifejtette, hogy az ajánlati felhívás is sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglaltakat, mivel a "teljesítési garancia vállalása" és az "ajánlatkérõ számára kedvezõbb teljesítési határidõ" részszempontok, valamint a "garanciális idõ vállalása" alszempont esetében irreális vállalásokra adott lehetõséget az ajánlatkérõ azáltal, hogy nem határozott meg legrövidebb teljesítési határidõt, illetve nem korlátozta a vállalások mértékét. A kiosztott pontszámokat ezeknél a részszempontoknál, illetve ennél az alszempontnál sem vitatta.<br>
Az "ajánlatkérõ számára kedvezõbb teljesítési határidõ" részszempont értékelését azért kifogásolta, mert a nyertes irreális teljesítési határidõt ajánlott meg. Álláspontja szerint ugyanis a 2003. június 20-i határidõre a munka nem végezhetõ el, figyelemmel a téli idõjárásra. Ennek igazolására mûszaki szakvéleményt, az Országos Meteorológiai Szolgálat szakvéleményét és a PVC-csövek fektetésére vonatkozó gyártói útmutatót csatolta be. Megítélése szerint ezen részszempontot azért nem értékelte helyesen az ajánlatkérõ, mert a KEVIÉP Kft. irreális vállalását nem vehette volna figyelembe.<br>
Az ajánlatkérõ észrevételében kérte az alaptalan kérelem elutasítását. Elõadta, hogy szabályosan járt el az értékelés során, a kifogásolt ajánlatot egységes egészként kezelték, melyben egyértelmûen szerepelt az, hogy az ajánlatban adott árengedmény a költségvetés valamennyi tételére, a számlázásra, a pénzügyi ütemezésre és a szerzõdéses árra is vonatkozik. Az ajánlati ár nettó összege minden kötelezõ dokumentumon azonos. Az ajánlati ár egyértelmû és pontos, az megfelel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltaknak, és nem minõsül többváltozatú ajánlatnak.<br>
A nyertes nem tett az elbírálási szempont körébe esõ javaslatot, ajánlati árát határozottan adta meg, és nem tett opcionális lehetõséget, vagy feltételt annak kialakítása során. A lakossági bekötésekre vonatkozó utalása nem volt az értékelés alapja, azt az elbírálás során figyelmen kívül hagyták.<br>
A kiírási feltételek törvényességének kifogásolása elkésett.<br>
A nyertes által vállalt teljesítési határidõ elfogadható, azt külön munkatervvel és prognosztizált munkavégzési renddel is alátámasztotta. A szakvállalat gépi felszereltsége és a korszerû munkaszervezés lehetõvé teszi a feladat megvalósítását. Így nem volt lehetõsége ajánlatkérõnek a vállalt határidõt megvalósíthatatlannak minõsíteni.<br>
Az értékelés minden esetben egzakt módon, matematikai módszerrel történt, melyet elõre megadtak a felhívásban.<br>
A KEVIÉP Kft. észrevételében kérte a kérelem elutasítását. Elõadta, hogy a bontáskor semmiféle kétely nem merült fel az õ ajánlati árukkal kapcsolatban, azt a bontási jegyzõkönyv helyesen rögzíti. A költségvetés alapján összeállított árból árengedményt adtak, ez a hazai és a nemzetközi gyakorlatban is elfogadott körülmény, nem minõsül többváltozatú ajánlatnak. Az engedmény az ajánlat összes tételére vonatkozik egységesen. Az ajánlatukban említett lakossági bekötésre vonatkozó anyag- és vállalkozói ár az ajánlati árban nem szerepel, ez a csatolt költségvetés tételeibõl egyértelmûen megállapítható. Megítélése szerint a kérelmezõ tévesen értelmezte a Döntõbizottság D.431/11/2002. számú határozatát, mivel az a többletvállalások részszempontként való szerepeltetését, értékelését zárta ki, és ilyen részszempontot az új ajánlati felhívás nem is tartalmaz. A vállalási határidõvel szembeni kifogás megalapozatlan, mert a konzultáción az ajánlatkérõ nem határozott meg minimális megvalósulási határidõt, azt az ajánlattevõkre bízta képességük függvényében, figyelemmel a szankciókra és a szervezettségükre. A vállalt határidõt tudják teljesíteni. Elõadta, hogy az ajánlatkérõ csak a kiírás szerint értékelhetett, és ennek során az ajánlatokban szereplõ vállalásokat kellett figyelembe vennie.<br>
A Döntõbizottság 2002. október 15-én kelt D.610/3/2002. számú határozatával ideiglenes intézkedésként a közbeszerzési eljárást lezáró szerzõdés megkötését megtiltotta.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a jogvesztõ határidõben került-e benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Kbt. kétféle határidõt állapít meg jogorvoslati kérelem elõterjesztésével kapcsolatban. A 90 napos (objektív) határidõt a jogsértõ esemény bekövetkezésétõl, a másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme elõterjesztésével, az elkésett.<br>
A kérelmezõ 2002. október 14-én nyújtotta be jogorvoslati kérelmét, amelyben az ajánlatkérõ eljárást lezáró döntését és az ajánlati felhívás elõírásait vitatta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja értelmében a Kbt. 79. § (7) bekezdése szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát. Jelen esetben ez az idõpont 2002. szeptember 26. volt, így a kérelem benyújtása ehhez az idõponthoz képest számított kilencvennapos határidõben történt meg.<br>
A szubjektív határidõ számítása szempontjából azonban a jogsértésrõl történõ tényleges tudomásszerzés idõpontja az irányadó. Az ajánlatkérõ 2002. augusztus 16-án küldte meg az ajánlattevõknek az ajánlati felhívást és a dokumentációt, majd 2002. szeptember 12-én konzultációt tartott, amelyen a kérelmezõ képviselõje is részt vett. A kérelmezõ ekkor már biztosan ismerte az ajánlati felhívás és a dokumentáció tartalmát, és ekkor tudomást szerzett arról is, hogy az ajánlatkérõ nem kíván legrövidebb vállalható teljesítési határidõt meghatározni, azaz ekkor már biztosan tudomást szerzett a vélt jogsértésrõl is. A Döntõbizottság álláspontja szerint az ajánlati felhívással kapcsolatos jogsértés tudomásra jutásának idõpontja legkésõbb 2002. szeptember 12.<br>
Ezen idõponthoz képest a jogorvoslati kérelem elõterjesztésére nyitva álló 15 napos szubjektív határidõ 2002. szeptember 27-én letelt.<br>
A fentiek alapján a Döntõbizottság a kérelmezõ jogorvoslati kérelmének az ajánlati felhívásra vonatkozó részét elkésettség miatt elutasította, mert e kérelemrész érdemi vizsgálatnak eljárásjogi akadálya van.<br>
A Döntõbizottság érdemben vizsgálta a jogorvoslati kérelemnek az ajánlatkérõ eljárást lezáró döntésére vonatkozó részét.<br>
A Döntõbizottság megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A kérelmezõ szerint a nyertes ajánlattevõ ajánlata azért érvénytelen, mert az árajánlata nem egyértelmû, többváltozatú ajánlatot tett, továbbá a lakossági bekötésekre vonatkozó vállalása ellentétes a dokumentáció elõírásaival.<br>
A Döntõbizottság a KEVIÉP Kft. által kért ellenszolgáltatással kapcsolatban a következõket állapította meg.<br>
A nyertes az ajánlati árát úgy állította össze, hogy a kiadott költségvetést beárazta, majd a fõösszesítõben szereplõ árral összeállította a teljes ajánlatot. Ebbõl az úgynevezett "költségvetési árból" adott árengedményt, amellyel csökkentett ár lett a nyertes ajánlattevõ ajánlati ára.<br>
Az ajánlattevõknek a kért ellenszolgáltatást a borítót követõ elsõ lapon szerepeltetnie kellett. Itt a KEVIÉP Kft. egyértelmûen rögzítette, hogy az egyösszegû prognosztizált ajánlati ára bruttó 2 089 255 920 Ft, ez tehát az általa kért ellenszolgáltatás. Ismertette azt is, hogy ez az ajánlati ár a költségvetési árból adott árengedménnyel alakult ki és a felolvasólapon lévõ nyilatkozatával egyértelmûvé tette, hogy ez a 6%-os árengedmény valamennyi költségvetési tételre és az ajánlat további részeiben - egyébként azonosan - szereplõ árra is vonatkozik. A Döntõbizottság álláspontja szerint a felolvasólapon szereplõ nyilatkozatra tekintettel az ajánlati ár egyértelmûségén nem változtat és az ajánlatot nem teszi ellentmondásossá az sem, hogy az ajánlat többi részében összegszerûen nem bruttó 2 089 255 920 Ft ajánlati ár szerepel. Megfelel tehát a KEVIÉP Kft. ajánlata a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés második mondatában foglalt követelménynek.<br>
Az ajánlati árnak ily módon történõ meghatározása nem minõsül többváltozatú ajánlatnak sem; hiszen - a fentiekben kifejtettek szerint - az ajánlat csak egy ajánlati árat tartalmaz. A kért ellenszolgáltatás közlésének módszerébõl adódik a látszólagosan többféle ajánlati ár, ami azonban nem kapcsolódik különféle mûszaki tartalomhoz, vállalásokhoz.<br>
A Döntõbizottság a KEVIÉP Kft.-nek a lakossági bekötésekre vonatkozó vállalásával kapcsolatban a következõket állapította meg.<br>
A dokumentáció 8.3. pontja elõírja, hogy a dokumentációban és a mellékletét képezõ mûszaki leírásban kifejezetten kérttõl eltérõ alternatívát, opciókat az ajánlattevõk ne ajánljanak meg. A 8.4 pont kimondja, ha ilyen ajánlat kerül benyújtásra, akkor azt érvénytelennek tekinti az ajánlatkérõ.<br>
A KEVIÉP Kft. ajánlatában a mûszaki megvalósításra, környezetvédelemre, minõségbiztosításra vonatkozó elképzelések, többletvállalások bemutatása cím alatt az 1.6 pontban szerepel a következõ vállalás: "a lakossági, telken belüli bekötéseket földmunkával, szereléssel együtt önköltségi 300 Ft/m áron elvégezzük, a beszerzési ár 90%-os mértékében megajánlott anyagárengedményen felül."<br>
A lakossági házi bekötõ vezeték építése valóban nem szerepel az ajánlatkérésben, így ez a vállalás többletvállalásnak lenne tekinthetõ, azonban a KEVIÉP Kft. ajánlatában lévõ részletes költségvetés nem tartalmazza ezt a vállalást, így az ajánlati ár sem. Ezt a felajánlást a nyertes gyakorlatilag nem az ajánlatkérõ számára tette, hanem a lakosság részére.<br>
Az ajánlatkérõ bírálati részszempontot nem határozott meg a lakossági bekötések, egyéb többletvállalások értékelésére, a KEVIÉP Kft. ajánlatában szereplõ felajánlást az ajánlatkérõ az értékelés során nem vette figyelembe. A többletvállalásokra vonatkozó ajánlattétel lehetõségét a Döntõbizottság a korábbi D.431/11/2002. számú határozatában nem érintette.<br>
A Döntõbizottság álláspontja szerint a többletvállalás következtében az ajánlat nem tekinthetõ érvénytelennek, hiszen az ajánlat az ajánlatkérõ elvárásainak, elõírásainak megfelel, attól nem tér el, az ajánlatkérõ beszerzési igényét teljeskörûen kielégíti. A kifogásolt felajánlás így nem minõsül - a dokumentációban megfogalmazottak szerint - sem alternatívának, sem pedig az ajánlatkérõ számára megajánlott opciónak, így az ajánlat nem ellentétes az ajánlati felhívás és a dokumentáció elõírásaival.<br>
A fentiek alapján a Döntõbizottság megállapította, hogy a KEVIÉP Kft. ajánlata érvényes, így nem követett el jogsértést az ajánlatkérõ azzal, hogy bevonta azt az értékelésbe.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A kérelmezõ nem kifogásolta az ajánlatkérõ által a részszempontokra, illetve alszempontokra kiosztott pontszámokat. Vitatta viszont az "ajánlatkérõ számára kedvezõbb teljesítési határidõ" részszempont értékelését, mivel a nyertes ajánlattevõ teljesítési határidõ-vállalása irreális, ezért azt nem értékelhette volna az ajánlatkérõ.<br>
A Döntõbizottság megállapította, hogy a dokumentáció 7. pontjában az ajánlatkérõ a teljesítés határidõként 2004. szeptember 30-át adta meg azzal, hogy fontos érdeke fûzõdik a teljesítési határidõ pontos betartásához, az elõírtnál korábbi befejezési határidõt elõnyben részesíti, amelynek teljesítését maximum napi 5 millió Ft kötbérrel kívánta biztosítani. A konzultáción adott válaszában sem határozott meg az ajánlatkérõ semmilyen korlátozást az ütemezésre, a vállalható legrövidebb teljesítési határidõre vonatkozóan.<br>
A KEVIÉP Kft. ajánlatában 2003. június 20. szerepelt befejezési határidõként, és az ajánlatában részletes pénzügyi-mûszaki ütemtervvel támasztotta alá ezen vállalását. A munkák ütemezését és szervezését részletesen bemutatta, a munkaszervezését munkacsoportokra lebontva ismertette, amely szerint a hideg téli idõszakra vezetéképítési munka nem esik.<br>
A Döntõbizottság álláspontja szerint az ajánlattevõ vállalásainak figyelembe vétele kizárólag az ajánlatban tett kifejezett nyilatkozatnak megfelelõen történhet. A kötöttség még a szerzõdés teljesítése során is érvényesül. Jelenleg nincs olyan törvényes indok, amely alapján mód lenne a KEVIÉP Kft. ajánlati nyilatkozatát kétségbe vonni. A határidõ-vállalások értékelése pedig megfelel a felhívásban megadott módszernek.<br>
A fentiek alapján a Döntõbizottság megállapította, hogy az ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és az 59. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
E § (2) bekezdése kimondja, hogy az ajánlatkérõnek biztosítania kell az esélyegyenlõséget az ajánlattevõk számára.<br>
A kérelmezõ kérte annak megállapítását is, hogy a KEVIÉP Kft.-nek a lakossági bekötésekre tett többletvállalásai a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében foglalt, a verseny tisztaságára és az esélyegyenlõségre vonatkozó alapelvekbe ütköznek, és az ajánlatkérõ a számára kedvezõ többletvállalások miatt nem minõsítette érvénytelennek a KEVIÉP Kft. ajánlatát.<br>
A Döntõbizottság álláspontja szerint a fent elõadott indok alapján nem állapítható meg, hogy sérültek volna a Kbt. alapelvei.<br>
Az ajánlati felhívás valamennyi ajánlattevõ számára ismert volt. Az ajánlattevõk kockázata és felelõssége, ha az ajánlatukban olyan vállalásokat tesznek, amelyek az értékelési szempontok körén kívül esnek, de még az ajánlatuk megfelel a felhívásban és a dokumentációban foglaltaknak. Az ajánlattevõk vállalásai, különösen a nyílt eljárásban csak az ajánlatok bontásakor válnak ismertté az ajánlatkérõ számára is, és az ajánlattevõk ahhoz kötve is vannak. Megállapítható volt, hogy az ajánlatkérõ a többletvállalásokat nem értékelte és az ajánlatkérõ döntése a KEVIÉP Kft. ajánlata érvényességével kapcsolatban sem jogsértõ.<br>
A fentiek alapján a nyertes ajánlattevõ többletvállalásai, egyéb tényállási többletelem hiányában nem nyújtanak alapot a Kbt. alapelvei sérelmének megállapításához.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította, az elkésett kérelemrész esetében a Kbt. 79. § (7) bekezdésére tekintettel.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 18.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>