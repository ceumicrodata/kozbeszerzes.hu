<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10393)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.601/11/2002.<br>
<br>
Tárgy: a Variorum Kommunikációs Szolgáltató Kft. jogorvoslati kérelme az Oktatási Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Variorum Kommunikációs Szolgáltató Kft. (1065 Budapest, Bajcsy-Zsilinszky út 9., a továbbiakban: kérelmezõ) jogorvoslati kérelmét, melyet az Oktatási Minisztérium (1055 Budapest, Szalay u. 10-14., képviseli: dr. Csók Balázs ügyvéd, 1132 Budapest, Visegrádi u. 38/B., a továbbiakban: ajánlatkérõ) "az Oktatási Minisztérium szervezeti egységeivel kapcsolatosan felmerülõ szakfordítás esetén 10 millió karakterben, tolmácsolás esetén 200 tolmácsórában meghatározott fordítási és tolmácsolási feladat ellátása a minisztérium által meghatározott igények szerint" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. július 7-én, a Közbeszerzési Értesítõ 30. számában tette közzé ajánlati felhívását nyílt eljárásra a fenti tárgyban 6225/2002 szám alatt.<br>
Az ajánlatkérõ a részajánlattétel és a többváltozatú ajánlattétel lehetõségét kizárta az ajánlati felhívás 3. c), illetve 14. pontjában.<br>
Az ajánlati felhívás 5. b) pontja szerint a dokumentáció megvásárlásának határideje - mely a 16. pont szerint az érvényes ajánlattétel feltétele - a hirdetmény közzétételének napját követõ elsõ naptól számított 16. munkanapig tart.<br>
Az ajánlatkérõ a 13. b) pontban határozta meg az összességében legelõnyösebb ajánlat kiválasztásának a szempontjait. A Ft/karakter összegû fordítási díjakat 18 részszempontban, a tolmácsolási díjakat 15 részszempontban jelölte meg értékelni, különbözõ súlyszámok szerint.<br>
Az értékelés során adható pontszámok 1-10-ig terjedtek. A részszempontonként legkedvezõbb ajánlat a legmagasabb pontot, az azt követõ ajánlatok arányosságon alapuló számítással megállapított pontszámokat kaptak.<br>
Az ajánlatkérõ az ajánlati felhívás 11. a) pontjában a pénzügyi, gazdasági alkalmasság igazolása körében a 2. bekezdésben elõírta a 2000. és 2001. évi mérleg és eredménykimutatás becsatolását.<br>
A 11. b) pont 3. bekezdése szerint az ajánlattevõ a szerzõdés teljesítésére alkalmatlannak minõsül, ha az elõzõ 2 év teljes forgalma évenként nem éri el a nettó 30 millió forintot, és ugyanezen idõszakban a közbeszerzés tárgyának forgalma (fordítás, tolmácsolás együttesen) évenként nem éri el a nettó 15 millió forintot.<br>
Az ajánlattételi határidõre 2002. szeptember 3-ig a FORDuna Kft., az Intercontact Budapest Kft., a P és V Nemzetközi Szolgáltató Kft., a D and K Bt., a Multi-Lingua Kft., a Szó Design + Tolmács, Fordító és Rendezvényszervezõ Iroda és a kérelmezõ nyújtotta be ajánlatát.<br>
Az ajánlatkérõ elbírálta ezeket, és 2002. szeptember 30-án eredményt hirdetett, mely szerint az eljárás nyertese a P és V Kft., a második a FORDuna Kft.<br>
Kérelmezõ 2002. október 8-án jogorvoslati kérelmet nyújtott be, majd a hiányokat 2002. október 15-én pótolta. Kérelme indokaként elõadta, hogy a 33 elbírálási részszempontban megjelenõ feladat különbözõ nehézségi fokú, az elvégzendõ feladatok várható gyakorisága között nagy a különbség. Ha egy ajánlattevõ magasabb árat ad meg a viszonylag könnyebben teljesíthetõ, ám gyakrabban elõforduló részfeladatra, illetve alacsonyabbat az összes többi, viszonylag nehezebb, de kisebb hányadot képviselõre, akkor várhatóan megnyeri a közbeszerzési eljárást. Ez történt a nyertes esetében is, azonban amennyiben az õ ajánlatát fogadja el az ajánlatkérõ, akkor az számára a legkedvezõtlenebb, legmagasabb árú. A pályázat kiírási módja lehetõvé tette a fenti árképzést, melyet a nyertes alkalmazott. A P és V Nemzetközi Kft. az ajánlattétel során eleve kedvezõbb helyzetben volt, mivel a nyertes cégnél korábban fennállt megbízási szerzõdése alapján tudomással bírt az ajánlatkérõi fordítási és tolmácsolási igények gyakoriságáról. Kérelmét a tárgyaláson kiegészítette, és kérte a nyertes ajánlattevõ a szerzõdés teljesítésére pénzügyi, gazdasági szempontból való alkalmatlanságának a megállapítását, mivel 2000. évi mérlege az elõírt 30 M Ft nettó árbevételt nem érte el.<br>
Kérte az eljárást lezáró döntés megsemmisítését, az elsõ és második helyezett kizárásával új sorrend megállapítását, ajánlatkérõ kötelezését új eljárásra.<br>
Ajánlatkérõ észrevételében elõadta, hogy az értékelés során kötve volt az általa választott értékelési szempontokhoz és súlyszámokhoz, ajánlattevõk árképzését vizsgálni nem állt módjában.<br>
Kérelmezõ a részszempontokat és azok súlyszámait kifogásolja, melynek kifogásolásával elkésett. A nyertes ajánlat a 33 részszempont közül 28-ban a legalacsonyabb ajánlati árat adta meg, ezért ajánlata a legelõnyösebb. Tájékoztatta a Döntõbizottságot, hogy a jogorvoslati eljárás lezárásáig a szerzõdést nem köti meg. A FORDuna Kft.-nek a nyertes ajánlattevõ mérlegére vonatkozó észrevételére, illetve a kérelmezõnek azonos tárgyú jogorvoslati kérelmére elõadta, hogy a nyertes ajánlattevõ 2000. szeptember 9-én átalakult, és ennek megfelelõen az átalakulást megelõzõ jogelõdi mérleg, valamint az ezt követõ 2000. december 31-ig terjedõ idõszakra vonatkozó jogutódi mérleg nettó árbevételi adatai összeadódnak és az összesített forgalmi adat jelentõsen meghaladja az ajánlati felhívásban meghatározott minimális szintet.<br>
Egyéb érdekeltként a FORDuna Kft. nyújtott be észrevételt, melyhez csatolta a nyertes cég, azaz a P és V Nemzetközi Szolgáltató Kft. 2000. évi mérlegét. Ennek alapján észrevételezte, hogy a nyertes a szerzõdés teljesítésére alkalmatlan, mivel az elõírt 30 M Ft nettó árbevételt nem érte el.<br>
Egyéb érdekeltek észrevételt nem tettek.<br>
A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A Döntõbizottságnak mindenekelõtt azt kellett eldöntenie, hogy a kérelmezõ az ajánlati felhívás jogsértõ tartalmával kapcsolatos, illetõleg a nyertes ajánlattevõ pénzügyi, gazdasági szempontból történõ, a szerzõdés teljesítésére való alkalmatlanság megállapítására vonatkozó jogorvoslati kérelmét a jogvesztõ határidõn belül nyújtotta-e be vagy sem.<br>
A Döntõbizottság megállapította, hogy a kérelmezõ a dokumentációt az ajánlati felhívásban megjelölt határidõben, 2002. augusztus 9-ig terjedõ idõszakban megvásárolta. A dokumentáció részét képezte az ajánlati felhívás 2. számú melléklete szerinti ajánlati nyilatkozat, mely tartalmazza, hogy az ajánlattevõ az ajánlati felhívás feltételeit a mûszaki feltételekkel és mellékletekkel megismerte. A kérelmezõ részére tehát az ajánlati felhívás elbírálásra vonatkozó részének megtámadására nyitva álló 15 napos jogvesztõ határidõ tehát már ekkor, de legkésõbb az ajánlattételi határidõ lejártakor 2002. szeptember hó 3-án megnyílt, illetve megkezdõdött. Ezen utóbbi dátumhoz képest legkésõbb 2002. szeptember 18-án kellett volna elõterjesztenie jogorvoslati kérelmét, azonban azt csak 2002. október 15-én tette meg a hiányokat pótolva, tehát kérelme ezen részében elkésett.<br>
A Döntõbizottság nem osztotta a kérelmezõ álláspontját, mely szerint a jogvesztõ határidõ kezdõ idõpontja e vonatkozásban a 2002. szeptember 30-i eredményhirdetés volt, azaz a kérelmezõ által hivatkozott versenyelõnnyel rendelkezõ P és V Kft. személyére, illetve annak a részszempontok szerinti ajánlati tartalmi elemeire vonatkozó tudomásra jutás idõpontja. A Döntõbizottság álláspontja szerint az ajánlati felhívás tartalmára vonatkozó jogorvoslati kérelem elõterjesztésére nyitva álló 15 napos jogvesztõ határidõ kezdõ idõpontja nem köthetõ az eredményhirdetés idõpontjához. A kérelmezõ által hivatkozott és állítása szerint a bírálati részszempontok összeállításánál szerepet játszó "bennfentes" információ, valamint a nyertes "irreális" árképzése a közbeszerzési eljárás körén kívül esõ és nem bizonyított állítás. A Döntõbizottság viszont tényként megállapította, hogy a nyertes ajánlattevõ az ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésén alapuló megkeresésére megadta a magyarázatot a fordítás, illetve tolmácsolás díjaira.<br>
A Döntõbizottság megállapította, hogy a kérelmezõnek a nyertes ajánlattevõ szerzõdés teljesítésére pénzügyi, gazdasági szempontból alkalmatlanságának megállapítására vonatkozó kérelme szintén elkésett. A kérelmezõnek az ajánlati felhívás, illetve a dokumentáció tartalma alapján legkésõbb az eredményhirdetés idõpontjától módja lett volna, hogy 15 napon belül ellenõrizze bármely ajánlattevõ mérlegét a céginformációs szolgálat útján. Az erre vonatkozó jogvesztõ határidõ tehát a 2002. szeptember 30-i eredményhirdetés idõpontjától számítva legkésõbb 2002. október 15-én lejárt. A kérelmezõ viszont 2002. november 6-án terjesztette elõ ez irányú jogorvoslati kérelmét, tehát a 15 napos jogvesztõ határidõn túl. A Döntõbizottság nem osztotta a kérelmezõ álláspontját, hogy ezen adat a 2002. november 6-i tárgyaláson történõ megismerése lenne az általa állított jogsértésrõl való tudomásul vétel dátuma. Tehát nem az alkalmasság körében a kérelmezõ által megszerzett bizonyíték idõpontja, hanem az állított jogsértés" mint esemény tudomásra jutásának az idõpontja, azaz a nyertes ajánlattevõ alkalmassága megállapításának az idõpontjától veszi kezdetét a jogvesztõ határidõ. A közbeszerzési eljárásban az egyes eljárási szakaszok nyilvánosak, tehát a tudomásszerzés idõpontja vagy az eljárási szakaszokhoz, vagy amennyiben az ajánlattevõk részt is vesznek ezeken, akkor a döntések kihirdetési idõpontjához rendelõdnek. A jogsértõ esemény bizonyítására vonatkozó bizonyítékok beszerzésének idõpontja tehát nem releváns a jogvesztõ határidõ kezdetét jelentõ tudomás szerzés idõpontjának meghatározása vonathozásában.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 13.<br>
<br>
Dr. Csanádi Péter s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>