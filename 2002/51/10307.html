<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10307)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.630/5/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás az A.K.S.D. Városgazdálkodási Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az A.K.S.D. Városgazdálkodási Kft. (4031 Debrecen, István út 136., képviseli: dr. Csécsy Andrea ügyvéd, 4026 Debrecen, Bem tér 10., I/3., a továbbiakban: ajánlatkérõ) "32 500 m2 alapterületû hulladéklerakó terület elsõ szakaszának teljes technológiai kiépítési és üzemi útépítési munkáinak kiegészítése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B.</a> § (1) bekezdését, ezért ajánlatkérõt 1 000 000 Ft azaz egymillió forint pénzbírság megfizetésére kötelezi.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa a Magyar Államkincstárnál (MÁK) vezetett 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
Ajánlatkérõ a Közbeszerzési Értesítõ 2002. március 20-án megjelent 12. számában tett közzé ajánlati felhívást nyílt eljárás megindítására. A beszerzés tárgya 32 500 m2 alapfelületû hulladéklerakó terület elsõ szakaszának teljes technológiai kiépítése, üzemi út építése volt.<br>
Az ajánlati felhívás szerint a teljesítési határidõ 2002. november 20.<br>
Az ajánlatkérõ a közbeszerzési eljárást lefolytatta, és 2002. május 21-én eredményt hirdetett. A nyertes ajánlattevõ a KEVIÉP Kft. lett, akivel ajánlatkérõ a szerzõdést 149 444 195 Ft + áfa vállalkozói díj összegben megkötötte. A szerzõdés szerint a kivitelezés kezdési idõpontja 2002. június 13., a kivitelezés befejezési idõpontja pedig 2002. augusztus 31.<br>
A szerzõdés alapján a kivitelezés megkezdõdött. A kivitelezõ KEVIÉP Kft. 2002. július 15-én írásban jelezte az ajánlatkérõ részére, hogy a hulladéklerakó depónia alapjául szolgáló földfeltöltés geodéziai kitûzése során egyértelmûvé vált, hogy a tervekben szereplõ alappontok és geodéziai magasságok hibásak, nem felelnek meg a helyszínen felmért adottságoknak. Ennek figyelembevételével a korábban épített depóniaszakaszhoz történõ kapcsolódás, illetve a maximális talajvízszinttõl való minimum 1.00 m-es elõírt szintkülönbség nincs biztosítva. A depónia építéséhez lényegesen több földmennyiség szükséges a szerzõdésben szereplõ mennyiségnél. Ennek alapján indítványozta a kiviteli tervek módosítását, és egyben tájékoztatta ajánlatkérõt, hogy a terület módosításáig a humuszleszedési munkákat, a szerzõdésben szereplõ földmennyiségig a feltöltési munkákat, a szükséges elõgyártásokat elvégzik, a mûszaki védelemhez szükséges fõ anyagokat beszerzik. A végleges kiviteli tervek átadásáig akadályközléssel élnek.<br>
Ajánlatkérõ ennek alapján a kiviteli terv valóságnak megfelelõ átdolgozását, az alapadatok pontosítását 2002. július 18-án kelt levelében kérte a tervezõ cégtõl, a KEVITERV Plusz Kft.-tõl. A módosított kiviteli tervek a geodéziai felméréseket követõen 2002 szeptemberére készültek el és kerültek ajánlatkérõ részére átadásra. Az eredeti és a módosított tervek összevetését követõen lehetett megállapítani, hogy a szükséges földfeltöltés mennyisége 54 625 m3, így az eredeti tervhez képest plusz 23 849 m3 föld beszállítása és bedolgozása szükséges. Az elõzetes kalkulációk szerint ennek költséghatása mintegy 40-50 M Ft, így ajánlatkérõ a szükséges fedezet biztosításához az intézkedést megtette.<br>
Ezen elõzményeket követõen ajánlatkérõ 2002. október 2-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján.<br>
Ajánlatkérõ az eljárásfajta választását azzal indokolta, hogy a kivitelezési munkák során tervmódosításra került sor egyrészt a magas talajvízállás miatt, másrészt a kivitelezés alatt álló depónia a késõbbiekben bõvítésre kerül és csatlakozni fog a jelenleg üzemelés alatt álló I. ütemhez, melynek során változtak a lejtési viszonyok. Mindezekbõl adódóan a feltöltésre kerülõ föld mennyisége megnövekedett. A korábbi nyertes ajánlattevõt hívták fel ajánlattételre, mert a kiegészítõ építési beruházási munkát mûszakilag nem lehet elválasztani a korábban kötött szerzõdéstõl. Ajánlatkérõ a Döntõbizottság elnöke részére írt tájékoztatóhoz mellékelte az ajánlati felhívását is, amelynek címzettje a KEVIÉP Kft. Az ajánlati felhívás csupán azt tartalmazta, hogy a beépítésre kerülõ plusz 23 849 m3 földmennyiség anyagi és munkadíját kérik megadni a levél kézhezvételétõl számított 8 napon belül, továbbá hogy a feltöltést a mûszaki leírásban szereplõ minõségben kell elvégezni, valamint a pénzügyi ellenszolgáltatás teljesítésének feltétele, hogy ajánlatkérõ elõleget nem ad, egy végszámlát fogad el.<br>
A Döntõbizottság elnöke 2002. október 16-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a választott eljárásfajta jogalapjának jogszerûsége egyértelmûen nem állapítható meg, ennek alapján indítványozta az eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésre alapított eljárása jogszerû volt. Elõadta, hogy az ajánlattételre felkért KEVIÉP Kft.-vel érvényes szerzõdésük van és a felmerülõ többletmunkákat az adott építést végzõ vállalkozó munkaterületén belül kell lefolytatni, más vállalkozóval végzendõ munka az eredeti építést akadályozná, illetve szavatossági problémát vetne fel, valamint az elvégzendõ pótmunkák az eredeti szerzõdéshez kötõdnek. A kiviteli tervdokumentációban lévõ pontatlanság elõre nem volt érzékelhetõ, a beruházás földfeltöltési szakasza már megkezdõdött, lényegében annak továbbépítése vált szükségessé az elõírt mértékig, melyet mûszakilag nem lehet elválasztani az eredeti beruházástól. Ajánlatkérõ részletes ajánlati felhívást azért nem készített, mert a korábbi nyertes ajánlattevõ személye közbeszerzési eljárás keretében került kiválasztásra, és úgy gondolta, hogy ismételten a pénzügyi, gazdasági és mûszaki alkalmasság körében vizsgálódnia nem kell, illetve értelemszerûen csak az árban kell megállapodnia.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság a rendelkezésre álló iratok alapján vizsgálta, hogy ezen feltételek fennállnak-e.<br>
A Döntõbizottság megállapította, hogy ajánlatkérõnek érvényes szerzõdése van a hulladéklerakó elsõ szakaszának teljes technológia kiépítésére. A kivitelezés során vált nyilvánvalóvá, hogy a kivitelezés alapjául szolgáló tervek helytelen magassági adatokat tartalmaznak, ennek korrigálása eredményeként a hulladéklerakó telep mûszakilag csak úgy valósítható meg, ha a jelen beszerzés tárgyaként megjelölt 23 849 m3 föld beszállítása és bedolgozása megtörténik. E többletmunka elvégzése nélkül az eredeti szerzõdés nem teljesíthetõ. A Döntõbizottság megállapította azt is, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontjában foglalt feltétel megvalósul, hiszen az eredeti szerzõdés értéke 149 E Ft, a jelen beszerzés értéke 46 M Ft, tehát nem éri el a korábban kötött szerzõdés értékének az 50%-át. A Kbt. 70. § (2) bekezdés b) pontjában foglalt feltétel is fennáll, hiszen a beszerzés tárgyát képezõ munka mûszakilag nem elválasztható a korábban kötött szerzõdéstõl.<br>
A Döntõbizottság a fentiek alapján megállapította, hogy a közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapítása jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdése szerint a tárgyalásos eljárásban az ajánlattevõk részére közvetlenül megküldött ajánlati felhívásnak legalább a következõ adatokat kell tartalmaznia:<br>
a) az ajánlatkérõ nevét, címét, telefon- és telefaxszámát;<br>
b) szükség esetén a dokumentáció beszerzési helyét, megkérésének határidejét és pénzügyi feltételeit;<br>
c) a beadandó iratok megjelölését;<br>
d) az ajánlatkérõ pénzügyi ellenszolgáltatásának feltételeit;<br>
e) a 34. § (3) bekezdésében foglaltakat, ha azok a részvételi felhívásban nem szerepeltek;<br>
f) az eljárás lefolytatásának menetét és az ajánlatkérõ által elõírt különös szabályait;<br>
g) az elsõ tárgyalás idõpontját.<br>
<br>
<br>
9. számú melléklet az 1995. évi XL. törvényhez<br>
<br>
<br>
1. Az ajánlatkérõ neve, címe, távirati címe, telefon-, telex- és telefaxszámai:<br>
<br>
2. a) A választott eljárás:<br>
b) Az eljárás alkalmazása feltételének indokolása:<br>
c)*A gyorsított eljárás alkalmazása feltételeinek indokolása:<br>
d) A szerzõdés meghatározása, aminek megkötése érdekében tárgyalni kívánnak:<br>
<br>
3. a) A beszerzés tárgya és mennyisége:<br>
b) A teljesítés helye:<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot:<br>
d)*A részajánlat tételének szempontja:<br>
<br>
4. A teljesítés határideje vagy a szerzõdés idõtartama:<br>
<br>
5.* A nyertes közös ajánlattevõktõl gazdasági társaság létrehozásának megkövetelése:<br>
<br>
6. a) A részvételi jelentkezés határideje:<br>
b) A részvételi jelentkezés benyújtásának címe (helység, utca, házszám, emelet, szobaszám):<br>
c) A részvételi jelentkezés nyelve:<br>
d) Az (elsõ) tárgyalás idõpontja:<br>
<br>
7. A részvételi jelentkezésekkel kapcsolatos eredményhirdetés idõpontja:<br>
<br>
8. A résztvevõk pénzügyi, gazdasági és mûszaki alkalmassága igazolására kért adatok és tények:<br>
<br>
9. a) A részvételre jelentkezõk alkalmassága elbírálásának szempontjai:<br>
b) A részvételre jelentkezõnek a szerzõdés teljesítésére alkalmatlanná minõsítésének szempontjai:<br>
c) Az ajánlatok elbírálásának szempontja:<br>
d)* A 34. § (3) bekezdésében foglaltak:<br>
<br>
10.* Az ajánlatkérõ által meghívni kívánt ajánlattevõk keretszáma:<br>
<br>
11. Annak meghatározása, hogy lehet-e több változatú ajánlatot tenni:<br>
<br>
12.* Az ajánlatkérõ által már kiválasztottak nevei és címei:<br>
<br>
13. Egyéb információk:<br>
<br>
14.* Hivatkozás az elõzetes összesített tájékoztatóra:<br>
<br>
15. A hirdetmény feladásának és kézhezvételének napja:<br>
(A *-gal megjelölt pontokat csak akkor kell kitölteni, ha az a beszerzés vonatkozásában szükséges.)<br>
A Döntõbizottság megállapította, hogy az ajánlati felhívás nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdés c), f) és g) pontjában foglaltakat, továbbá a 9. sz. melléklet 2. d), 3. c), 4., 8., 9. a)-c) és a 11. pontjában foglaltakat. Az ajánlati felhívás nem tartalmazta továbbá a 8. és 9. a)-b) pontjában foglaltakat, azaz az ajánlattevõktõl a pénzügyi, gazdasági és mûszaki alkalmasság igazolására kért adatokat és tényeket, illetõleg a szerzõdés teljesítésére alkalmatlanná minõsítés szempontjait.<br>
A Döntõbizottság tehát megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésében foglaltakat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva - a fenti indokokra tekintettel - a Kbt. 88. § (1) bekezdés d) pontja alapján megállapította a jogsértést, és az f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a bírság minimális összegét szabta ki ajánlatkérõvel szemben, figyelemmel arra, hogy az ajánlatkérõ által választott jogalap nem minõsült jogsértõnek, azonban az ajánlati felhívásnak a hiányosságai a minimális összegû bírság kiszabását indokolták.<br>
A Döntõbizottság a személyes bírság kiszabásától eltekintett, figyelemmel arra, hogy a rendelkezésre álló iratokból az volt megállapítható, hogy munkaköri feladatát teljesítõ személy döntésén alapult az ajánlati felhívás készítése, így nem volt megállapítható egyértelmûen a jogsértésért felelõs személy.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 13.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>