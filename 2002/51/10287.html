<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10287)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.637/11/2002.<br>
<br>
Tárgy: az OMNIGEN Kft. kérelmezõ jogorvoslati kérelme Becsvölgye Község Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OMNIGEN Kft. (2146 Mogyoród, Bocskai utca 96., a továbbiakban: kérelmezõ) kérelme alapján indult jogorvoslati eljárásban, melyet a Becsvölgye Község Önkormányzata (8985 Becsvölgye, Kopácsi u. 53., nevében eljár: Gyõr-Moson-Sopron Megyei Beruházási Kft. 9022 Gyõr, Czuczor Gergely u. 18-24., a továbbiakban: ajánlatkérõ) "Becsvölgye és társult 60 település természetközeli szennyvíztisztításának megalapozása beruházás" tárgyú közbeszerzési eljárása ellen nyújtott be, a kérelmezõ kérelmét a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján, az ügyfélképesség hiánya okán elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai alapján az alábbi tényállást állapította meg.<br>
Ajánlatkérõ a Közbeszerzési Értesítõ 32. számában, 2002. augusztus 7. napján közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ megbízási szerzõdésre kért ajánlatot meghatározott idõre történõ teljesítéssel, az alábbiak szerint: elvi vízjogi engedélyezési terv készítése 2002. október 31. napjára, elvi vízjogi engedély beszerzése 2002. november 20. napjáig és megvalósíthatósági tanulmány készítése és benyújtása 2002. november 30. napja.<br>
Ajánlatkérõ dokumentációt is kibocsátott, mely tartalmazta a beszerzés tárgyára vonatkozó részletes mennyiségi ismertetést, valamint ajánlatkérõ részletes szerzõdési feltételeit.<br>
Az ajánlattevõk részére a dokumentáció megvásárlását kötelezõvé tette.<br>
Az ajánlatkérõ által kiadott dokumentációt a meghatározott határidõre az Envirotech Kft., az Alba Geotrade Rt., az UTB Envirotech Kft., a Hydro-Ép Kft., a Tad-Ex Kft. vásárolta meg.<br>
Ajánlattételi határidõként az ajánlati felhívásban 2002. szeptember 17. napja került meghatározásra. Ajánlatkérõ az ajánlatokat az ajánlati felhívásban megadott idõpontban bontotta fel. Ajánlatot tett a Hydro-Ép Kft. és UTB Envirotec Kft.<br>
Ajánlatkérõ az ajánlatok értékelését követõen, 2002. szeptember 27. napján kihirdette az eljárás eredményét<br>
Kérelmezõ 2002. október 17. napján jogorvoslati kérelmet nyújtott be a Döntõbizottsághoz, melyet a Döntõbizottság felhívására 2002. október 28. napján hiánypótolt.<br>
Kérelmében elõadta, hogy a vitatott ajánlati felhívást tartalmazó Közbeszerzési Értesítõt 2002. október 10. napján vette kézbe és ismerte meg ajánlatkérõ felhívásának tartalmát, és mivel kérelmezõi vállalkozás is foglalkozik szennyvízkezelés tervezésével, a felhívást áttanulmányozva az a meggyõzõdésük alakult ki, hogy a kérdéses ajánlatkérõi felhívás jogsértõ, az sérti az esélyegyenlõség elvét. Kifogásának indoklásául elõadta, hogy a megadott felhívásban teljesíteni kért feladatot csak az ajánlattevõk szûk köre képes teljesíteni. A megadott szûk határidõkre tekintettel ugyanis csak a nagy tervezõirodák tudnak megfelelni, azok, amelyek nagyszámú munkatárssal rendelkeznek. Kérelmezõ álláspontja szerint a felhívás ezáltal feltétlenül sérti a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését. Kifogásolta továbbá, hogy a tárgyi tervezéseket egységesen kezelte ajánlatkérõ, mert szakmai okokból azokat nem indokolt egységesen kezelni. Elõadta továbbá, hogy a tárgyi beszerzés potenciális ajánlattevõjeként áll fenn jogorvoslati eljárás kezdeményezési jogosultsága.<br>
Kérte a Döntõbizottságot, hogy semmisítse meg a közbeszerzési eljárást, és kerüljön sor új pályázat kiírására.<br>
Ajánlatkérõ észrevételében kérte a kérelem elutasítását. Álláspontja szerint a kérelmezõ által hivatkozott jogsértések nem állnak fenn, a felhívás tartalma a törvény elõírásainak megfelelõen került összeállításra, a verseny tisztasága és az esélyegyenlõség biztosításra került. Kérelmezõ közölte észrevételében, hogy a lefolytatott eljárás eredményeként a nyertes ajánlattevõvel a szerzõdést 2002. október 16. napján megkötötte, a szerzõdés tejesítése folyamatban van.<br>
Elõadta ajánlatkérõ észrevételében azt is, hogy az eljárás során a dokumentációt megvásárolt 5 cég nem kifogásolta, nem észrevételezte sem a felhívást, sem a dokumentáció tartalmát, az 5 cégbõl kettõ a felhívás és dokumentáció feltételei szerint megfelelõ, értékelhetõ ajánlatot nyújtott be.<br>
Ajánlatkérõ észrevételében hivatkozott a kérelem elkésettségére, és kérte a Döntõbizottságtól az elkésettség vizsgálatát és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az elkésettség megállapítását, másodsorban pedig kérte a megalapozatlanság miatt a kérelem elutasítását és annak megállapítását, hogy az eljárás nem volt jogsértõ.<br>
Egyéb érdekelt Hydro-Ép Kft. érdemi észrevételében a kérelem megalapozatlanságára hivatkozik. Álláspontja szerint ajánlatkérõ által közzétett felhívás és dokumentáció nem volt esélyegyenlõséget sértõ.<br>
A Döntõbizottság megállapította, hogy a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében meghatározottak alapján nem jogosult jogorvoslati eljárás kezdeményezésére az alábbi indokok alapján:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése rendelkezése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése kimondja, hogy a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét a törvénybe ütközõ tevékenység vagy mulasztás sérti vagy veszélyezteti.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése kimondja, hogy a Döntõbizottság a kérelmet elutasítja, ha megállapítja, hogy a kérelmezõ nem jogosult kérelem elõterjesztésre a Kbt. 79. § (3) bekezdése alapján.<br>
A Döntõbizottságnak elsõdlegesen abban kellett állást foglalnia, hogy a kérelmezõ vonatkozásában megállapítható-e olyan jog, vagy jogos érdek a közbeszerzési eljárás keretében, amely megalapozza a jogorvoslati kérelem benyújtásához való jogát egyéb érdekelti minõségben.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése által meghatározott - jogorvoslati eljárás indítására - jogosultak köre közül nem szorul értelmezésre sem az ajánlatkérõ, sem az ajánlattevõ. Az egyéb érdekelti minõségben történõ jogorvoslati eljárás kérelmezését attól a feltételtõl teszi függõvé, hogy a közbeszerzési törvénybe ütközõ ajánlatkérõi magatartás sértse vagy veszélyeztesse a kérelmet benyújtó valamely, a Kbt.-ben szabályozott jogát vagy a törvény által méltányolt érdekét.<br>
Kérelmezõ egyéb érdekelti minõségét azon okra hivatkozva látta megalapozottnak, hogy a beszerzés tárgyaként meghatározott tevékenységet is végez, de az ajánlattevõi körbõl ki volt zárva, mert ajánlatkérõ által meghatározott szûk teljesítési határidõkre tekintettel az esélyegyelõséget sértõ módon csak a nagy tervezõirodák pályázhatnak eséllyel.<br>
A Döntõbizottság álláspontja szerint kérelmezõ nem igazolt olyan jogot vagy jogos érdeket, amely sérült vagy veszélyeztetve lett volna a vizsgált közbeszerzési eljárásban ajánlatkérõ - kérelmezõ által vélelmezetten jogsértõ - tevékenysége által.<br>
A kérelmezõ által meghatározott, a vizsgált közbeszerzési eljárásban való részvételhez fûzõdõ jogos érdeket a Döntõbizottság nem találta megfelelõen igazoltnak az egyéb érdekelti minõség megállapításához a kizárólag a beszerzés tárgyával azonos tevékenység végzésére hivatkozással.<br>
A Döntõbizottság a rendelkezésére álló iratok, valamint a felek - különös tekintettel kérelmezõ - kérelmében tett nyilatkozata alapján megállapított tényállás szerint kérelmezõ arról, hogy ajánlatkérõ a tervezési és engedélyeztetési tevékenység végzése tárgyában, nyílt közbeszerzési eljárást indított, a 2002. augusztus 7. napján közzétett ajánlati felhívással és ezáltal magáról a felhívás tartalmáról csak 2001. október 10. napján értesült. A kérelmezõ által meghatározott - a felhívás tartalmának megismerésére vonatkozó - idõpontban a kifogásolt közbeszerzési eljárásban az azt lezáró döntés kihirdetésre került és a jogszabály elõírásai szerint a szerzõdés is megkötésre került.<br>
A kérelmezõ részérõl - leszámítva a jogorvoslati kérelem benyújtását - a közbeszerzési eljárást megindító ajánlati felhívás közzétételétõl a közbeszerzési eljárás befejezéséig nem érhetõ tetten olyan aktív magatartás tanúsítása, amely alátámasztaná, hogy kérelmezõnek szándékában állt volna a vizsgált konkrét közbeszerzési eljárásban ajánlattevõként részt venni, megtett volna mindent, hogy a felhívásban foglalt feltételek teljesítése mellett ajánlatot tegyen. Hiszen ahhoz, hogy kérelmezõ ajánlattevõként szerepeljen, a közbeszerzési eljárásban nem elegendõ az, hogy ilyen tevékenységgel egyébként rendelkezik.<br>
Ajánlatkérõ a törvényben meghatározottak szerint nyilvánosan közzétette beszerzési szándékát, meghatározva azon feltételeket, amelyek mellett ajánlatot lehet tenni. Ezek között kiemelkedõ helyen szerepelt a dokumentáció megvásárlása, annak határideje, annak közlése, hogy a dokumentáció az ajánlattétel érvényességi feltétele, ajánlattétel határideje stb. Nem hagyható figyelmen kívül az a tény sem, hogy a kérelem elõterjesztésének idõpontjában a kifogásolt közbeszerzési eljárás szerzõdéskötéssel befejezõdött.<br>
Annak oka, hogy kérelmezõ még csak nem is tudott arról, hogy a tevékenységével azonos tárgyban közbeszerzési eljárás került megindításra, kizárólag kérelmezõ érdekkörében merülhetett fel, kérelmezõ mulasztásával indokolható, hiszen 2002. augusztus 7. napjától bárki számára megismerhetõvé vált ajánlatkérõ beszerzési szándéka és az ajánlattétel feltételei. Alapvetõen kérelmezõ saját magatartása, mulasztása eredményezte, hogy nem vehetett részt a közbeszerzési eljárásban ajánlattevõként. A kérelmezõ által, a sérelmezett felhívás megismeréseként megjelölt idõpontban már objektíve - saját mulasztása okán - el volt zárva attól, hogy ajánlattevõként részt vehessen a közbeszerzési eljárásban, és ezt nem ajánlatkérõ kérelmezõ által vélelmezett jogsértõ magatartása idézte elõ.<br>
A jogorvoslati eljárás jogintézménye nem szolgálhat alapul harmadik személyek részére (így kérelmezõ részére sem), hogy saját mulasztásukat - amely alapvetõ oka a vitatott eljárástól való távol maradásuk - ajánlatkérõ által elkövetett jogsértésre hivatkozással jogorvoslati eljárással szándékozzák kimenteni. A törvényben biztosított jogok ilyen célra történõ igénybevétele nem egyeztethetõ össze a jóhiszemû joggyakorlás követelményével, és a törvény konkrét rendelkezéseivel is ellentétes.<br>
A fenti indokok alapján a Döntõbizottság megállapította, hogy kérelmezõ nem tekinthetõ egyéb érdekeltnek a jelen ügyben, mivel nem igazolt olyan jog, illetve jogos érdek sérelmét vagy veszélyeztetését, amelyet az ajánlatkérõ Kbt.-be ütközõ tevékenysége vagy mulasztása eredményezett volna, így a Döntõbizottság a jogorvoslati kérelmet a Kbt. 76. § (1) bekezdésében biztosított jogkörében eljárva a Kbt. 80. § (4) bekezdése alapján elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján a 89. § (1) bekezdése biztosítja.<br>
<br>
Budapest, 2002. november 11.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>