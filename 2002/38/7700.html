<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (7700)
</b></h2><FONT size=3><i><u></i></u><br>
Kf.VI.38.048/2001/5.<br>
<br>
A Magyar Köztársaság Legfelsõbb Bírósága a dr. Péter Csaba ügyvéd (1024 Budapest, Buday L. út 12.) által képviselt Docca Outsurce IT Szolgáltató és Kereskedelmi Kft. (1036 Budapest, Lajos u. 160-162.) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottsága (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében - amely perbe az alperes pernyertességének érdekében a dr. Bednainé dr. Koltai Erzsébet ügyvéd (1183 Budapest, Gyömrõi út 85-91.) által képviselt Országos Vízügyi Fõigazgatóság (1410 Budapest Pf. 213) beavatkozott - a Fõvárosi Bíróság 2001. szeptember 6. napján kelt 3.K.35.760/2000/7. számú, a 7-I. számú ítéletével kiegészített ítélete ellen a felperes által 8. sorszám alatt benyújtott fellebbezés folytán az alulírott napon - tárgyaláson kívül - meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kõtelezi a Legfelsõbb Bíróság a felperest, hogy 15 nap alatt fizesse meg az alperesnek és az alperesi beavatkozónak 5000-5000 (ötezer-ötezer) Ft fellebbezési eljárási költséget, továbbá az államnak - az illetékhivatal felhívására - 13 500 Ft (tizenháromezer-ötszáz) Ft fellebbezési eljárási illetéket.<br>
Az ítélet ellen további fellebbezésnek helye nincs.<br>
<br>
INDOKOLÁS<br>
<br>
Az alperesi beavatkozó mint ajánlatkérõ a közbeszerzési értesítõ 2000. június 7-i 23. számában tett közzé felhívást nyílt eljárás megindítására, vállalkozási szerzõdés megkötésére. A beszerzés tárgya és mennyisége az alperesi beavatkozó székházában mûködõ helyi számítástechnikai hálózat, valamint az alperesi beavatkozó és 16 más vízügyi szerv és intézmény közötti országos virtuális számítástechnikai hálózat üzemeltetõi és rendszergazdai feladatainak ellátása, valamint az alperesi beavatkozó székházában mûködõ, a dokumentációban részletesen megadott számítástechnikai eszközök karbantartása volt. Az elbírálás szempontjaként az összességében legelõnyösebb ajánlat került megjelölésre. Az alperesi beavatkozó az egyes részszempontok értékelése során adható pontok alsó határát nullában, a felsõ határát tízben állapította meg. A részszempontok mellett súlyszámokat is adott meg az ajánlati árral, a rendelkezésre állás rendszerhibák elhárítására, a rendelkezésre állás számítógépek és számítástechnikai eszközök javítására-karbantartására, a rendelkezésre állás szoftvertanácsadásra, rendelkezésre állás védekezési készültség idején (éjjel, nappal), közép- és kisvállalkozás bevonására vonatkozóan. Az ajánlatok bontására 2000. július 18-án került sor. Ajánlatot nyújtott be a felperes, a Lanszisztem Kft., a SZÜV RT., a Szinva-Net Kft., a Bull Magyarország Kft., a MÁV Informatika Kft., a Megatren Rt. és a Synergon Rt. Az alperesi beavatkozó az ajánlatokat értékelte, valamennyi ajánlatot érvényesnek fogadta el. Az eljárás nyerteseként a Lanszisztem Kft. ajánlatát hirdette ki. Az ajánlattevõk az összegzésrõl készített dokumentumot 2000. augusztus 8. napján e-mailen, utóbb postán is megkapták. Az alpereshez a felperes nyújtott be jogorvoslati kérelmet, amelyben az alperes értékelési tevékenységét kifogásolta. Sérelmezte azt is, hogy az ajánlatkérõ nem biztosította számára a többi ajánlat megtekintését.<br>
Az alperes a 2000. szeptember 26. napján kelt D.378/7/2000. számú határozatában a jogorvoslati kérelmet elutasította. Az egyes részszempont tekintetében megállapította, hogy az összehasonlíthatóság célját figyelembe véve az ajánlatkérõ eljárása nem volt törvénysértõ az egyes ajánlati árak közös nevezõre hozásakor. A dokumentációban meghatározott feladatra vonatkozóan valamennyi ajánlattevõ megadta az ajánlati árat, ugyanakkor azzal, hogy az egyes ajánlattevõk a védekezési idõszak illetõleg a szoftvertanácsadás esetén külön szolgáltatási díjat állítottak be ajánlatukba, saját magukat hozták hátrányos helyzetbe, amely körülmény azonban nem vetette fel ajánlatuk érvénytelenségét, mivel a mûszaki tartalomra vonatkozóan az tartalmazta mindazon elvárásokat, amelyeket az ajánlatkérõ a dokumentációban elõírt. A kettes és hármas részszempont tekintetében az alperes figyelemmel volt az alperesi beavatkozó azon nyilatkozatára, amely a nyertes, illetõleg a felperes mint ajánlattevõ között a különbséget kizárólagosan az állandó készenléti szolgálatot biztosító megajánlott létszám közötti eltéréssel indokolta. Az alperesi álláspont szerint az alperesi beavatkozónak lényeges és jogos érdeke fûzõdik ahhoz, hogy a számítástechnikai hálózatnál és a székházban két fõ fõállású szakember állandóan készenléti ügyeleti szolgálatot tartson. Ez rendszerhiba, illetve bármely meghibásodás esetén nagyobb biztonságot, jobb garanciát nyújt, mint az egy fõ, illetve a riasztás utáni 30 percen belül az újabb egy fõ megérkezése. A pontszámbeli eltérés arányaiban tehát megfelelõ e részszempontoknál a nyertes ajánlattevõ javára. Ugyanígy a számítógépek és a számítástechnikai eszközök javítása és karbantartása esetén is a plusz egy rendelkezésre álló fõ azonnal tud az eszközök javításával foglalkozni, hibát elhárítani. A különdíjigény a nyertes ajánlattevõ, a felperes, továbbá a harmadik helyezett vonatkozásában semmilyen pontszámbeli eltérést nem okozott.<br>
A felperes keresetében az alperes határozatának felülvizsgálatát és hatályon kívül helyezését, az alperes új eljárásra kötelezését kérte. Eljárási jogszabálysértésként a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#95">Kbt.) 95. §</a>-ára hivatkozással kifogásolta, hogy az alperesi beavatkozó nem tette lehetõvé számára az ajánlatok megtekintését és azok tételes összehasonlítását. A konzultációról készült emlékeztetõt nem, az eljárásról készült összegezést pedig késõbb kézbesítette számára, ezzel megsértve a Kbt. 29. § (1) és (2) bekezdését. Mindezen jogsértéseket az alperes eljárása során nem vizsgálta, ezáltal megsértette az államigazgatási eljárás általános szabályairól szóló, többször módosított 1957. évi IV. törvény (a továbbiakban: Áe.) 4. § (1) bekezdésében foglalt kötelezettségét, továbbá a Kbt. 86. § (3) bekezdését is, mivel a határozat meghozatalára rendelkezésre álló határidõt indokolás nélkül és a határidõ lejártának napján hosszabbította meg, illetõleg közölte a felperessel. Anyagi jogi jogszabálysértésként a jogorvoslati kérelmében foglaltakat fenntartva kifogásolta, hogy azt az alperes eljárása során tévesen ítélte meg. A Sinergon Rt. ajánlatában opcionális szolgáltatásokat is megjelölt, amely értékelésével az alperesi beavatkozó ugyancsak megsértette a Kbt. rendelkezéseit, az opciót nem kellett volna figyelembe venni az ajánlati ár kalkulálásakor, illetõleg az ajánlatot ki kellett volna zárnia. Az egyes részszempont tekintetében a felperes utalt arra, hogy amennyiben az érvénytelen ajánlatok figyelmen kívül maradnak, ez esetben a nullától tíz pontig a pontszámok kiosztása megfelelõ módon változott volna. Az esélyegyenlõség sérelmének értékelte a felperes, hogy a konzultációról felvett jegyzõkönyvben a készenléti ügyeletre vonatkozó, szóban elhangzott, információ rögzítésre nem került.<br>
Az elsõfokú bíróság a felperes keresetét elutasította. Ítéletének indokolásában a <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>(1), (2) bekezdésére és a 61. § (1), (3) bekezdésére hivatkozással kifejtette, hogy a Kbt. alapelvei között a 24. § (1), (2) bekezdése rögzíti az ajánlatkérõ kötelezettségét a verseny tisztaságának tiszteletben tartása és a nyilvánosság, illetve az esélyegyenlõség biztosítása körében. A Kbt. alapelveinek megvalósulása, a Kbt. 45., illetõleg 61. § rendelkezéseivel összevetve azt jelenti, hogy az egyes ajánlatok értékelésének eredményeként a Kbt. 45. § (2) bekezdése rendelkezései alá tartozó azon egyes ajánlati részek közölhetõek, amelyeket az ajánlatkérõ az értékelés során figyelembe vett. A Kbt. 61. § (1) bekezdése szerinti összegzés összeállítása során ezen ajánlati részek közölhetõk. Mindez azonban nem jelentheti azt, hogy az egyes ajánlatokban az ajánlatkérõ szabad betekintést engedhet más ajánlattevõk számára. Osztotta az elsõfokú bíróság azt az alperesi álláspontot, hogy az ajánlatkérõ kötelezettsége az összegzés jogszerû összeállítása és annak az ajánlattevõk felé való megküldése. Ennek birtokában van lehetõsége az egyes ajánlattevõknek annak eldöntésére, hogy jogorvoslati kérelmet kívánnak-e elõterjeszteni vagy sem. Az egyes ajánlattevõ kifejezett; a Kbt. 45. § (1) bekezdése szerinti tiltásának hiánya nem jelenti azt, hogy az ajánlatkérõ szabadon nyilvánosságra hozhatja az ajánlatot. Függetlenül az (1) bekezdés rendelkezéseitõl, a Kbt. 45. § (2) bekezdése egyértelmû eligazítást ad arra, hogy mi tekinthetõ üzleti titoknak a Kbt. szabályai tükrében, kifejezett tiltás hiányában is fennáll az üzleti titok megsértésének veszélye.<br>
A közigazgatási iratokból megállapította az elsõfokú bíróság, hogy a konzultációs jegyzõkönyv postai úton, és e-mailen valamennyi ajánlattevõ részére kézbesítésre került, míg az összegzésrõl szóló dokumentáció a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az eredményhirdetést követõ öt munkanapon belül e-mailen ugyancsak megküldésre került. Ezt utóbb postai úton is megkapták az ajánlattevõk. A Kbt. a megküldés módjáról kikötést nem tartalmaz, ily módon a Kbt. rendelkezéseinek sérelme e körben sem állapítható meg az alperesi beavatkozó terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#39">Kbt. 39. § </a>(1) bekezdés a) és b) pontjára, (3) bekezdésére, 52. § (1) és (2) bekezdésére, 53. § (2) bekezdésére, 55. § (6) bekezdésére és 56. § (2) bekezdésére hivatkozással az elsõfokú bíróság elsõdlegesen azt vizsgálta, hogy helytállóan hivatkozott-e a felperes az egyes ajánlatók tekintetében az érvénytelenségre, figyelemmel arra az érvelésre, hogy ez esetben a kiosztható pontszámok az egyes részszempont esetében alkalmazott számítási módra tekintettel jelentõsen módosulnak, befolyásolva így az általa elérhetõ helyezést. A Kbt. 93. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlati felhívás, illetõleg dokumentáció kifejezett rendelkezést az ajánlati ár mikénti meghatározására nem tartalmazott. Az elbírálási részszempont sorában megadott "Ft/hó, áfa-val" megjelölést olyan formai követelménynek értelmezni nem lehet, amelytõl való eltérés érvénytelenséget vonna maga után, figyelemmel a szolgáltatás összetettségére, és arra a körülményre, hogy a dokumentáció részét képezõ mellékletként csatolt vállalkozási szerzõdés a hitelekre vonatkozó ajánlat megtételére az ajánlattevõk felé szabad teret enged. Ezért elfogadta az elsõfokú bíróság az alperes azon érvelését - mivel nem vitatottan az egyes ajánlatok mûszaki tartamukat tekintve az ajánlati felhívásban, illetõleg dokumentációban foglalt kívánalmaknak eleget tettek, így az alperesi beavatkozó azon eljárását, hogy az eltérõ módon megadott ajánlati árakat közös nevezõre hozva végezte el az értékelést, jogszabálysértõnek tekinteni nem lehetett -, hogy valamennyi ajánlat esetében a közös nevezõre való hozás lehetõsége adott volt. Az ajánlati felhívásban, illetõleg dokumentációban meghatározott mûszaki tartalom, szolgáltatási követelményrendszer azt jelenti, hogy annak minimális elvárásként - az ajánlatban meg kell jelennie. Hiánya eredményezheti a Kbt. 93. § (1) bekezdésében foglaltakra is figyelemmel az ajánlat érvénytelenség<br>
ét. A többletmegajánlások érvénytelenséget ilyen formán nem jelenthetnek, ugyanígy az egyes többletként megjelenõ költségfelszámítások sem. Mindez az ajánlatok értékelése során jelenthet kedvezõbb vagy kedvezõtlenebb elbírálást. Ezért az egyes részszempont tekintetében az alperesi beavatkozó értékelését és így az alperesi határozatban foglaltakat az elsõfokú bíróság elfogadta.<br>
A kettes és a hármas részszempont esetében nem fogadta el az elsõfokú bíróság a felperes hivatkozását a további plussz egy fõ megajánlását illetõen az érvénytelenségre az egyes részszempontnál már kifejtettek alapján. Nem értékelhetõ a plusz egy fõ megajánlása az ajánlati felhívás 16. g) pontjának a megsértéseként sem pedig többváltozatú ajánlatként, amely a jelen beszerzési eljárás esetében kizárt volt.<br>
Nem értett egyet az elsõfokú bíróság a felperesnek az alapelvi rendelkezések sérelmére vonatkozó okfejtésével sem. Az alperesi beavatkozó rendkívüli készenlétre vonatkozó ajánlati értékelése kapcsán a dokumentáció tartalmaz adatot az alperesi beavatkozó elvárásaira, a konzultációs jegyzõkönyv ugyanakkor nem. Annak tisztázására, hogy szóban a rendkívüli ügyelet átlagidõtartamára információt a felek nyerhettek-e vagy sem, az eltérõ nyilatkozatok következtében utóbb nincs lehetõség. Ez azonban a döntést nem befolyásolja, az egyes szolgáltatásoknak a rendkívüli ügyelet kapcsán csak egyes ajánlatokban megjelenõ pluszvállalásai, illetõleg azok felszámítása az alperesi beavatkozó részérõl egységes értékelésre került valamennyi ajánlattevõ esetében. Ez utóbbi értékelésnél számolt az alperesi beavatkozó egységesen az általa kalkulált hat héttel, és ehhez képest az egyes és kettes, hármas részszempontok esetében - figyelemmel a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdésére is - értékelt. Az ajánlattevõk számára az ajánlatok megtételekor azonos információk álltak rendelkezésre annak eldöntésére, hogy a lehetséges kockázati tényezõként a rendkívüli esetek elõfordulását miként veszik figyelembe. Ezen körülmények a nyertes és a felperesi ajánlat értékelésekor közöttük a sorrendet nem befolyásolták, mivel kizárólagosan a plusz egy fõ megajánlása a nyertes ajánlattevõ részérõl jelentette az ajánlatának kedvezõbb elbírálását. A plusz egy fõ jelenlétének megajánlása pedig a nyertes ajánlattevõ részérõl külön díj felszámítása nélkül történt, így kizárólag a nyertes ajánlattevõ döntése, egyben kockázata volt annak vállalása. A kettes és hármas részszempont további alszempontjainak értékelésére, illetõleg a felperesi hivatkozás szerint a Synergon Rt. ajánlatának (helyesen a Bull Magyarország Kft. ajánlatának) opciós ajánlat miatti érvénytelenségére a felperes a jogorvoslati eljárás során nem hivatkozott, így azt az elsõfokú bíróság a peres eljárásban sem vizsgálhatta.<br>
Az elsõfokú bíróság ítélete ellen a felperes fellebbezett. Elsõdlegesen annak megváltoztatását, másodlagosan hatályon kívül helyezését kérte. Kifogásolta, hogy az alperes jogszabálysértõen járt el, amikor üzleti titok védelmére hivatkozva megtagadta az ajánlatok kiadását, mert az ajánlattevõk nem éltek a <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>(1) bekezdésében biztosított lehetõségükkel. Sérelmezte, hogy bár a bíróság döntött arról, hogy köteles-e az alperes a társaságok részére a többi ajánlatot kiadni, arról nem hozott ítéletet, hogy az alperes maga e kérdésben nem döntött. Továbbra is állította a Kbt. 86. § (3) bekezdésének megsértését, mivel az alperes indokolás nélkül hosszabbította meg a határozat meghozatalára rendelkezésre álló határidõt és ezt a határidõ lejártának napján tette, tehát nem elõtte közölte társaságukkal. Az eljárási törvénysértésekkel kapcsolatban nem értett egyet a Fõvárosi Bíróság azon álláspontjával, amely szerint az eljárási jogszabálysértést csak akkor tekinti lényegesnek, ha azok anyagi jogszabályok megsértését is eredményezik. Sérelmezte, hogy az ajánlatkérõ az ajánlat értékelésekor a nyilvános ajánlati felhívástól eltérõ szempontokat érvényesített a C. 3) pont tekintetében. Álláspontja szerint az ajánlatkérõi köteles lett volna az ennél a pontnál külön díjat kérõ ajánlattevõk ajánlatának érvénytelenné nyilvánítására a Kbt. 52. § (2) bekezdésének d) pontja alapján, amely intézkedést az ajánlatkérõ elmulasztott, ugyanakkor az ajánlati felhívástól eltérõen értékelte az ajánlatokat. E magatartásával az ajánlatkérõ egyszerre sértette meg a Kbt. 55. § (6) bekezdését, 52. § (1) és (2) bekezdését, valamint a 29. § (1) bekezdését. Állította, hogy a Fõvárosi Bíróság tévesen ítélte meg az ajánlatkérõ azon tevékenységét, amelyet az ajánlati árak összehasonlíthatósága érdekében fejtett ki. A bruttó és nettó árak, havi és éves díjak azonos tartalomra kalkulálása helyes, azonban jelen esetben az ajánlatkérõ nemcsak ezt tette, mert egyes ajánlattevõk esetén a maximális, az ajánlati felhívásban megfogalmazott igényeken messze <br>
túlmenõ, egyébként az ajánlattevõ által opcionálisan felkínált szolgáltatások árát is figyelembe vette a "közös nevezõre hozás" során. A beavatkozó fenti eljárása a pályázat eredményét, a nyertes kilétét befolyásolta. A Synergon Informatika Rt. kereskedelmi képviselõjétõl szerzett tudomása szerint az õ ajánlatukat az ajánlatkérõ lényegesen félreértette, és ezáltal rosszul korrigálta. A Synergon Informatika Rt. többváltozatú ajánlatot tett, így ajánlata érvénytelen volt. Ajánlatának havi alapdíjában benne foglaltatott az ajánlati kiírásnak megfelelõ szolgáltatás.<br>
Ezen túlmenõen a cég kínált egy extra minõségû szolgáltatást is, amely opcionálisan, különállóan szerepelt a Synergon Rt. ajánlatában. Ezzel az opcióval az értékelés során úgy kalkuláltak, mintha az alapszolgáltatás része lenne. Álláspontja szerint a nyertes pályázó nem volt jogosult eltérõ vállalkozási szerzõdéstervezet benyújtására, hiszen vagy elfogadja az ajánlati felhívás 16. g) pontja szerint a felhívásban foglalt feltételeket, melyben a vállalkozási szerzõdés is beletartozik vagy nem. A nyertes pályázó azonban miközben elfogadta a kiírási feltételeket, aközben módosította is azt, eltérõ vállalkozási szerzõdéstervezet benyújtásával. A nyertes pályázó pályázatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján ki kellett volna zárni, mivel ha a fenti eltérést biztosítani akarta volna az ajánlatkérõ, úgy a Kbt. 33. (2) bekezdésének megfelelõen kellett volna eljárnia és többek között lehetõvé kellett volna tennie a többváltozatú ajánlat tételét, melyet azonban a felhívás 19. pontjában az ajánlatkérõ kifejezetten kizárt. Érthetetlennek tartotta, hogy a beavatkozó által kért szolgáltatás teljesítésével nulla pontot kapott e részszempont tekintetében, miközben teljesítette a pályázati felhívás követelményeit. Errõl a tényrõl csak az elsõfokú eljárás utolsó érdemi tárgyalásán értesült, így keresetében erre nem hivatkozhatott, ezért jogszabálysértõ az ítélet azon megállapítása, hogy e tárgyban keresetet nem terjesztett elõ. Megjegyezte továbbá, hogy kereseti kérelmében nem hivatkozhatott a Synergon Rt. ajánlatának érvénytelenségére sem, hiszen azt nem kapta kézhez. Az ajánlatkérõ és az alperes azon magatartását, amellyel a felhívás lényeges feltételei közé tartozónak ítélt vállalkozói szerzõdéstervezetet teljes terjedelmében elfogadta, hátrányára ítélte meg. A Fõvárosi Bíróság e kérdésben nem döntött. Kifogásolta, hogy a nyertes olyan információ birtokában (6 hetes készenléti idõszak) adta meg ajánlatát, melyrõl a társaságuk nem tudott és nem is tudhatott. Álláspontja szerint az e-mail mint elektronikusan létrehozott d<br>
okumentum elektronikus aláírás nélkül teljesen hiteltelen, a továbbítás folyamán és utólag szabadon módosítható - akár a címzettje által is - így nem elégséges arra, hogy jogorvoslati eljárást kezdeményezzen az általa hordozott információk alapján. Fenntartotta azon álláspontját, miszerint ezt a dokumentumot az ajánlatkérõ határidõn túl és nem egy idõben készült elküldeni az egyes ajánlattevõk részére.<br>
Az alperes és az alperesi beavatkozó fellebbezési ellenkérelme az elsõ fokú ítélet helybenhagyására irányult.<br>
A fellebbezés nem alapos.<br>
Az elsõfokú bíróság megfelelõ részletességgel rögzítette ítélete indokolásában az ügyben irányadó tényállást, és abból helyes jogi következtetést vont le.<br>
A felperesnek az eljárási jogszabálysértések tekintetében felhozott fellebbezésbeli kifogásait illetõen rámutat a Legfelsõbb Bíróság a következõkre.<br>
A Legfelsõbb Bíróság Közigazgatási Kollégiumának 31. sz. állásfoglalása értelmében csak a lényeges, az ügy érdemére kiható és a bírósági eljárásban sem orvosolható eljárási szabálysértések alapozzák meg a közigazgatási határozat hatályon kívül helyezését.<br>
Az ajánlatok megtekintésének jogától a felperes az eljárás során nem volt elzárva, a <a href="http://net.jogtar.hu/jr/gen/getdoc.cgi?docid=99500040.tv#95">Kbt. 95. § </a>(1) bekezdésének alkalmazására valóban nem került sor. A Legfelsõbb Bíróság egyetértett az elsõfokú bíróság e körben kialakított álláspontjával, miszerint a felperes mint ajánlattevõ korlátlanul nem gyakorolhatja a többi ajánlattevõ ajánlatába való betekintési jogát, azt kifejezett és konkrét üzleti titokká nyilvánítás hiányában is behatárolja a gazdasági élet, a piaci mûködés, a versenyképesség védelme. A Kbt. nem tartalmaz olyan rendelkezést, amelynek megsértése e vonatkozásban az alperes terhére lenne róható.<br>
Megjegyzi a Legfelsõbb Bíróság, hogy az Áe. 4. § (1) bekezdésében szabályozott eljárási kötelezettség nem azonosítható a felperes által az alperestõl igényelt - a többi ajánlat kiadására vonatkozó - eljárással, így annak sérelme, az e tárgyban való külön döntés hiánya sem kérhetõ számon az alperesen.<br>
Helyesen állapította meg az elsõfokú bíróság, hogy az alperesi eljárás az eljárási határidõ meghosszabbításakor nem ütközött a <a href="http://net.jogtar.hu/jr/gen/getdoc.cgi?docid=99500040.tv#86">Kbt. 86. § </a>(3) bekezdésébe. A határidõ meghosszabbításának alperest megilletõ törvényi lehetõségét illetõen a Kbt. szövegébõl nem következik az, hogy erre vonatkozó külön indokolást kellene az értesítéshez mellékelnie. Egyébként a határidõ-hosszabbításáról szóló értesítés 2000. szeptember 19-i keltezésû, amely megelõzi az eljárási határidõ utolsó határnapját.<br>
Az ajánlattevõk részére az összegzést tartalmazó dokumentáció, a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megfelelõen megküldésre került. Ez az összegezés biztosította a felperes számára, hogy az abban foglalt adatokból megállapíthassa és nyomon követhesse az ajánlatkérõ értékelését, és azt követõen eldönthesse, hogy kíván-e jogorvoslati kérelemmel élni. A közigazgatási iratokból megállapíthatóan a felperes postai úton is átvette az összegzést, így semmilyen joghátrány nem érte a jogorvoslati eljárásban, jogorvoslati jogát határidõben gyakorolhatta, így e körben sem történt az ügy érdemére kiható eljárási jogszabálysértés.<br>
Az ügy érdemét, a felperes által kifogásolt anyagi jogi jogszabálysértéseket illetõen a Legfelsõbb Bíróság megállapította, hogy az elsõfokú bíróság ítélete ezen okból sem jogszabálysértõ.<br>
Az ajánlatkérõ az ajánlati felhívás 13. b) pontjában az ajánlati árat Ft/hó + áfával együtt kérte megadni. Voltak olyan ajánlattevõk, akik havi bruttó díjban, éves bruttó díjban adták meg az ajánlati árakat. Ahhoz, hogy az ajánlatkérõ megfelelõ összehasonlítási alapot tudjon képezni, szükséges volt az ajánlati árak olyan mértékû korrekciója, hogy az összehasonlítást - e részszemponton belül - az ajánlatkérõ el tudja végezni. Ezért az éves bruttó díjra vetítette az ajánlatkérõ az ajánlattevõk különbözõ módon megadott ajánlati árait, amely tartalmazta a szoftvertanácsadásra vonatkozó ajánlati árat, azoknál az ajánlattevõknél, akik ezt külön adták meg, továbbá a védekezési idõszakra vonatkozó ajánlati árat is azoknál az ajánlattevõknél, akik ezt külön adták meg. Természetesen azok az ajánlattevõk, akik külön szolgáltatási díjat kértek a védekezési idõszakra, illetve a szoftvertanácsadásra, ilyen értelemben kedvezõtlenebb helyzetbe kerültek, mivel az ajánlati áruk jóval magasabb volt a külön szolgáltatási díjjal együtt, mint azon ajánlattevõké, akik egységesen adták meg az átalánydíjas szolgáltatási árukat. Az összehasonlíthatóság célját figyelembe véve az ajánlatkérõ eljárása e vonatkozásban nem volt törvénysértõ.<br>
A rendelkezésre állás rendszerhibák elhárításánál és a rendelkezésre állás számítógépek és számítástechnikai eszközök javítására, karbantartása szempontjánál az ajánlatkérõ azt vette figyelembe, hogy a székházában az ajánlattevõ az adott feladattal megbízni kívánt fõállású alkalmazottakat milyen számban tudja az ajánlatkérõ részére rendelkezésre bocsátani. Az ajánlatokból megállapítható volt, hogy a nyertes ajánlattevõ 2 fõ állandó készenléti szolgálatát biztosította az ajánlatkérõ telephelyén, a kérelmezõ viszont 1 fõt és további 1 fõnek a riasztást követõ 30 percen belüli igénybevételét tudta volna biztosítani. A pontszámbeli eltérés tehát ebbõl adódott, arányaiban megfelelt e részszempontnál a nyertes ajánlattevõ javára adott értékelésnek.<br>
A kis- és középvállalkozások bevonására vonatkozó részszempontnál helyesen állapította meg az alperes, hogy az ajánlatkérõ figyelembe vette azt, hogy az ajánlattevõk mikro-, kis-, közép-, illetve nagyvállalkozásoknak tekintendõk-e. Elsõsorban a kis- és középvállalkozás vagy olyan nagyvállalkozás, amely jelezte az ajánlatában, hogy kis- és középvállalkozást mint alvállalkozót igénybe kíván venni, került elõnybe, a pontszám megadása is ennek megfelelõen történt. Az ajánlatkérõ itt elsõsorban azt kívánta preferálni, hogy a kis- és középvállalkozások részvételi esélyei a közbeszerzési eljárásban biztosítva legyenek a nagyvállalkozásokkal szemben, ugyanakkor ez nem jelentett diszkriminatív megkülönböztetést.<br>
Mindezek alapján megállapítható volt, hogy a közbeszerzési eljárás során beérkezett pályázatok a kiírásnak megfeleltek, egymással összehasonlíthatók voltak, ezért az alperesi beavatkozó eljárása, miszerint az ajánlatokat érvényesnek fogadta el, és egyik pályázót sem zárta ki az eljárásból, helytálló volt. A pályázatok összehasonlításának módja és eredménye is megfelelt a Kbt. elõírásainak. Nem nyert igazolást a felperes azon állítása, hogy a nyertes pályázó olyan információt kapott volna, amelyet a többiek nem kaptak meg. Az a körülmény, hogy a pályázók milyen hosszú idejû készenléti idõszakot vettek figyelembe árajánlatuk megtételekor, rájuk volt bízva, felelõsségük körébe tartozott.<br>
Minderre tekintettel a Legfelsõbb Bíróság megállapította, hogy az alperes sem olyan - az ügy érdemére kiható - eljárási, sem anyagi jogi jogszabálysértést nem követett el, amely a határozat hatályon kívül helyezését megalapozhatta volna. Helyesen döntött tehát az elsõfokú bíróság a kereset elutasításáról, ezért a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.<br>
A fellebbezési eljárásban felmerült alperesi és alperesi beavatkozói perköltség megfizetésére a Legfelsõbb Bíróság a Pp. 78. § (1) bekezdésének és 83. § (1) bekezdésének megfelelõen kötelezte a felperest.<br>
A tárgyiilleték-feljegyzési jog folytán le nem rótt fellebbezési eljárási illeték viselésére a felperes a 6/1986. (VI. 26.) IM rendelet 13. §-ának (2) bekezdése szerint köteles.<br>
<br>
Budapest, 2002. július 11.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
a tanács elnöke	elõadó bíró<br>
<br>
Dr. Darák Péter s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>