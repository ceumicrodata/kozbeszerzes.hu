<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7871)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.429/17/2002.<br>
<br>
Tárgy: az Afamia Kft. jogorvoslati kérelme a Szegedi Tudományegyetem Általános Orvostudományi Kar közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az AFAMIA TRADE Kft. (1119 Budapest, Vahot u. 1., képviseli: dr. Mészáros Gábor ügyvéd, 6721 Szeged, József A. sgt. III/3., a továbbiakban: kérelmezõ) jogorvoslati kérelmének, amelyet a Szegedi Tudományegyetem Általános Orvostudományi Kar Gazdasági Igazgatóság (6720 Szeged, Tisza L. krt. 107., a továbbiakban: ajánlatkérõ) "egyszer használatos mûtéti izolációs anyagai beszerzése, 83 tétel" tárgyú közbeszerzési eljárás 14., 15., 20., 22., 23., 24., 27., 28., 29., 30., 31., 32., 34., 35., 36., 37., 38., 39., 40., 45., 46., 47., 48., 50., 51., 52., 53., 54., 55., 56., 58., 59., 60., 61., 62., 63., 65., 66., 67., 68., 69., 71., 72. számú tételei ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) az 52</a>. § (2) bekezdés d) pontjára tekintettel az 52. § (1) bekezdését, a 34. § (3) bekezdés a) pontjára és 34. § (4) bekezdésére tekintettel az 55. § (6) bekezdését, a továbbiakban a Kbt. 79. § (6) bekezdése alapján eljárva megállapítja, hogy ajánlatkérõ megsértette a Kbt. 55. § (4) bekezdését és 61. § (1) bekezdését, ezért ajánlatkérõnek a 14., 15., 20., 22., 23., 24., 27., 28., 29., 30., 31., 32., 34., 35., 36., 37., 38., 39., 40., 45., 46., 47., 48., 50., 51., 52., 53., 54., 55., 56., 58., 59., 60., 61., 62., 63., 65., 66., 67., 68., 69., 71., 72. tételekre vonatkozó közbeszerzési eljárást lezáró döntését megsemmisíti, és az ajánlatkérõvel szemben 4 000 000 Ft, azaz négymillió forint bírságot szab ki, míg a jogsértésért felelõs szervezettel, vagyis az Euromedic Trading Kft.-vel szemben 2 000 000 Ft, azaz kettõmillió forint bírságot szab ki, egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 150 000 Ft, azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A Döntõbizottság kötelezi továbbá ajánlatkérõt és az Euromedic Trading Kft.-t, hogy a velük szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. május 8-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Az ajánlati felhívás értelmében mind a részajánlat tételére, mind a többváltozatú ajánlattételre mód volt.<br>
Ajánlatkérõ az ajánlati felhívás 13. pontjában az összességében legelõnyösebb ajánlat elbírálásának szempontjait ajánlatkérõ a következõképpen határozta meg:<br>
"13. a) Az ajánlatok elbírálásának szempontjai: az összességében legelõnyösebb ajánlat.<br>
b) A 34. § (3) bekezdésében foglaltak:<br>
részszempontok	súlyszámok<br>
az ajánlott termékminõségi adatai:<br>
- nedvességáteresztõ képesség	3<br>
- nedvességmegtartó képesség	3<br>
- rétegszám	3<br>
ragasztós termékeknél:<br>
- ragasztóképesség tartóssága	2<br>
- ragasztóképesség minõsége	2<br>
valamennyi tételnél:<br>
- ajánlati ár	8<br>
- megajánlott ár érvényességi határideje	5<br>
- áru lehívásától számított szállítási határidõ	3<br>
- 30 napnál hosszabb fizetési határidõ	4<br>
Az értékelés során adható pontszám részszempontonként: 1-10.<br>
Valamennyi részszempontnál a legelõnyösebb ajánlat 10 pontot, a többi ajánlat arányosítás alapján kevesebb pontot kap.<br>
Ajánlatkérõ az ajánlattevõk részére ajánlati dokumentációt is rendelkezésre bocsátott. A dokumentáció "Az ajánlatok felbontása, elbírálása" fejezet 21. pontjában ajánlatkérõ felsorolja az elbírálás szempontjait, ami az ajánlati felhívás 13. a) pontjához képest 2 részszemponttal bõvebb, nevezetesen a ragasztós termékek allergizáló képességével (súlyszám: 2) és a bõrrõl való eltávolítás lehetõségével (súlyszám: 2).<br>
A dokumentáció III. fejezete tartalmazza a beszerezni kívánt 83 termék felsorolását, specifikációként - ahol szükséges - azok méretét, valamint általános elõírásként (pl.: a 14., 28., 45., 54., 61. tételek esetében) csupán a megnevezést: pl. általános mûtéti szett.<br>
Az ajánlattételi határidõig 2002. június 18-ig a Hartmann-Rico Hungária Kft., az Allegro Kft., a Mölnlycke Healt Care Kft. és kérelmezõ nyújtott be ajánlatot különféle termékekre.<br>
Ajánlatkérõ 2002. július 23-án tartotta meg az eredményhirdetést, melyen kihirdette, hogy valamennyi ajánlat érvényes volt, és azt, hogy az egyes ajánlattevõk mely tételek tekintetébe lettek a közbeszerzési eljárás nyertesei. A kérelmezõ ajánlata az 1. és a 2. tétel tekintetében lett a közbeszerzési eljárás nyertese.<br>
Ajánlatkérõ az egyes nyertes ajánlattevõk összes megnyert tételét tartalmazó összegzéseket készített ajánlattevõnként külön-külön, melyekben az alábbiakat is feltüntette:<br>
"2. a) Az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és - az összességében legelõnyösebb ajánlat választása esetén - annak részszempontjai szerinti tartalmi elemei:<br>
Az ajánlatok tartalmi elemeit lásd külön lapon<br>
b)** Az a) pont szerinti ajánlatok értékelése a fenti táblázatba foglalva: lásd az ajánlattevõk rendelkezésére bocsátott táblázatot.<br>
c)** A táblázatban szereplõ értékelési szempontok indoklása:<br>
- ajánlati ár: valamennyi tétel esetében a legolcsóbb alternatíva ára kapott 10 pontot, a többi ár százalékos arányban kevesebbet,<br>
- megajánlott ár érvényességi határideje: az azonosan fix árat ajánló ajánlatok mindegyike maximális pontszámot kapott,<br>
- szállítási határidõ: az azonnali szállítás 10, a 24 órán belül 9, a 3 napon belüli 7, a 15 napon belüli szállítás 1 pontot kapott,<br>
- fizetési határidõ: a 90 napos fizetési határidõ 10, a 80 napos határidõ 8,9, a 65 napos 7,2, a 45 napos 5 pontot kapott,<br>
- nedvességáteresztõ képesség: tételenként eltérõ, az ajánlat, illetve a benyújtott termékminta megvizsgálása szerint a ponttáblázatban részletezve,<br>
- nedvesség megtartó képesség: tételenként eltérõ, az ajánlat, illetve a benyújtott termékminta megvizsgálása szerint a ponttáblázatban részletezve,<br>
- rétegszám: tételenként eltérõ, az ajánlat, illetve termékminta megvizsgálása szerint a ponttáblázatban részletezve,<br>
- ragasztóképesség tartóssága: tételenként eltérõ, az ajánlat, illetve termékminta megvizsgálása szerint a ponttáblázatban részletezve,<br>
- ragasztóképesség minõsége: tételenként eltérõ, az ajánlat, illetve termékminta megvizsgálása szerint a ponttáblázatban részletezve,<br>
- allergizálóképesség: tételenként eltérõ, az ajánlat, illetve a benyújtott termékminta megvizsgálása szerint a ponttáblázatban részletezve,<br>
- bõrrõl való eltávolítás lehetõsége: tételenként eltérõ, az ajánlat, illetve a benyújtott termékminta megvizsgálása szerint a ponttáblázatban részletezve.<br>
<br>
3. Az érvénytelen ajánlatot tevõ, kizárt, illetve alkalmatlan ajánlattevõk neve és az érvénytelenség, a kizárás vagy az alkalmatlanság indokai: valamennyi ajánlat érvényes, Afamia Kft. ajánlatából a 34., 35., 37-44., 46., 51., 52., 72. tételek nem tartalmaznak termékismertetõt, továbbá a megajánlott szettjei összetétele azok szûkebb terjedelme miatt nem összehasonlíthatók a többi ajánlattevõ lényegesen bõvebb terjedelmû szettjeivel.<br>
Ajánlatkérõ 2002. július 25-én kelt és ajánlattevõknek megküldött jegyzõkönyvében az alábbiakat is feltüntette:<br>
"KIEGÉSZÍTÉS A JEGYZÕKÖNYVHÖZ<br>
Az ajánlatkérõ felhívta az eljárás lefolytatásával megbízott Euromedic Trading Kft. figyelmét, hogy miután a ragasztós termékek (27., 36., 71. számú tételek) értékelési ponttáblázata tévesen tartalmazza a következõ, ajánlati felhívásban nem szereplõ bírálati szempontokat:<br>
- allergizálóképesség<br>
- bõrrõl való eltávolítás lehetõsége korrigálja e 3 tétel ponttáblázatát, egyben az összegzés idevonatkozó részét is.<br>
Fentiekre tekintettel mellékelten bocsátjuk az ajánlattevõk rendelkezésére a ragasztós termékek javított ponttáblázatát, s az összegzés 2. c) pontját."<br>
A kérelmezõ ajánlatának 28. és 29. oldalain az alábbi szöveg található: "Szállítás: havi rendszerességgel, 3 napon belül történik."<br>
A kérelmezõ ajánlatának 57. oldalán az alábbi nyilatkozat található:<br>
"…közbeszerzési eljárás megnyerése esetén a szerzõdés ideje alatt konszignációs raktárt biztosítunk a kórház területén.<br>
A konszignációs készletbõl történõ felhasználás pótlása havi rendszerességgel történik. Szállítás 3 napon belül."<br>
Kérelmezõ 2002. július 24-én nyújtott be jogorvoslati kérelmet. Kérelmében sérelmezte, hogy az ajánlati felhívásban nem szerepel részszempontként az allergizálóképesség, illetve a bõrrõl való eltávolítás lehetõsége, azonban ezeket a részszempontokat a dokumentáció már tartalmazza, sõt ajánlatkérõ az elbírálás során értékelte. Sérelmezte továbbá ajánlatkérõnek azt a magatartását, hogy az összegzést az eredményhirdetés után módosította. Vitatta a szállítási határidõre kapott pontszámát, ugyanis ajánlatában konszignációs raktár létesítését vállalta, ami azonnali szállítást tesz lehetõvé, ezért erre a részszempontra 10 pont járt volna. Vitatta a nedvességáteresztõ, illetve megtartó képesség, rétegszám részszempontra kapott pontszámát (1), mivel több intézmény szakvéleményét is csatolta, többek között magát az ajánlatkérõét is, melyek szerint a termékei megfelelõek. Mintaadási kötelezettségének is eleget tett. Vitatta a 34., 35., 37-44., 46., 51., 52., 72. tételekkel kapcsolatban tett ajánlatkérõi megállapítást, ugyanis ezen tételek vonatkozásában ajánlatához csatolt termékismertetõt, illetve egyedi termékekrõl lévén szó, értelmezhetetlen számára a "szûkebb terjedelem" megjelölés, továbbá az általa megajánlott szettek megfeleltek a szakmai elvárásoknak. Álláspontja szerint ajánlatkérõ ezen tételek vonatkozásában nem állapíthatott volna meg érvénytelenséget.<br>
Kérte az eljárást lezáró döntés megsemmisítését, ajánlatkérõ költségekben történõ marasztalását, ideiglenes intézkedésként a szerzõdéskötés megtiltását.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában el elõadta, hogy a dokumentáció már a bõvített elbírálási részszempontokat tartalmazza, azonban ez az összes tételbõl csak hármat érintett, és mindhárom tétel esetében a kifogásolt 2 részszempontra valamennyi ajánlat azonos pontszámot kapott, tehát nincs kihatással az összesített pontszámokban az ajánlatok sorrendjére. A szállítási határidõ értékelése kérelmezõ ajánlata 28., 29. oldalán található nyilatkozat alapján történt, mely szerint a szállítás havi rendszerességgel, 3 napon belül történik. Az értékeléssel kapcsolatba elõadta, hogy az 1. ponttal értékelt tételek esetében az alacsony pontszámot az indokolta, hogy kérelmezõ nem a dokumentációban meghatározott megfelelõ méretû termékre tett ajánlatot. A "szûkebb terjedelem" arra vonatkozott, hogy a szettek összetétele féleségében és mennyiségében is kevesebb a többi ajánlattevõ által megajánlottnál. Elõadta, hogy kérelmezõ ajánlata nem tartalmaz bizonyos tételeknél megfelelõ termékismertetést. Kérelmezõ ajánlata elején található általános jellegû leírások mellett a 58-92. oldalak török nyelvû prospektus másolatokat tartalmaznak 70-03 katalógusszámmal bezárólag. Kérelmezõ viszont a 90-10, 90-13 és a 80-02 katalógusszámú termékeit is ajánlotta, amikrõl még prospektusmásolatok sincsenek, hanem csak olyan általános jellegû szöveg, amibõl a termékek jellemzõi nem állapíthatók meg, pedig a részletes termékismertetést elõírta. Elismerte, hogy a kérelmezõ alternatív ajánlatait nem vette figyelembe az értékelés során, illetve azokkal kapcsolatban semmilyen rendelkezést nem hozott. Elõadta továbbá, hogy a "nem összehasonlíthatónak" minõsített termékek egy részét érvénytelenként kezelte és nem értékelte, míg a szettekre tett ajánlatokat a szakmai bírálati részszempontokban 1 ponttal értékelte a tartalmi eltérések miatt. Elismerte továbbá, hogy az összegzés 3. pontjában az érvénytelen ajánlatok között az ott felsorolt és nem összehasonlíthatónak minõsített termékismertetõvel nem<br>
 rendelkezõ ruházati tételekre vonatkozóan nem tüntette fel azt, hogy azok érvénytelenek, így a szöveg félreérthetõ volt.<br>
Kérte a jogorvoslati kérelem elutasítását.<br>
Egyéb érdekeltek jelen jogorvoslati eljárás szempontjából érdemi észrevételt nem tettek.<br>
A Döntõbizottság a rendelkezésre álló iratokból és a felek tárgyaláson tett nyilatkozataiból megállapította, hogy a jogorvoslati kérelemben foglaltakon túli jogsértés esélye fennáll, így a közbeszerzési eljárásnak a kérelemben foglaltakon túlmenõen is szükségessé vált a vizsgálata, ezért a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében foglaltaknak megfelelõen a jogorvoslati eljárás során tartott tárgyaláson bejelentette a jelenlévõknek, hogy a kérelmezõ által tett ajánlat keretében a Kbt. ezen rendelkezése alapján az alternatív ajánlatok értékelése és az összegzés jogszerûsége vonatkozásában hivatalból eljár. A Döntõbizottság valamennyi érdekeltet írásban értesítette a jogorvoslati eljárás során a hivatalból való eljárásról és megküldte részükre a tárgyalás jegyzõkönyvét is.<br>
A Döntõbizottság ideiglenes intézkedést nem alkalmazott, mert ajánlatkérõ bejelentette, hogy a jogorvoslati eljárás befejezéséig nem köti meg a nyertessel a szerzõdést.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés a) és d) pontja szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni az összességében legelõnyösebb ajánlat megítélésére szolgáló részszempontokat, valamint azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése úgy rendelkezik, hogy az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A Döntõbizottság elõször az ajánlatok értékeléséhez szükséges bírálati részszempontokkal kapcsolatos kérelemrészt vizsgálta meg.<br>
Ajánlatkérõ - általa is elismerten - a ragasztós termékek értékelésénél két elõre meg nem határozott bírálati részszempontot (allergizálóképesség és a bõrrõl való eltávolítás lehetõsége) is figyelembe vett. Ajánlatkérõnek azt az álláspontját, hogy e új bírálati részszempont értékelése csak 3 tételnél merült fel, és - mivel minden ajánlat azonos pontszámot kapott rájuk - az ajánlatok sorrendjét nem befolyásolta, a Döntõbizottság nem fogadta el. A Döntõbizottság álláspontja szerint már egyetlen tétel értékelésénél elkövetett jogsértés is jogsértést valósít meg, továbbá ajánlatkérõre a bírálati részszempontok tekintetében is vonatkozik a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésében meghatározott felhíváshoz, illetve dokumentációhoz kötöttség szabálya. Ennek alapján a Döntõbizottság álláspontja szerint ajánlatkérõ megsértette a Kbt. fenti rendelkezéseit azzal, hogy az ajánlati felhívásban, dokumentációban nem szereplõ bírálati részszempontokat is figyelembe vett, függetlenül attól, hogy azok nem befolyásolják a közbeszerzési eljárás eredményét, ezért a jogorvoslati kérelem e része megalapozott.<br>
A Döntõbizottság rámutat arra, hogy az ajánlatkérõnek új értékelésre az eredményhirdetést követõen már nincs lehetõsége, a döntéséhez kötve van. Amennyiben az ajánlatkérõ észleli, illetve vélelmezi az értékelésében elkövetett jogszabálysértést, a Kbt. rendelkezései szerint azt nem javíthatja ki, hanem a Döntõbizottságtól kérheti - jogorvoslati kérelem benyújtásával - a jogsértõnek vélt döntés megsemmisítését, majd a döntés esetléges megsemmisítése után élhet csak ajánlatkérõ a Kbt. 88. § (8) bekezdésében biztosított újraértékelési lehetõséggel. Ennek alapján ajánlatkérõ az eredményhirdetést követõen nem készíthetett új értékelést és összegzést, így az általa is észlelt hibát sem javíthatta ki jogszerûen.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság ezt követõen kérelmezõnek az ajánlatkérõ által "nem összehasonlítható"-nak minõsített ajánlati tételei érvényességét vizsgálta meg.<br>
Az eljárásról készített Összegzés szerint kérelmezõ ajánlatában a 34., 35., 37-44., 46., 51., 52., 72. tételek nem tartalmaznak termékismertetõt.<br>
Kérelmezõ ajánlatának 3-4. és 10. oldalain szerepel a szöveges termékismertetõ és az ajánlat végén az 58-92. oldalain található az ajánlott termékek egy részének katalógusa. A Döntõbizottság elfogadta ajánlatkérõ azon álláspontját, hogy a szöveges ismertetõbõl - annak általános jellege miatt - nem lehet megismerni a termékek méreteit és tulajdonságait, ezért csak a katalógus adataival együtt lehetett a termékek adatait megállapítani. A kérelmezõ ajánlatában nem minden tételhez kapcsolódik termékkatalógus, így - tekintettel arra, hogy a szöveges termékismertetõ konkrét adatokat nem, illetve nem tejeskörûen tartalmaz - a katalógus nélküli termékek mérete, tulajdonságai nem állapíthatók meg.<br>
Ajánlatkérõ a dokumentációban elõírta a kötelezõ termékismertetést. Ezen elõírásnak a kérelmezõ a szöveges ismertetõvel és a katalógus csatolásával egyidejûleg tett eleget. Kérelmezõ azonban az ajánlatában szereplõ 70-30. tételt követõ termékekre már nem csatolt katalógust, és így ajánlata már nem felelt meg az ezt követõ tételek esetében az ajánlati dokumentációnak, így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése szerint e tételekre tett ajánlatai érvénytelenek. Ajánlatkérõ e tételeket sem az eredményhirdetésen, sem az összegzésben nem nyilvánította érvénytelenné, bár álláspontja szerint e tételeket érvénytelenné kellett volna nyilvánítani.<br>
Ajánlatkérõ ennek alapján megsértette a Kbt. rendelkezéseit azzal, hogy az ajánlati felhívás és dokumentáció feltételeinek nem megfelelõ ajánlati tételeket nem nyilvánította érvénytelenné.<br>
A Döntõbizottság ezt követõen kérelmezõnek az ajánlatkérõ által "nem összehasonlítható"-nak minõsített részajánlatainak kezelését, a szakmai bírálati részszempontokban (nedvesség áteresztõ képesség, nedvességmegtartó képesség, rétegszám) való értékelését vizsgálta meg.<br>
Ajánlatkérõ a szettek kötelezõ tartalmi, mennyiségi összetételét - általa is elismerten - a felhívásban és a dokumentációban nem határozta meg.<br>
Ajánlatkérõ a kérelmezõ által a 14., 28., 29., 30., 31., 45., 53., 54., 56., 57., 58., 61., 62., 63., 65. és a 66. tételre tett ajánlatokat "nem összehasonlíthatónak" nyilvánította.<br>
Ajánlatkérõ a kérelmezõ által a 14., 28., 29., 30., 31., 45., 53., 54., 56., 57., 58., 61., 62., 63., 65. és a 66. tételre tett ajánlatok értékelését a szakmai bírálati részszempontokban (nedvesség áteresztõ képesség, nedvességmegtartó képesség, rétegszám) nem indokolta.<br>
Ajánlatkérõ a kérelmezõ által a 14., 28., 29., 30., 45., 53., 54., 56., 58., 61., 62., 65. és a 66. tételre, vagyis a szettekre tett ajánlatokat nem minõsítette érvénytelennek, és azokat értékelte. Ajánlatkérõ a kérelmezõ e tételekre tett ajánlatait a szakmai bírálati részszempontokban (nedvességáteresztõ képesség, nedvességmegtartó képesség, rétegszám) 1 pontra értékelte. Ajánlatkérõ - általa is elismerten - e bírálati részszempontokban nem a kérelmezõ ajánlatának a tartalmi elemeit, tulajdonságait, hanem a többi ajánlattevõ által ajánlott szettek összetételétõl való eltérését értékelte. Ennek alapján ajánlatkérõ e tételek tekintetében megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének azon rendelkezését, hogy a tartalmi elemeket kell az ajánlatokban értékelni, így a jogorvoslati kérelem e része megalapozott.<br>
Ajánlatkérõ az ajánlati dokumentációban a 31., 57. és 63. tétel méreteit is meghatározta. Ajánlatkérõ az ajánlati felhívásban és a dokumentációban meghatározott paraméterektõl való eltérés lehetõségérõl nem rendelkezett. Kérelmezõ ajánlatában e tételek paraméterei az ajánlati dokumentációban meghatározottaktól eltérnek.<br>
Kérelmezõ a 31., 57. és 63. tételre nem az ajánlati dokumentációban meghatározott méretben tette meg ajánlatait, azonban ajánlatkérõ nem minõsítette érvénytelennek és értékelte azokat. Ajánlatkérõ a kérelmezõ e tételekre tett ajánlatait a szakmai bírálati részszempontokban (nedvességáteresztõ képesség, nedvességmegtartó képesség, rétegszám) 1 pontra értékelte. Ajánlatkérõ - általa is elismerten - e bírálati részszempontokban nem a kérelmezõ ajánlatának a tartalmi elemeit, tulajdonságait, hanem az elõre meghatározott méretektõl való eltérést vette figyelembe. Ennek alapján ajánlatkérõ e tételek tekintetében megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének azon rendelkezését, hogy a tartalmi elemeket kell az ajánlatokban értékelni, így a jogorvoslati kérelem e része megalapozott.<br>
A Döntõbizottság ezt követõen a kérelmezõ által ajánlott valamennyi tételt érintõ szállítási határidõ bírálati részszempont értékelését vizsgálta meg.<br>
Kérelmezõ ajánlatának 28., 29. oldalán 3 napon belüli szállítási határidõre tesz vállalást. Az ajánlat 57. oldalán megtalálható egy konszignációs raktár létesítésérõl szóló nyilatkozat, azonban annak a 2. bekezdésében megint 3 napon belüli szállításra tesz ajánlattevõ ajánlatot.<br>
A Döntõbizottság megállapította, hogy kérelmezõ az ajánlata szerint létesít ugyan konszignációs raktárat az ajánlatkérõnél, azonban utánrendelés esetén a szállítás 3 napon belül történik. Ennek alapján ajánlatkérõ azon döntése, hogy kérelmezõ ajánlatában 3 napos szállítási határidõt vett figyelembe jogszerû volt, így a jogorvoslati kérelem e része megalapozatlan.<br>
A Döntõbizottság ezt követõen az ajánlatok elbírálását vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése alapján az ajánlatkérõ köteles az ajánlatokat elbírálni, kivéve ha a közbeszerzés megkezdését követõen - általa elõre nem látható és elháríthatatlan ok következtében - beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.<br>
Kérelmezõ ajánlatának 29. oldalán "ALTERNATÍV AJÁNLAT" fejléc alatt találhatók a 15., 37., 38., 46., 52., 53., 60., 62., 65., 69. és 72. tételre tett alternatív ajánlatok, melyek a felolvasólapon 15B, 37B, 38B, 46B, 52B, 53B, 60B, 62B, 65B, 69B és 72B jelzéssel szerepelnek.<br>
A kérelmezõ alternatív ajánlatai az ajánlatok értékelésében nem szerepelnek, és azokat ajánlatkérõ érvénytelennek sem minõsítette. A Döntõbizottság megállapította, hogy a kérelmezõ ajánlatából az összegzésben csak az alapajánlatokkal kapcsolatban szerepel ajánlatkérõi döntés és a kérelmezõ alternatív ajánlataira vonatkozóan semmilyen rendelkezés sem található.<br>
A Döntõbizottság megállapította azt is, hogy a kérelmezõ alternatív ajánlataival kapcsolatban ajánlatkérõ - általa is elismerten - nem hozott semmilyen döntést.<br>
A Döntõbizottság megállapította azt is, hogy ajánlatkérõ az összegzés szerint termékismertetõt nem tartalmazó ajánlati tételeket nem nyilvánította érvénytelenné, ám nem is értékelte azokat, így e tételekre vonatkozóan sincs semmilyen rendelkezése ajánlatkérõnek.<br>
A Döntõbizottság álláspontja szerint a benyújtott ajánlatokkal kapcsolatban az ajánlatkérõnek döntést kell hoznia az alkalmasság, illetve az érvényesség kérdésében, továbbá az alkalmas ajánlattevõk érvényes ajánlatait értékelni is kell a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése alapján. Az ajánlatkérõ által az ajánlatokkal kapcsolatban hozott döntéseknek és az értékelésnek szerepelnie kell - legalább - az eljárást lezáró döntésben és az összegzésben. A Döntõbizottság álláspontja szerint jogsértõ módon járt el ajánlatkérõ, amikor a kérelmezõ alternatív ajánlataival, illetve a termékismertetõt nem tartalmazó ajánlati tételekkel kapcsolatban semmilyen döntést nem hozott, azokat nem minõsítette sem érvénytelennek, sem nem értékelte azokat, hanem egyszerûen nem vette figyelembe azokat az eljárás eredményének megállapítása során.<br>
A Döntõbizottság álláspontja szerint ajánlatkérõnek a kérelmezõ alternatív ajánlataival és a termékismertetõt nem tartalmazó tételekkel kapcsolatos magatartása, - mellyel ajánlatkérõ nem vette figyelembe valamennyi benyújtott ajánlatot, és ezért nem is bírálta el az összes ajánlatot - a közbeszerzési eljárás eredményének megállapítására vonatkozó jogszabályok megsértését jelentik, mert ennek következtében ezeknek az ajánlatoknak a sorsáról - esetleges érvénytelenné nyilvánításukról - az ajánlattevõknek semmilyen információjuk nincs. Ennek alapján ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdés rendelkezését.<br>
A Döntõbizottság ezt követõen az összegzés jogszerûségét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése úgy rendelkezik, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete az alábbiakat is tartalmazza:<br>
"2. c)** A táblázatban szereplõ értékelési pontszámok indokolása:<br>
<br>
3. Az érvénytelen ajánlatot tevõ, kizárt, illetve alkalmatlan ajánlattevõk neve és az érvénytelenség, a kizárás vagy az alkalmatlanságindokai."<br>
Ajánlatkérõ elismerte, hogy az ajánlatok szakmai bírálati részszempontjainak értékelésérõl részletes jegyzõkönyv, illetve feljegyzés nem készült. Ajánlatkérõ az összegzésben - melyet nem tételenként, hanem az egyes nyertes ajánlattevõk szerint csoportosítva készített el - a nedvességmegtartó képesség, a nedvességáteresztõ képesség, a rétegszám, a ragasztóképesség tartóssága és a ragasztóképesség minõsége bírálati részszempontok értékelésének indokolására az alábbiakat tüntette fel: "tételenként eltérõ, az ajánlat, illetve a termékminta megvizsgálása szerint a ponttáblázatban részletezve." Ezen bírálati részszempontok tekintetében az összegzés semmilyen információt nem tartalmaz arra nézve, hogy az egyes szempontoknál mi volt a legkedvezõbbnek tekintett adat, tulajdonság, és ehhez viszonyítva hogyan végezte ajánlatkérõ az arányosítást és pontozást.<br>
Az összegzés 3. pontjában ajánlatkérõ rögzítette, hogy valamennyi ajánlat érvényes, majd felsorolt olyan ajánlati tételeket, amelyekkel kapcsolatban a "nem összehasonlíthatók" meghatározást alkalmazta. E tételek egy részét (szettek) ajánlatkérõ értékelte, míg más részét nem vette figyelembe az értékelés során, de nem is nyilvánította azokat érvénytelenné. Ennek alapján az ajánlattevõk nem szerezhettek az összegzésbõl pontos információkat az egyes tételekre tett ajánlataik érvényességérõl, ezt még fokozta a Kbt. által nem használt fogalomnak ("nem összehasonlíthatók") az érvénytelen, alkalmatlan vagy kizárt ajánlatok helyén való feltüntetése, valamint az, hogy ajánlatkérõ e tételeket eltérõen kezelte (értékelte, illetve nem értékelte). Az összegzés 3. pontjának megtévesztõ szövegezését támasztja alá az is, hogy a kérelmezõ - többek között - az ott feltüntetett tételekre tett részajánlatainak érvénytelenné nyilvánítását is sérelmezte, holott ajánlatkérõ e részajánlatokat, nem nyilvánította érvénytelenné.<br>
A fentiek alapján ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletének megfelelõen készítette el az összegzést, és ezzel megsértette a Kbt. 61. § (1) bekezdés rendelkezését.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs szervezettel szemben a bírság alkalmazását. A konkrét közbeszerzési eljárásban a Kbt. 31. § (6) bekezdése szerinti felelõsségi rendet meghatározó okirat alapján az ajánlatok alkalmassági és érvényességi vizsgálata, valamint az ajánlati ár és a kereskedelmi feltételek (szállítási határidõ, 30 napnál hosszabb fizetési határidõ) bírálati részszempontok értékelése és az eljárás adminisztrációjának elkészítése az Euromedic Trading Kft. feladata és azokért e cég a felelõs.<br>
A Döntõbizottság az eset összes körülményei között mérlegelte azt is, hogy az eljárást lezáró döntés megsemmisítése által a jogsérelem reparálható, valamint hogy a jogsértések a közbeszerzési eljárás több részét (bírálati részszempontok, az ajánlatok figyelembevétele, érvénytelenség, értékelés) érintették. A jogsértésért felelõs szervezettel szemben kiszabott bírság összegének megállapításakor a Döntõbizottság tekintettel volt arra is, hogy a felelõs személy üzleti tevékenysége körében hivatásszerûen foglalkozik más szervezetek közbeszerzési eljárásainak lebonyolításával. Ennek alapján a Döntõbizottságnak az az álláspontja, hogy jelen eljárás során az irányadó költségvetési törvényben meghatározott minimális összegû bírságoknál magasabb összegût indokolt alkalmazni, ezért - ajánlatkérõvel, mint jogi személlyel szemben négymillió forint, míg a jogsértésért felelõs szervezettel szemben kettõmillió forint - kiszabása áll arányban a jogsértések súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is, a továbbiakban a jogorvoslati kérelmet a Kbt. 88. § (1) bekezdés a) pontja alapján elutasította.<br>
A Döntõbizottság felhívja a figyelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése szerinti lehetõségre, mely szerint ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni és a határozat végrehajthatóságának idõpontjától számított harminc napon belül új döntést hozni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. augusztus 23.<br>
<br>
Dr. Nagy László Gábor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>