<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (7795)
</b></h2><FONT size=3><i><u></i></u><br>
<br>
2.K.30.357/2002/4.<br>
<br>
A dr. Csikesz József (1012 Budapest, Márvány u. 17.) ügyvéd által képviselt UNITEL Híradás Számítástechnikai és Vegyesipari Szövetkezet (1112 Budapest, Cirmos u. 3.) I. rendû dr. Kiss Imre László (1055 Budapest, Kossuth tér 13-15. szám) ügyvéd által képviselt HONVÉDELMI MINISZTÉRIUM Beszerzési és Biztonsági  Beruházási Hivatal (1475 Budapest, Pf. 163 szám) II. rendû felpereseknek a dr. Csitkei Mária jogtanácsos által képviselt KÖZBESZERZÉSEK TANÁCSA Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben - meghozta a következõ<br>
<br>
ÍTÉLET-et:<br>
<br>
A bíróság felperesek keresetét elutasítja.<br>
Kötelezi a bíróság az I. és II. rendû felperest, hogy 15 nap alatt fizessenek meg alperesnek egyenként 8000 (nyolcezer) Ft perköltséget.<br>
Az ítélet ellen a kézbesítéstõl számított 8 nap alatt fellebbezésnek van helye, amelyet a Legfelsõbb Bírósághoz címezve ennél a bíróságnál kell 4 példányban benyújtani. A fellebbezési határidõ letelte elõtt a felek közösen kérhetik a fellebbezés tárgyaláson kívüli elbírálását. Ha a fellebbezés kizárólag a Pp. 256. A § (1) bekezdés a)-d) pontjaiban felsorolt rendelkezések ellen irányul, tárgyalás tartása kérhetõ.<br>
<br>
INDOKOLÁS<br>
<br>
A II. rendû felperes MH analóg távbeszélõközpontjának fenntartása tárgyú ajánlati felhívását a Közbeszerzési Értesítõ 2001. október 24-i számában tette közzé.<br>
A felhívás 11. b) pontja szerint mûszakilag alkalmatlannak minõsül az ajánlat, ha az ajánlattevõ nem rendelkezik a teljesítésbe bevonni tervezett mûszaki egységei minõségbiztosítási rendszerének tanúsításával.<br>
Hiánypótlásra adott válaszában az I. rendû felperes úgy nyilatkozott, hogy ISO 9001:2000 szabvány szerinti minõségirányítási rendszerének auditálása 2002. március 30-án történik meg.<br>
Ezért II. rendû felperes 2001. november 6-i eredményhirdetésén az I. rendû felperes ajánlatát alkalmatlannak nyilvánította, és kihirdette, hogy nyertes ajánlatot a hiánypótlás során referenciáit bemutató másik ajánlattevõ, a HM Elektronikai Logisztikai és Vagyonkezelõ Rt. (a továbbiakban: Rt.) tett.<br>
Az I. rendû felperes részvétele melletti eredményhirdetésen II. rendû felperes teljes terjedelmében felolvasta az "Összegzés az eljárásról" címû postai úton is továbbított iratát.<br>
Alkalmatlanná nyilvánítása, a nyertes Rt. referenciamunkáinak hiánya és az eljárást lezáró döntés késedelmes kézbesítése miatt I. rendû felperes 2001. november 28-án jogorvoslati kérelmet nyújtott be.<br>
Alperes a 2002. január hó 14. napján kelt D-755/15/2001 számú határozatában I. rendû felperes jogorvoslat kérelmének részben helyt adva megállapította, hogy a II. rendû felperes megsértette az 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését. Ezért kötelezte 1 millió forint bírság és I. rendû felperes javára járóan 30 000 Ft igazgatási szolgáltatási díj megfizetésére.<br>
Egyebekben alperes az I. rendû felperesi  jogorvoslati kérelmét elutasította.<br>
Miután a csatolt postakönyvbõl nem volt igazolható, hogy a 2001. november 13-i négy közönséges postai küldemény egyike az I. rendû felperesnek feladott háromlapos összegzés volt, alperes döntése indokolásában megállapította II. rendû alperes a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését megsértve, 5 napon túl, csupán az I. rendû felperes felszólítása után, 2001. november 23-án tett eleget az összegzés megkezdését elõíró törvényi kötelezettségének.<br>
Figyelemmel továbbá arra, hogy a 2001. november 6-i eredményhirdetésen II. rendû felperes felolvasta az I. rendû felperes alkalmatlanná nyilvánításának okait tartalmazó összegzést, alperes úgy ítélte meg, e körben I. rendû felperes jogorvoslati kérelmét 15 napon túl, elkésetten terjesztette elõ.<br>
Ugyancsak elkésettsége miatt utasította el továbbá I. rendû felperes nyertes alkalmassá minõsítését kifogásoló kérelmét.<br>
Az I. rendû felperes keresetében alperes határozata elutasító rendelkezésének hatályon kívül helyezését és új eljárásra kötelezését kérte.<br>
Perköltség címén 80 000 Ft-ra tartott igényt.<br>
Kifejtette, hogy álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében lévõ 15 napos határidõ az eljárás során, illetve annak befejezése elõtti jogsértések jogorvoslati lehetõségére vonatkozik. Az eljárás teljes szakaszában és annak lezárását követõen az általános jogorvoslati határidõ 90 nap.<br>
Miután pedig kérelmét 90 napon belül alpereshez benyújtotta az elutasítás jogsértõ és meglapozatlan.<br>
Hangsúlyozta továbbá, hogy a nyertes Rt. mûszaki alkalmasságát igazoló referencia hiányában II. rendû felperes döntése nem tekinthetõ jogszerûnek.<br>
A II. rendû felperes keresetében alperes határozatának akkénti megváltoztatását kérte, hogy a bíróság állapítsa meg, jogsértést nem valósított meg.<br>
Igényt tartott továbbá a 20 000 Ft-ban meghatározott perköltségei megfizetésére.<br>
Elõadta, a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése nem írt elõ tértivevényes kézbesítést kötelezettséget, így a határidõben továbbított egyszerû postai levelét I. rendû felperes nyilvánvalóan a nyertessel egy idõben, azaz 2001. november 15-én megkapta.<br>
Az alperes ellenkérelmében a felperesek keresetének elutasítását kérte.<br>
Perköltség címén 50 000 Ft-ot igényelt.<br>
Az I. rendû felperes keresetére válaszolva kiemelte, hogy a 15 napos jogvesztõ határidõn túl nincs eljárási kötelezettsége. A nyertes alkalmatlanságát I. rendû felperes már a jogorvoslati kérelmében felvetette, ezért az úgynevezett hivatalbóli eljárása sem adott lehetõséget az elkésett kérelem érdemi elbírálására.<br>
Megemlítette továbbá, hogy nyertes Rt. hiánypótlásra adott referenciajegyzéke 28 munkát ismertet, így a II. rendû felperes döntése nem volt jogsértõ.<br>
A II. rendû felperes keresete kapcsán alperes hangsúlyozta, a "Postaküldemények feladókönyve" a postával kötött "megállapodás" és az "Ügyviteli iroda munkarendje" nem alkalmas annak igazolására az összegzés postára adása az 5. munkanapon, azaz 2001. november 13-án történt meg. Az I. rendû felperes neve ugyanis nem szerepel a postakönyvben.<br>
Megemlítette továbbá, hogy a nyertes átvételi idõt tanúsító nyilatkozata a jogsértés hiányának megállapításához nem vezethetett.<br>
Az I. és II. rendû felperes keresete nem volt megalapozott.<br>
Az I. rendû felperes keresete alapján a bíróságnak abban a kérdésben kellett állást foglalnia, hogy az igényérvényesítési határidõt I. rendû felperes elmulasztotta-e, avagy nem.<br>
Az iratoknál lévõ 2001. november 6-án készült feljegyzésbõl kitûnõen I. rendû felperes képviselõjének jelenlétében felolvasásra került az "Összegzés az eljárásról" elnevezésû irat, mely az okok megjelölése mellett tartalmazta I. rendû felperes ajánlatának alkalmatlanná nyilvánítását és azt, hogy az eljárás nyertese Rt. lett.<br>
Így I. rendû felperes ezen tényekrõl nem vitathatóan 2001. november 6-án már értesült.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint  Bizottság eljárása kérelemre, vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése úgy rendelkezik, hogy az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni, vagy kezdeményezni, illetve e határidõn belül indítható meg hivatalból az (5) és (6) bekezdések szerint. E határidõk elmulasztása jogvesztéssel jár.<br>
A jogalkotó itt lefektetett szándéka szerint jogvesztés terhével 15 napos szubjektív és ugyancsak jogvesztés terhével 90 napos objektív igényérvényesítési határidõt szabott meg. Ebbõl következõen, ha a tudomásra jutástól számított 15 nap eltelt az igény, akkor is elenyészik, ha az esemény bekövetkezésétõl kezdõdõen 90 nap még nem múlt el.<br>
(Más oldalról megközelítve jogorvoslati kérelem esetén a 90 napos határidõ minden esetben akkor is meggátolja az igény érvényesítését, ha a tudomásszerzéstõl számított 15 nap még nem telt el.)<br>
Ezen indokolásra támaszkodva a bíróság alperessel egyetértve megállapította, hogy a 2001. november 6-án megismert sérelem miatt 2001. november 28-án benyújtott jogorvoslati kérelem elkésett.<br>
Így a bíróság az I. rendû felperes keresetét ez okból utasította el.<br>
A II. rendû felperes keresetének elbírálásakor a bíróságnak az volt a feladata, hogy megállapítsa, megsérült-e, a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése. <br>
E rendelkezés a következõket írja elõ:<br>
Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ 5 munkanapon belül meg kell küldeni az összes ajánlattevõnek.<br>
A jelen eljárásban is irányadó Pp. 164. § (1) bekezdése értelmében a II. rendû felperesnek kellett volna igazolnia, hogy kötelezettségének idõben eleget tett.<br>
A bíróság alperessel egyezõ jogi álláspontja szerint azonban - az I. rendû felperes állításával szemben - nem tekinthetõ alátámasztottnak, hogy 5 munkanapon belül, azaz 2001. november 13-án a postára adás I. rendû felperes részére megtörtént.<br>
Ez okból a II. rendû felperes jogsértés hiányára alapozott keresete sem volt teljesíthetõ.<br>
Mindezen indokolás alapján a bíróság a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése alkalmazásával történt felülvizsgálat keretében megállapította, hogy alperes döntése jogszerû volt, ezért mind az I. rendû, mind a II. rendû felperes keresetét elutasította.<br>
A felperesek pervesztesek lettek, ezért a Pp. 78. § (1) bekezdése alapján kötelesek az alperes képviseletével felmerült perköltségeinek a megfizetésére.<br>
Ezek összegét a bíróság a 8/2002. (III. 30.) IM-rendelet 3. § (2) bekezdése alkalmazásával a kifejtett munkához arányosítva határozta meg.<br>
Az illetéktérítésre kötelezhetõ I. rendû felperes a per tárgyi illetékfeljegyzési joga ellenére a kereseti illetéket lerótta. Ekként ennek térítése felõl intézkedni nem kellett.<br>
<br>
Budapest, 2002. május 8.<br>
<br>
Dr. Öcsödi Ágnes s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>