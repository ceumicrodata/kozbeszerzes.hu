<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7839)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.411/5/2002.<br>
<br>
Tárgy: a Masped Kft. és a CD Diplomat Rt. jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Masped Kft. (1101 Budapest, Expó tér 1., a továbbiakban: kérelmezõ I.) és dr. Révész Gábor ügyvéd (1131 Budapest, Reitter F. u. 126.) által képviselt CD Diplomat Rt. (1135 Budapest, Béke út 129-135., a továbbiakban: kérelmezõ II.) jogorvoslati kérelmének, melyet dr. Tasnádi Gábor ügyvéd (1111 Budapest, Kende u. 18.) által képviselt Magyar Turizmus Rt. (a továbbiakban: ajánlatkérõ) nemzetközi turisztikai promóciós eszközök 2001. évi teljes körû nemzetközi szállítmányozása tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, valamint e törvényi rendelkezésre figyelemmel az 59. § (1) bekezdését.<br>
A jogsértés miatt a Döntõbizottság 1 000 000 Ft, azaz egymillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2000. november 29-én megjelent számában a rendelkezõ részben megjelölt beszerzés tárgyában.<br>
A felhívásra részajánlatot is lehetett tenni, külön a magyar diplomáciai testületek és más külképviseletek, külön a külföldi turisztikai kiállítások helyére történõ szállítmányozásra nézve.<br>
Az ajánlattevõ pénzügyi, gazdasági és mûszaki alkalmassága igazolására ajánlatkérõ elõírta az elõzõ 3 év legjelentõsebb szállításainak, szolgáltatásainak ismertetését konkrét referenciajegyzékkel, a teljesítésbe bevonni kívánt személyek és az ajánlattevõ cég bemutatását, továbbá az 1999. évre vonatkozó mérleg és eredménykimutatás csatolását. A szerzõdés teljesítésére azt az ajánlattevõt tartotta alkalmatlannak, aki az elmúlt 3 évben a jelen eljárás tárgyához hasonló tevékenységben nem rendelkezik referenciával, valamint a teljesítésbe bevonni kívánt személyek nem rendelkeznek szállítmányozás terén szakmai gyakorlattal.<br>
A felhívásra a kérelmezõk és a Cargo Agencies Kft. nyújtott be ajánlatot. Ajánlatkérõ a 2001. január 31-én tartott eredményhirdetésen a Cargo Agencies Kft. ajánlatát hirdette ki nyertesnek, a kérelmezõk ajánlatát érvénytelennek nyilvánította.<br>
Kérelmezõ I. a részajánlatai érvénytelenné nyilvánítását kimondó ajánlatkérõi döntés ellen, a kérelmezõ II. a nyertes ajánlat érvénytelensége, a nyertes alkalmatlansága megállapítása, valamint a közbeszerzési eljárásban való részvételtõl 5 évre való eltiltása iránt terjesztett elõ jogorvoslati kérelmet. Kérelmezõ II. a nyertes ajánlat érvénytelenségét az 1999. évi mérleg csatolása elmaradásával, a nyertes alkalmatlanságát a 3 éves referencia hiányával indokolta.<br>
A Döntõbizottság a két ügyet egyesítette.<br>
A Döntõbizottság a D.69/16/2001. számú határozatában megállapította, hogy csak a kérelmezõ I.-nek a külföldi turisztikai kiállításokra vonatkozó ajánlata érvényes.<br>
A nyertes ajánlat érvénytelenségét arra tekintettel mondta ki, hogy az ajánlati ára a dokumentációban elõírtak ellenére nem tartalmazta a teljesítés során felmerülõ valamennyi költséget.<br>
Az ajánlatkérõ érvelését elfogadva nem tekintette érvénytelenségi oknak az 1999. évi mérleg csatolása hiányát, lévén hogy a nyertes cég csak egy fél éve alakult, valamint nem állapította meg a nyertes alkalmatlanságát a 3 éves referencia hiánya miatt, mert a nyertes cég mûködése idõtartama alatt megfelelõ számú referenciát szerzett. A Döntõbizottság nem adott helyt a nyertes eltiltására irányuló kérelemnek sem.<br>
Kérelmezõ II. a határozat bírósági felülvizsgálata iránt keresetet terjesztett elõ a Fõvárosi Bírósághoz. Keresetében kérte a nyertes ajánlat érvénytelensége megállapítását az 1999. évi mérleg csatolásának elmaradása és a nyertes alkalmatlansága megállapítását a 3 éves referencia hiánya miatt, a nyertes ajánlattevõnek a közbeszerzési eljárásban való részvételbõl való eltiltását, valamint ajánlatkérõ terhére bírság kiszabását.<br>
A Fõvárosi Bíróság - a Döntõbizottság fellebbezése folytán indult fellebbezési eljárásban a Legfelsõbb Bíróság Kf.III.38.249/2001/4. sz. ítéletével helybenhagyva - 13.K.31.017/2001/6. számú ítéletében a határozatot hatályon kívül helyezte, és a Döntõbizottságot új eljárás lefolytatására kötelezte. A bírósági ítélet szerint ezen új eljárásban a Döntõbizottságnak meg kell állapítani a nyertes ajánlat érvénytelenségét az elõzõ 3 év referenciái, az 1999. évi mérleg és eredménykimutatás csatolása hiánya miatt is, valamint a jogsértés miatt bírságot kell kiszabni ajánlatkérõ terhére. A nyertes eltiltására irányuló kereseti kérelmet a bíróság elutasította, mert nem tartotta fennállónak a nyertes részérõl az ajánlatkérõ megtévesztésére irányuló szándékot.<br>
A Döntõbizottság az új eljárást D.411/2002. számon megindította, melyben a fentiek értelmében a nyertes ajánlatnak az alapeljárásban kimondott okon túlmenõ okból (1999 évi mérleg és eredménykimutatás, 3 év referencia hiánya) való érvénytelensége és a bírság kiszabása kérdésében kellett határoznia.<br>
Ajánlatkérõ észrevételében kérte a jogorvoslati kérelem elutasítását. A nyertes ajánlatnak az 1999. évi mérleg és a 3 éves referencia hiánya miatti érvénytelenségére, illetõleg a nyertes alkalmatlanságára vonatkozóan az alapeljárásban elõadottakat fenntartva elõadta, hogy álláspontja szerint az esélyegyenlõség sérelméhez vezetne az ajánlattevõk között a mûködésük idõtartama szerinti különbségtétel. Egyébként sem azt követelte meg a közbeszerzési eljárásban, hogy mindhárom évben, január 1-je és december 31. közötti idõszakra kell referenciát igazolni, hanem azt, hogy az igazolt referenciának 3 éves idõszakon belül kell meglennie.<br>
A bírság kiszabására nézve elõadta, hogy téves az ítélet azon megállapítása, hogy a tárgyidõszakban kötelezõ lett volna a bírság kiszabása. Állítása igazolásául hivatkozott a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjában szereplõ "illetõleg" szónak a Magyar értelmezõ kéziszótár szerinti értelmezésére, miszerint az az "és" kötõszót helyettesíti, ami nyilvánvalóvá teszi, hogy bírságolni csak akkor kötelezõ, ha a Kbt.-ben írt mindkét feltétel megvalósul, azaz az ajánlatkérõ megsértette a Kbt. elõírásait és emellett a nyilvánvaló jogsértés ismeretében szerzõdést is kötött.<br>
A jogvita tárgyát képezõ esetben azonban ez a tényállás nem áll fenn, a szóban forgó jogorvoslati eljárásban sérelmezett nyílt közbeszerzési eljárásban nem kötött szerzõdést a nyertesnek minõsített ajánlattevõvel a szolgáltatás teljesítésére.<br>
A nyertes ajánlat érvénytelenségével kapcsolatban a bíróság ítéletében megállapította: "Az ajánlati felhívás 11. a) pontja alapján az ajánlattevõnek az elõzõ 3 év referenciajegyzékét és az 1999. évre vonatkozó mérleg- és eredménykimutatását is csatolnia kellett, amely nyilvánvalóvá tette azt az ajánlatkérõi elvárást, hogy az ajánlattevõ legalább három éve mûködjék. E feltételek a 2000. július 28-án alakult CARGO Kft. részérõl nem voltak teljesíthetõk, így ajánlatát alperesnek ezen okból is érvénytelennek kellett volna nyilvánítania."<br>
Az ítélet indokolása a bírság vonatkozásában a következõket tartalmazza:<br>
A "<a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a)-h) pontjai tartalmazzák azokat az intézkedéseket, amelyeket az alperesi döntõbizottságnak a jogorvoslati kérelem elbírálása során meg kell, illetõleg meg lehet tennie. A Kbt. 88. § (1) bekezdésének 1999. szeptember 1. napjától hatályban lévõ szövege szerint az alperes határozatában<br>
a) az alaptalan kérelmet elutasítja;<br>
b) a közbeszerzési eljárás befejezése elõtt felhívhatja a jogsértés okozóját az e törvény szabályainak megfelelõ eljárásra, illetõleg az ajánlatkérõ döntésének meghozatalát feltételhez kötheti;<br>
c) megsemmisítheti az ajánlatkérõnek a közbeszerzési eljárás folyamán hozott vagy azt lezáró döntését, kivéve, ha e döntés alapján a szerzõdés már létrejött;<br>
d) e törvény megsértett rendelkezésének megjelölése mellett megállapíthatja a jogsértés megtörténtét;<br>
e) az ajánlattevõt legfeljebb öt évre eltilthatja a közbeszerzési eljárásban való részvételtõl;<br>
f) bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben;<br>
g) elrendelheti az 5. § (4) bekezdésének alkalmazását;<br>
h) a jogsértõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése értelmében az alperes az (1) bekezdésben szereplõ intézkedéseket együttesen is alkalmazhatja.<br>
A bíróság a fenti szabályozásra figyelemmel megállapította, hogy a bírság kiszabása a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján nem egy lehetséges, hanem kötelezõ jogkövetkezménye valamely jogsértésnek."<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a "Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni." A Kbt. nem tartalmaz rendelkezést arra az esetre nézve, ha a bíróság hatályon kívül helyezi a Döntõbizottság határozatát, és új eljárás lefolytatására kötelezi a Döntõbizottságot. Ezért a jelen megismételt eljárásban a Döntõbizottság által meghozandó határozatra nézve az 1957. évi IV. törvény (Áe) az irányadó.<br>
Az Áe. 73. § (3) bekezdése elõírja: "A közigazgatási szervet a bírósági ítélet rendelkezései és indokolása köti, annak tartalmát a megismételt eljárás és a határozathozatal során köteles figyelembe venni."<br>
A Döntõbizottság ezért megállapította: ajánlatkérõ azáltal is megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára, illetõleg az 52. § (1) bekezdésére figyelemmel az 59. § (1) bekezdését, hogy érvénytelenné nyilvánítás helyett nyertessé minõsítette a CARGO Kft. ajánlatát, annak ellenére, hogy az nem tartalmazta az 1999. évi mérlegét, eredménykimutatását, valamint a megelõzõ 3 év referenciáit.<br>
A jogsértés miatt a Döntõbizottság 1 000 000 Ft bírságot szabott ki ajánlatkérõ terhére. A bírság mértékének megállapításánál tekintetbe vette, hogy ajánlatkérõ a nyertessel nem kötötte meg a szerzõdést, valamint azt is, hogy a közbeszerzés nem volt magas értékû.<br>
A jogsértés megállapítása ellenére a Döntõbizottság nem kötelezte ajánlatkérõt az igazgatási szolgáltatási díj megtérítésére, mivel ez az alapeljárásban már megtörtént.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d) és f) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. augusztus 5.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>