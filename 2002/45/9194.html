<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9194)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.450/11/2002.<br>
<br>
Tárgy: az ISOBAU Rt. jogorvoslati kérelme a Római Katolikus Egyházközség, Balkány közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ISOBAU Építõipari Csoport Rt. (4400 Nyíregyháza, Kossuth tér 10., a továbbiakban: kérelmezõ) jogorvoslati kérelmét, melyet a Római Katolikus Egyházközség (4233 Balkány, Kossuth u. 28., nevében eljár: MEZÕBER PLUSSZ Mérnökiroda Kft., 4400 Nyíregyháza, Vörösmarty tér 5/B., a továbbiakban: ajánlatkérõ) a "Balkány, Kossuth u. 28. hrsz. 760 Idõsek bentlakásos szociális otthona" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. június 12-i számában ajánlati felhívást tett közzé nyílt eljárás lefolytatására a rendelkezõ részben meghatározott közbeszerzési tárgyban 4644/2002. szám alatt.<br>
Ajánlatkérõ felhívása szerint 1180 m2 hasznos alapterületû épület kivitelezésére kért ajánlatot. Rész-, illetve többváltozatú ajánlatot nem fogadott el. A felhívás 13. pontja szerint az összességében legelõnyösebb ajánlat értékelési szempontját kívánta alkalmazni az ajánlatok elbírálására a felhívásban megadottakkal.<br>
részszempontok	súlyszámok<br>
- ajánlati ár	8<br>
- a számla kiegyenlítésének (30 napot meghaladó) ajánlatkérõ számára kedvezõbb teljesítési határideje	2<br>
- ajánlatadó által vállalt késedelmi kötbér mértéke	2<br>
Módszer: "Az ajánlatok elbírálása lineáris arányosítással történik."<br>
Az adható összpontok alsó határa 0, felsõ határa 10 (0-10) pont.<br>
A felhívás 16. pont 6. francia bekezdése szerint hatósági igazolást kell csatolni arról, hogy sem az ajánlattevõ, se 10% fölötti alvállalkozója nem tartoznak a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pont és a (3) bekezdés hatálya alá.<br>
Ajánlatkérõ dokumentációt is készített. Ebben számos elõírást a felhívástól eltérõen állapított meg. Megengedte a többváltozatú ajánlatot, a D/3 sz. pont alatt a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>körében már nem kérte a (3) bekezdés szerinti adóhatósági igazolást, az ajánlatok elbírálásának szabályait pedig az alábbiak szerint határozta meg.<br>
Az ajánlatok elbírálásának szempontjai:<br>
Ajánlatkérõ az ajánlatokból a következõ fontossági sorrendben bírálja el és választja ki a számára összességében legelõnyösebb ajánlatot:<br>
részszempontok	súlyszámok<br>
- ajánlati ár	8<br>
- a teljesítés határidejére vonatkozó, a kiírási dokumentáció mértékét meghaladó kötbér mértéke az elsõ 15 nap vonatkozásában	2<br>
- az egyéves utó-felülvizsgálatig visszatartott szavatossági biztosíték 1%-ot meghaladó mértéke	2<br>
- ajánlatkérõ számára kedvezõbb (30 napot meghaladó) fizetési feltétel	2<br>
Adható pontszámok: 0-10.<br>
A legkedvezõbb ajánlat 10 pontot kap, az azt követõ 9 pontot stb. Azonos ajánlatok azonos pontszámot kapnak.<br>
Az ajánlati ár esetében az alapárat vették figyelembe. A kötbér mértékét napi kötbérként, fix összegben kérték meghatározni. A szavatossági biztosítéknál az 1%-ot meghaladó, a fizetési feltételeknél a 30 nap fölötti mértéket vették figyelembe.<br>
A dokumentáció tartalmazta a mûszaki terveket, és a szerzõdéstervezetet is, ez utóbbi csatolása az ajánlatba kötelezõ volt.<br>
Helyszíni szemlére 2002. június 28-án került sor. Ajánlatkérõ a feltett kérdésekre is válaszolt.<br>
A 2002. július 23-i ajánlattételi határidõre 5 ajánlat érkezett. Ajánlatot tett: a kérelmezõ, az ÉPKER Kft., a HARCON Kft., a Bodnár és Társa Kft. és Szilágyi György vállalkozó.<br>
Ajánlatkérõ bírálóbizottsága elbírálta az ajánlatokat, és elkészítették az összegzést. Ajánlatkérõ 2002. július 29-én kihirdette az eljárás eredményét, mely szerint a nyertes Szilágyi György vállalkozó lett, õt követi másodikként a kérelmezõ ajánlata.<br>
A kérelmezõ 2002. augusztus 1-jén ajánlatkérõhöz levelet küldött, amelyben kifogásait sorolja fel az értékeléssel kapcsolatban, és egyben kilátásba helyezi a jogorvoslatot.<br>
Ajánlatérõ válaszul módosította a pontozásos értékelését, és az új összegzést 2002. augusztus 5-én megküldte a kérelmezõnek azzal, hogy a végsõ sorrend nem változott.<br>
Kérelmezõ jogorvoslati kérelmét 2002. augusztus 5-én nyújtotta be a Döntõbizottsághoz, amelynek hiányait augusztus 6-ára pótolta.<br>
Kérelmét a 2002. szeptember 2-án megtartott tárgyaláson pontosította az alábbiak szerint:<br>
- sérelmezi ajánlatkérõ pontozását az ajánlati dokumentáció E. pontja 2. francia bekezdésnél, mivel itt a kiírási dokumentáció mértékét meghaladó kötbér mértéke az elsõ 15 nap vonatkozásában elõírás szerepel, de a pontozásnál nem ezt vették figyelembe, hanem az építmény befejezési határidejét,<br>
- sérelmezi, hogy az utó-felülvizsgálatnál õk 1+14%-ot adtak meg, tehát 15%-ot kellett volna figyelembe venni. Ehelyett az összegzésben az ajánlatkérõ csak 2%-ot vett figyelembe,<br>
- sérelmezi, hogy az ajánlati ár pontszámát, és ugyanúgy a fizetési feltételeket sem lineárisan számolta ki az ajánlatkérõ,<br>
- sérelmezi, hogy az önkormányzati adóigazolást - tudomása szerint rajtuk kívül a pályázók a kiírás ellenére nem csatolták.<br>
Álláspontja szerint amennyiben ajánlatkérõ a dokumentáció elõírása szerint pontoz, az eljárás nyertese õ lett volna, ezért kérte a szerzõdéskötés megtiltását és az eljárást lezáró döntés megsemmisítését.<br>
Ajánlatkérõ észrevételében a jogorvoslati kérelem elutasítását kérte, egyben elõadta, hogy a kérelmezõ augusztus 1-jei levélében foglaltakat figyelembe vette. Augusztus 5-én a szükséges korrigálást elvégezték, és a kijavított összegzést a kérelmezõnek megküldték. A tévedés oka az volt, hogy az 1+14% után 3% lett az ISOBAU által tollal beírva a szerzõdésben, melyet csatolnak. A sorrend ezek után sem változott.<br>
Az önkormányzati igazolások hiánya alaptalan, mivel mindegyik pályázó azt csatolta, ezt a bontási jegyzõkönyv is igazolja.<br>
A tárgyaláson elõadták, hogy kérelmezõ bár második lett az értékelés szerint, de az õ ajánlati árát ajánlatkérõ nem tudta volna elfogadni, mert a rendelkezésére álló összeg alacsonyabb volt, mint a megajánlott ára.<br>
Egyéb érdekeltek észrevételt nem tettek.<br>
A Döntõbizottság a felek írásbeli és szóbeli nyilatkozatai, illetve az eljárás dokumentumai alapján megállapította, hogy a jogorvoslati kérelem megalapozatlan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés elõírja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság elsõdlegesen megvizsgálta a közbeszerzési eljárás elbírálási részszempontjait. Ez alapján megállapította, hogy a ajánlati felhívás és a dokumentációban található részszempontok és azok számítási módszere egymástól eltérõen kerültek meghatározásra.<br>
Az ajánlati felhívás és a dokumentáció közötti fenti eltérést egyik ajánlattevõ, így kérelmezõ sem sérelmezte a tudomásszerzéstõl rendelkezésükre álló 15 napos jogvesztõ határidõn belül. A kérelmezõ maga is a dokumentáció szerint tette meg ajánlatát, és az ebben meghatározott értékelésben jelöli meg az õt ért jogsérelmet azzal, hogy az ott meghatározott részszempontokat kérte figyelembe venni. A pontszámítási módszerként azonban álláspontja szerint az ajánlati felhívásban elõírt lineáris arányosítás módszert kellett volna alkalmazni ajánlatkérõnek. A Döntõbizottság állásfoglalása szerint - tekintettel arra, hogy a dokumentációnak az ajánlati felhívástól való eltérését senki semmilyen szempontból nem kifogásolta - az értékelést ajánlatkérõnek a dokumentáció elõírása szerinti sorrendiségen alapuló módszerrel kellett elvégeznie, mivel az itt meghatározott részszempontok és pontozási rendszer már nem szétválasztható egységet alkotnak. Ajánlatkérõ ezért nem pontozhatott volna úgy, hogy a részszempontoknál a dokumentációban meghatározottakat veszi figyelembe, míg a számítási módszernél nem a dokumentációban elõírt sorrendiség szerint számol, hanem a felhívásban elõírt lineáris módszerrel.<br>
A Döntõbizottság a fentiek figyelembevételével a jogorvoslati kérelem keretein belül folytatta le vizsgálatát. Tehát azt vizsgálta, hogy a dokumentációban megadott részszempontok és számítási mód alapján végzett számítás alapján ajánlatkérõ helyesen állapította-e meg a közbeszerzési eljárása során kihirdetett végeredményét az elsõ és a második helyezett tekintetében.<br>
A Dokumentációban megadott részszempontok és számítási módszer szerint a következõ sorrend állapítható meg:<br>
<br>
Az ajánlati tartalmi elemek	Sorrend	Pontszám<br>
		szerinti hely	<br>
- Kérelmezõ nettó ajánlati ára:<br>
150 280 176 Ft	harmadik	8<br>
- Számlakiegyenlítési határidõ:<br>
+ 30 nap	elsõ	10<br>
- Késedelmi kötbér:<br>
6 M Ft/nap (elsõ 15 napra)	elsõ	10<br>
- Szavatossági biztosíték:<br>
+ 14%	elsõ	10<br>
- A nyertes ajánlati ára nettó:<br>
145 320 000 Ft	második	9<br>
- Számlakiegyenlítési határidõ:<br>
+ 30 nap	elsõ	10<br>
- Késedelmi kötbér:<br>
3,06 M Ft/nap (elsõ 15 napra)	második	9<br>
- Szavatossági biztosíték:<br>
+ 2%	harmadik	8<br>
Elsõ hely: 10 pont<br>
Második hely: 9 pont<br>
Harmadik hely: 8 pont<br>
Összes pontszám:<br>
Kérelmezõ: 8 × 8 + 2 × 10 + 2 × 10 + 2 × 10 = 124<br>
Nyertes: 8 × 9 + 2 × 10 + 2 × 9 + 2 × 8 = 126<br>
A Döntõbizottság megállapítja, hogy a sorrendiséget meghatározó pontozási módszerrel a jelen közbeszerzési eljárásban kihirdetett nyertes 126 pontot ért el, míg a kérelmezõ 124 pontot, tehát megállapítható, hogy az elsõ és a második közötti sorrend nem változik.<br>
A fentiekre tekintettel a Döntõbizottság megállapította, hogy ajánlatkérõnek az eljárás nyertesére vonatkozó és egyben az eljárást lezáró döntése helytálló volt, emiatt ajánlatkérõt jogsérelem nem érte, ezért a jogorvoslati kérelmet az értékelés vonatkozásában elutasítja.<br>
A Döntõbizottság megvizsgálta a nyertes pályázó önkormányzati adóigazolásának hiányára irányuló kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerint, ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve ha a hitelezõ az adósság késõbbi idõpontban történõ megfizetéséhez írásban hozzájárult.<br>
A nyertes ajánlattevõ ajánlatát a Döntõbizottság megvizsgálta, és megállapította, hogy annak 12. oldalán szerepel az önkormányzat adóigazolása. Ezt a tárgyaláson ajánlatkérõnek is bemutatta. Ebbõl megállapítható volt, hogy ajánlatkérõ ajánlata e tekintetben megfelelt az ajánlati felhívásban foglalt feltételeknek, és ezért ajánlata érvényes volt.<br>
A Döntõbizottság megjegyzi, hogy az ajánlatkérõ nem tartozik abba a körbe amely a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdésére tekintettel az ott elõírt igazolásokat kérheti.<br>
A Döntõbizottság az elõbbiekre tekintettel a jogorvoslati kérelem ezen részét megalapozatlanság miatt elutasítja.<br>
A kérelmezõ kifogásait a kötbér és az utó-felülvizsgálat részszempontok tekintetében a Döntõbizottság érdemben nem vizsgálta, mert azt az ajánlatkérõ 2002. augusztus 1-jei kifogásoló levele után az értékelésben kifogásoltak tekintetében azonnal kijavította, a javításról 2002. augusztus 5-én tájékoztatót küldött, ezért a kérelem ezen része az értékelés tekintetében indokolatlanná vált.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította.<br>
A költségekrõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett, mivel jogsértés megállapítására nem került sor.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 30.<br>
<br>
Dr. Szaller Ottó s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>