<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9161)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: 493/19/2002.<br>
<br>
Tárgy: a MEDISZER Kft. jogorvoslati kérelme Szeged Megyei Jogú Város Önkormányzat Kórháza közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MEDISZER Kft. (1203 Budapest, Bíró M. u. 20., a továbbiakban: kérelmezõ) jogorvoslati kérelmét, melyet a Szeged Megyei Jogú Város Önkormányzat Kórháza (6725 Szeged, Kálvária sgt. 57., nevében eljár: NOVOTRADING-MEDICAL Kft. (1137 Budapest, Katona J. u. 9-11., képviseli: dr. Bûrös László ügyvéd, 1137 Budapest, Katona J. u. 11., a továbbiakban: ajánlatkérõ) "orvosi mûszerek és készülékek beszerzése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. május 2-án, a Közbeszerzési Értesítõ 18. számában ajánlati felhívást tett közzé a rendelkezõ részben megjelölt tárgyban nyílt eljárás lefolytatására.<br>
A részvételi felhívás 3. c) pontja szerint a beszerzés tárgya szerinti orvosi mûszerek és készülékek egy részére tételenként is lehetett ajánlatot adni. A 3. d) pont a részajánlattétel szempontjaként elõírta, hogy a részajánlat a dokumentációban specifikált tételenként külön-külön is tehetõ, az adott tételnél meghatározott teljes mennyiségben. Az 1. tétel 1 db baleseti mûtõasztal volt.<br>
A felhívás 13. a) pontja szerint az ajánlatkérõ az összességében legkedvezõbb ajánlatot kívánta kiválasztani. A bírálati részszempontokat a következõk szerint határozta meg:<br>
részszempontok	súlyszámok<br>
I. Értékelési szempont:<br>
- a megajánlott berendezés mûszaki paraméterei, orvosszakmai elvárásoknak való optimális megfelelõsége, az ajánlati dokumentációban szereplõ követelményekben meghatározottaknál az ajánlatkérõ számára elõnyösebb módon	9<br>
Alszempontok és az ahhoz tartozó súlyszámok<br>
tételenkénti bontásban:	<br>
<br>
1. baleseti mûtõasztal:<br>
- törhetõségének száma (4-5-6)	2<br>
- törhetõségének mértéke (szöge)	2<br>
- alapárban foglalt tartozékok száma	3<br>
- elektrohidraulikus vezérléssel mozgatott részek száma	1<br>
- röntgenezhetõ hossz	1<br>
II. Értékelési szempont:<br>
- az ajánlatkérõ által fizetendõ ellenszolgáltatás mértéke	7<br>
III. Értékelési szempont:	<br>
- az ajánlattevõ általbiztosított kereskedelmi kondíciók, ideértve az ajánlati dokumentációban szereplõ szerzõdéses feltételekben foglaltaknál az ajánlatkérõ számára legelõnyösebb feltételeket	1<br>
- vállalt garancia idõtartama	0,4<br>
- késedelmi kamat mértéke	0,1<br>
- késedelmi, teljesítésre vonatkozó kötbér mértéke	0,1<br>
- hibás teljesítésre vonatkozó kötbér mértéke	0,05<br>
- meghiúsulási kötbér mértéke	0,05<br>
- fizetési határidõ	0,3<br>
Az egyes részszempontokra és alszempontokra adható pontszám: 0-20.<br>
A felhívás 14. pontja a többváltozatú ajánlattételt lehetõvé tette.<br>
Ajánlatkérõ dokumentációt is készített, amelynek III. fejezete tartalmazta a "Mûszaki, orvosszakmai feltételek"-et. Az általános feltételek között elõírás volt, hogy "A minimumfeltétel, illetve az elsõ oszlopban megadott érték vagy "igen" minimumfeltételnek tekintendõ, amit a megajánlott készüléknek teljesítenie kell. Amennyiben ezt a feltételt a készülék nem tudja teljesíteni, akkor ez az adott tételre vonatkozó ajánlat érvénytelenségét vonja maga után. Ahol "kérjük megadni" szerepel, ott ajánlattevõnek a készülékre vonatkozó válaszait ki kell töltenie - ami amennyiben a bírálati szempontok között szerepel - az elbírálás részét képezi."<br>
Az 1. tétel szerinti baleseti mûtõasztal mûszaki paraméterei között a "cserélhetõ lapos" kivitel minimumkövetelmény volt.<br>
Az 2002. július 16-i ajánlattételi és bontási határidõre 13 ajánlattevõ nyújtotta be ajánlatát.<br>
Az 1. tételre többváltozatú részajánlatot tett a kérelmezõ, az ERBE Kft., az Artmed Kft., az OMKER Rt. és a Realinfo Kft. A Medicor Rt. egyváltozatú részajánlatot nyújtott be.<br>
Az ajánlatkérõ - a bírálóbizottság döntése alapján - a Realinfo Kft. alternatív ajánlatát fogadta el nyertesnek.<br>
A Medicor Kft. ajánlatát, valamint az OMKER Rt. egyik alternatív ajánlatát a sebészeti mûtõasztal nem cserélhetõ lapos kivitele miatt az ajánlatkérõ érvénytelennek nyilvánította.<br>
Az eredményhirdetés 2002. augusztus 6-án volt.<br>
A kérelmezõ 2002. augusztus 21-én jogorvoslati kérelmet nyújtott be a Döntõbizottságnak, melyben kérte, hogy a Döntõbizottság ideiglenes intézkedésként tiltsa meg a szerzõdés megkötését, mert álláspontja szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) és a Kbt. 61. § (1) bekezdését. A kérelmezõ a 2002. szeptember 18-án megtartott tárgyaláson pontosította és egyben módosította kérelmét, mivel a Kbt. 55. §(6) bekezdésének megsértésére vonatkozó kérelmét visszavonta és a továbbiakban a Kbt. 55. § (2) bekezdés d) pontjának megsértését sérelmezte.<br>
Indokolásul elõadta, hogy az ajánlatkérõ nevében eljáró NOVOTRADING-MEDICAL Kft. által az ajánlati dokumentáció III. fejezetének mûszaki, orvosszakmai feltételekben az 1. tételre vonatkozó minimumkövetelménynek a cserélhetõ feklapos mûtõasztalt írta elõ.<br>
Ajánlatkérõ gyõztesnek az elõzõ minimumfeltétel ellenére a Reálinfo Kft. MERIVAARA OPERA típusú készülékét választotta, amely tudomása szerint nem cserélhetõ feklapos. A cserélhetõ feklapos kivitelû készülékek ára a mûszaki paraméterek magas szintje miatt nem vethetõ össze egy fix lapos készülék árával. Mivel kérelmezõ a kiírás szerinti készüléket ajánlotta, az értékelési szempontok ár szerinti összevetésében hátrasorolta ajánlatkérõ. Továbbá az ajánlati felhívásban nem jelölték meg, hogy demo készüléket is lehet ajánlani, így csak a gyõztes ajánlott ilyen készülékeket.<br>
A mûszaki minimumkövetelmények nemteljesítése miatt az ajánlatkérõ a Medicor Rt. ajánlatát kizárta, mint azt a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerint készített összegzésben leírták.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Kérelmezõ továbbá sérelmezte, hogy a bonyolító cég nem öt munkanapon belül küldte meg részükre az összegzést.<br>
Ajánlatkérõ a kérelem elutasítását kérte.<br>
Elõadta, hogy megítélése szerint a kérelmezõ tartalmilag - függetlenül a jogszabályi hivatkozásra - nem az értékelését -, hanem azt sérelmezte, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján a nyertes ajánlatot nem nyilvánította érvénytelennek, és ezzel összefüggésben a Kbt. 53. § (2) bekezdés ellenére biztosította az eljárás további szakaszában való részvételét.<br>
Álláspontja szerint a nyertes ajánlat érvényes volt.<br>
A dokumentációban elõírt cserélhetõ feklapok szakmai jelentése, hogy az egyes lapokat, melyeken a beteg különféle testrészei fekszenek (hátlap, fej lap, láblapok stb.), cserélni lehessen a mûtéti technikának megfelelõen. Pl.: rövidebb-hosszabb, osztott stb. Ennek a mûtõasztal megoldásnak nagyon nagy elõnye, hogy egy tönk, egy asztal résszel és további, az asztalrészhez illeszthetõ feklapokkal meg lehet oldani a legszélesebb mûtéti technikákat.<br>
A Realinfo ajánlata tartalmazta a megajánlott mûtõasztalra az elõírt cserélhetõ feklapok meglétére vonatkozó utalást, illetve tényszerû adatot, amelyre vonatkozó részletezést az ajánlatkérõ az észrevételében felsorolással bemutatott. Ajánlatkérõ elõadta, hogy a számára a cserélhetõ feklapos megoldás jelentette a szakmai minimumkövetelményt, amelyhez képest a kérelmezõ az ún. váltólapos, cserélhetõ felsõrészû és ezáltal magasabb mûszaki színvonalú mûtõasztalt ajánlott, amelyre lehetõség volt. Az ajánlatkérõ ezt az I. sz. részszempont szerinti értékelésében megfelelõen figyelembe is vette.<br>
A jogorvoslati kérelemben foglaltakra utalva megjegyezte, hogy a Medicor Mûtõtechnika Kft. ajánlata azért lett érvénytelen, mert az általa megajánlott váltólapos mûtõasztal cserélhetõ feklapokkal nem rendelkezett.<br>
Elõadta továbbá, hogy az ajánlati dokumentáció és felhívás a megajánlható készülékek új, illetve használt (demo) voltára történõ egyetlen utalást sem tartalmazott, mivel az ajánlatkérõ e tekintetben nem kívánta korlátozni az ajánlattevõk lehetõségeit. Ebbõl értelemszerûen következik, hogy ajánlat bármilyen olyan készülékre vonatkozóan beadható volt, ami az elõírt mûszaki paramétereknek és követelményeknek megfelelt, függetlenül a készülék új vagy használt voltától. Amennyiben csak új készülék megajánlását kívánt volna lehetõvé tenni az ajánlatkérõ, erre vonatkozóan az ajánlati felhívásnak és dokumentációnak kifejezett rendelkezést kellett volna tartalmaznia.<br>
Az ajánlatkérõ úgy nyilatkozott, hogy az eljárás eredményrõl szóló a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzés postai feladására a 2002. augusztus 5-én tartott eredményhirdetést követõ öt munkanapon belül, 2002. augusztus 12-én került sor, ezért nem sértette meg a Kbt. 61. § (1) bekezdését.<br>
Egyéb érdekeltként a Realinfo Kft. érdemi észrevételében kérte a kérelem elutasítását. Elõadta, hogy egyértelmû szakmai szabvány nem szabályozza, hogy mely követelményeket kell teljesíteni a cserélhetõ feklapos, illetve váltólapos mûtõasztaloknak. Az ezek közötti különbséget egyrészt a követelmény konkrét meghatározása, másrészt a felhasználó(gyártók) szakmai tapasztalata határozza meg.<br>
A Döntõbizottság a közbeszerzési eljárásban keletkezett iratok, valamint a szóbeli nyilatkozatok alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás megalapozatlan az alábbiak szerint.<br>
A Döntõbizottság megvizsgálva a nyertes Realinfo Kft. ajánlatát abból a szempontból, hogy az ajánlott baleseti mûtõasztal teljesítette-e a dokumentációban elõírt "cserélhetõ lapos" minimumkövetelményt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A 2002. szeptember 2-án megtartott tárgyaláson kérelmezõ is elismerte, hogy az ún. "feklapos", illetve ún. "váltólapos" mûtõasztalok megnevezése, pontos meghatározása tekintetében nincs szakmai szabvány, és az ezen a piacon tevékenykedõk között sincs egyértelmûen elfogadott definíció.<br>
Azon ajánlatkérõi állásfoglalást a Döntõbizottság is osztotta, hogy amennyiben az ún. váltólapos mûtõasztal lett volna a minimális elõírás, akkor a dokumentációban, a szakmai specifikációban egyéb mûszakilag indokolt járulékos elemeket is elõ kellett volna írnia ajánlatkérõnek, pl. cserélhetõ felsõrészek szállítókocsijainak számát, különféle váltólapokat stb.<br>
A Döntõbizottság megvizsgálta a nyertes ajánlatot a megajánlott berendezés mûszaki paramétereit, amely a következõ részeiben tartalmazott az elõírt cserélhetõ feklap meglétére vonatkozó leírást:<br>
- "fekvõlap elemek cserélhetõsége" (62. oldal, felülrõl az 5. sor)<br>
- "Fejlap", illetve "Láblap" (63. oldal, alul a kérdõív harmadik oszlopában)<br>
- a megajánlott további feklapok (65. oldal, alulról a 6. sor)<br>
- az asztal mûszaki leírásában szereplõ megfogalmazás: "oszlopon fix középsõ lap, a többi levehetõ, cserélhetõ lapelemek" (128. oldal, felülrõl a 15. sor)<br>
- "az asztallap 6 részbõl áll: a rögzített részek, a 4 db levehetõ, csereszabatos lap és fejlap... a kívánt lapok szabadon csatlakoztathatók az asztalhoz." (129. oldal, utolsó bekezdés)<br>
- az axonometrikus, ún. "robbantott rajz", amelybõl kétséget kizáróan megállapítható az asztal cserélhetõ feklapjainak kapcsolódása és cserélhetõsége.<br>
A tárgyaláson elhangzott nyilatkozatokból és az ismertetett ajánlati részekbõl a Döntõbizottság megállapította, hogy a Realinfo Kft. ajánlata az ajánlatkérõ által elõirt minimumkövetelményeknek megfelelt.<br>
A fentiekre tekintettel a Döntõbizottság megállapította, hogy ajánlatkérõ eljárást lezáró döntése jogszerû volt, mivel a nyertes ajánlat az ajánlati felhívásban, illetve a dokumentációban elõírt feltételeknek megfelelt, és ezért a jogorvoslati kérelmet ezen részben elutasította.<br>
A Döntõbizottság elutasítja a kérelmezõ kérelmét azon részében is, amelyben azt sérelmezte, hogy a pályázatban nyertes demo készüléket ajánlott meg, mivel az ajánlatkérõ sem az ajánlati felhívásában, sem a dokumentációban nem írta elõ, hogy kizárólag új gyártmányt lehet megajánlani. A felhívás 14. pontja a többváltozatú ajánlattételi lehetõségre vonatkozó elõírása szerint az ajánlati változatoknak egymástól elkülöníthetõnek kellett lenniük.<br>
A Realinfo Kft. a baleseti mûtõasztalra alapajánlatában új-, alternatív ajánlatában ugyanazon típusú demo (bemutató, használt) gyártmányt ajánlott, amelynek ajánlati ára bruttó 674 E Ft-tal kedvezõbb volt az új gyártmánynál. A demo gyártmányra az újjal azonos, 24 hónap garanciaidõt vállalt.<br>
A Döntõbizottság álláspontja szerint, mivel az ajánlatkérõ nem írta elõ, hogy csak kizárólag új gyártmányra vonatkozóan lehet ajánlatot tenni, ezért ezen ajánlat elfogadása nem állt ellentétben az általa meghatározott feltételekkel.<br>
A Döntõbizottság megvizsgálta az összegzés késedelmes megküldésére vonatkozó kérelmi részt.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az eredményhirdetés 2002. augusztus 6-án volt.<br>
Kérelmezõ emlékezete szerint õ augusztus 15-én vette át a levelet. A részére küldött borítékot nem csatolta kérelméhez, de állítása szerint a feladási idõpont a borítékon olvashatatlan.<br>
Az ajánlatkérõ lebonyolítója bemutatta a postakönyvét, amelyben augusztus 12-i dátummal szerepel a 7473-as sorszám alatt a kérelmezõnek megküldendõ 5. sz. melléklet. Továbbá kézbesítõje két tanú elõtt tett írásbeli nyilatkozatot, hogy a "Novotrading-Medical Kft. által a Különféle orvosi mûszerek, készülékek megnevezéssel 3438/Szeged/2002. szám alatt bonyolított közbeszerzési eljárás összegzését tartalmazó leveleket a Novotrading-Medical Kft. belsõ postakönyvében szereplõ idõpontban, azaz 2002. augusztus 12-én, az ugyanott megjelölt cégek részére a 132. számú postahivatalban, Budapest, Váci út 40. alatt feladtam."<br>
A Döntõbizottság a fentiekre tekintettel megállapította, hogy ajánlatkérõ lebonyolítója 2002 augusztus 12-én, azaz az eredményhirdetést követõ 5. munkanapon, tekintettel arra is, hogy augusztus 3-a, szombat munkanap volt, határidõben feladta az összegzést, és ezért kérelmezõ kérelmét ezen részben is megalapozatlanság miatt elutasítja.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés megállapítására nem került sor.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 30.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>