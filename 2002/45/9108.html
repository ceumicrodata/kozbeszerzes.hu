<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9108)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.521/17/2002.<br>
<br>
Tárgy: az Arinext Kft. jogorvoslati kérelme Pacsa Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Arinext Kft. (4025 Debrecen, Barna u. 1. I/8., képviseli dr. Takács Sándor ügyvéd, 4025 Debrecen, Barna u. 5. fszt. 1., a továbbiakban: kérelmezõ) jogorvoslati kérelmének, amelyet Pacsa Nagyközség Önkormányzata (8761 Pacsa, Kisfaludy u. 2., képviseli dr. Völner Pál ügyvéd, 2536 Nyergesújfalu, Kossuth L. u. 84., a továbbiakban: ajánlatkérõ) "Pacsa Térségi Ipari Park alap-infrastruktúrájának kiépítése" tárgyú közbeszerzési eljárása ellen nyújtott be, helyt ad, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és a Kbt. 59. § (1) bekezdését, ezért ajánlatkérõ eljárást lezáró döntését megsemmisíti és az ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MÁK 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján a következõ tényállást állapította meg.<br>
Az ajánlatkérõ 2002. július 3-án, a Közbeszerzési Értesítõ 27. számában ajánlati felhívást tett közzé nyílt eljárás lefolytatására. A beszerzés tárgya Pacsa Térségi Ipari Park alap-infrastruktúrájának kiépítése volt. Az ajánlati felhívás 3. a) pontjában az ajánlatkérõ megadta a kiépítendõ ivóvízvezeték, szennyvízcsatorna, szennyvíznyomó-vezeték, szennyvízátemelõ és gázvezeték mennyiségét.<br>
A teljesítési határidõként 2002. november 30-át jelölte meg.<br>
Az ajánlati felhívás 9. pontja szerint a pénzügyi ellenszolgáltatás teljesítése az igazolt teljesítést követõen kiállított számla ellenében 60 napon belül átutalással történik.<br>
Az ajánlatkérõ az összességében legelõnyösebb ajánlatot kívánta kiválasztani, az ajánlati felhívás 13. b) pontjában meghatározta az ennek megítélésre szolgáló részszempontokat, azok súlyszámát az alábbiak szerint:<br>
- ajánlati ár	60<br>
- a meghatározott fizetési feltételeknél kedvezõbb fizetési feltételek az ajánlatkérõk számára:<br>
alszempontok:<br>
- részszámlák száma	10<br>
- fizetési határidõ	10<br>
- az elõírt garanciaidõnél kedvezõbb feltételek vállalása	20<br>
Az értékelés során adható pontszám részszempontonként 1-10.<br>
Az értékelés módszere: az adott részszempontban a legjobb ajánlatot tevõ kapja a maximális, a legkedvezõtlenebb a minimális pontszámot, a többiek a matematikai arányosítással meghatározott pontszámot kapnak a maximum- és a minimumértékek között.<br>
Az ajánlatkérõ dokumentációt is készített, amelyben az ajánlattal szemben támasztott formai és tartalmi követelményeket határozta meg, útmutatót készített az ajánlattevõk részére, továbbá mellékletként szerepeltette a dokumentációban az engedélyezési tervdokumentációt és a vízjogi létesítési engedélyt.<br>
A dokumentáció "B" fejezete 7. pontjában a fizetési feltételekkel kapcsolatban rögzítette az ajánlatkérõ, hogy a beruházás részben elkülönített állami pénzalapokból valósul meg, melynek lehívása idõigényes, így a fizetési határidõ hatvan nap. Beruházó egy darab részszámlázási lehetõséget biztosít.<br>
Az ajánlatok értékelésével kapcsolatban a dokumentáció "A" fejezete 7. pontjában az ajánlatkérõ megerõsítette, hogy az értékelés az ajánlati felhívásban foglaltak szerint történik.<br>
Helyszíni konzultációra 2002. július 30-án került sor, melyen mûszaki jellegû kérdések merültek fel, és közölte az ajánlatkérõ, hogy szerzõdést nem szükséges mellékelni az ajánlathoz.<br>
Az ajánlattételi határidõre, 2002. augusztus 13-ig nyolc ajánlat érkezett, kérelmezõn kívül a következõk nyújtották be ajánlatukat: TECHNOSZER Kft., Hoffmann Építõipari Rt., UNIGÉP Kft., HIDROTERRA Kft., Hydrocomp Kft., Kaiser Építõipari Kft., SPRINT Kft.<br>
Az ajánlatkérõ az ajánlatok értékeléséhez lebonyolító közremûködését vette igénybe. A lebonyolító táblázatba foglalva elkészítette az ajánlatok pontozását, amely szerint a legmagasabb összpontszámot a kérelmezõ ajánlata érte el.<br>
Az ajánlatok elbírálása az ajánlatkérõ képviselõ-testülete 2002. augusztus 26-i ülésének napirendjén szerepelt. A képviselõ-testület a 62/2002. (VIII. 26.) számú határozatában döntött az eljárás eredményérõl, amelyben - "figyelemmel az elbírálási szempontokra, az egyes ajánlattevõkrõl, ajánlati anyagokról történt ismertetésekre" - az összességében legelõnyösebb ajánlatot tevõként a Hidroterra Kft.-t jelölte meg. Az ajánlatkérõ az eljárás eredményét 2002. augusztus 28-án a döntésnek megfelelõen hirdette ki.<br>
Az eredményhirdetéskor ismertetésre kerültek a lebonyolító által készített táblázatban szereplõ pontszámok is, amely szerint a Hidroterra Kft. a harmadik legmagasabb, 721 pontot, a második legmagasabb, 845,5 pontot a Hoffman Rt. kapott, a legmagasabb összpontszámot, 955,4 pontot pedig a kérelmezõ ajánlata ért el.<br>
Az összegezésben is ez a táblázat szerepel.<br>
Az eredményhirdetésen jelen volt a nyertes ajánlattevõ és a kérelmezõ is, ahol a kérelmezõ bejelentette, hogy a döntéssel nem ért egyet, és a Döntõbizottsághoz fordul jogorvoslatért.<br>
Ajánlatkérõ polgármestere 2002. szeptember 2-án írásban értesítette az ajánlattevõket, hogy a szerzõdés megkötését a jogorvoslati eljárás lefolytatásáig felfüggeszti.<br>
Kérelmezõ 2002. szeptember 4-én nyújtott be jogorvoslati kérelmet a Döntõbizottsághoz, melyben kérte a jogsértés megállapítását, az eljárást lezáró döntés megsemmisítését, az ajánlatkérõnek a Kbt. szabályai szerinti eljárásra és a felmerült költségek megtérítésére való kötelezését. Ideiglenes intézkedésként a szerzõdéskötés megtiltását, az eljárás felfüggesztését kérte.<br>
Kérelme indokaként elõadta, hogy ismertté vált, miszerint az õ ajánlata érte el a legnagyobb összpontszámot, így õ az eljárás nyertese, ezért az ajánlatkérõnek vele kell a szerzõdést megkötnie. Ezzel szemben az eredményhirdetéskor ismertetésre került, hogy a képviselõ-testület döntése szerint a Hidroterra Kft. ajánlata az összességében a legelõnyösebb, és felhatalmazta a testület a polgármestert a szerzõdés aláírására. Megítélése szerint ezzel az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. §-</a>át, az 59. § (1) bekezdését és a 62. §-ban foglaltakat.<br>
Elõadta, hogy az eredményhirdetéskor ismertetett pontozásos táblázatot megkapta, az abban foglalt pontszámokat nem vitatja.<br>
Az ajánlatkérõ a jogorvoslati eljárás során tartott tárgyaláson tett észrevételében elõadta, hogy a lebonyolító által végzett értékelés az ajánlati felhívásban foglaltaknak megfelelõen készült, amely alapján a kérelmezõ lett volna a nyertes. Elismerte, hogy az ajánlatkérõ képviselõ-testülete a döntés meghozatalakor az ajánlati felhívásban meghatározott szempontokon túl más szempontokat is figyelembe vett, megítélése szerint ezeket a szempontokat már az ajánlati felhívásba be kellett volna építeni.<br>
A Hidroterra Kft. a 2002. szeptember 9-én elõterjesztett észrevételében közölte, hogy a közbeszerzési eljárás szabályainak megfelelõen pályázott, a döntést megelõzõen semmiféle olyan megkeresés nem történt, ami az ajánlattételnél befolyásolta volna. Tárgyalás tartását kérte, jelezte, hogy észrevételeiket, bizonyítékaikat, bizonyítási indítványaikat a tárgyaláson kívánja elõterjeszteni. A Hidroterra Kft. 2002. szeptember 18-án érdemi észrevétel megnevezésû iratot küldött a Döntõbizottságnak, amelyet a Döntõbizottság felhívására tett nyilatkozatában jogorvoslati kérelemként kért kezelni. E kérelem alapján a Döntõbizottság a hiánypótlást követõen megindította a D.554/2002. számú eljárást.<br>
A Hidroterra Kft. a jogorvoslati eljárás során tartott tárgyaláson elõadta, hogy az ajánlatkérõ polgármestere a képviselõ-testület elé vitte az elkészített értékelést, a testület döntése azonban az volt, hogy a kiírásban nem szereplõ szempontokat is figyelembe véve a legjobb ajánlattevõként õt jelölték meg. Indítványozta, hogy a Döntõbizottság a D.521/2002. és a D.554/2002. számon indult ügyeket egyesítse, mivel a két kérelem annyira összefügg, hogy csak így lehet az ügyben döntést hozni.<br>
A Döntõbizottság 2002. szeptember 18-án kelt D.521/8/2002. számú határozatában ideiglenes intézkedésként az eljárást lezáró szerzõdés megkötését megtiltotta.<br>
A Döntõbizottság megállapította, hogy a kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3 ) bekezdésének d) pontja alapján a felhívásban meghatározott módszerrel számolt pontszámot adja. Majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. és</a> 35. §-ai biztosítják ajánlatkérõ számára az elvárásait legjobban kifejezõ, a törvényi feltételeket kielégítõ elbírálási szempont meghatározását. Az e szakaszokban foglalt rendelkezések betartása mellett a Kbt. szabadságot ad az ajánlatkérõnek annak eldöntésében, hogy milyen részszempontok alapján kívánja az összességében legelõnyösebb ajánlatot kiválasztani. Ezt a szabadságot azonban csak az ajánlati felhívás közzétételét megelõzõen biztosítja a Kbt. az ajánlatkérõ számára, azt követõen a Kbt. 55. § (6) bekezdésében foglaltak alapján - figyelemmel a Kbt. 26. § (2) bekezdés második mondatában megfogalmazott ajánlati felhívásához kötöttségre is -, az ajánlatkérõ az ajánlatok értékelése során nem tekinthet el a felhívásában elõírtaktól, az értékelést már csak az ajánlati felhívásában meghatározott szempontok alapján végezheti el.<br>
Az ajánlatkérõnek a Kbt.-ben meghatározott értékelési folyamat eredményeként kell eljutnia ahhoz, hogy a nyertes ajánlattevõt kiválassza. Az elvégzett értékelés dokumentuma az összegezés. Jelen ügyben az ajánlatkérõ (és az általa megbízott lebonyolító) elvégezte a Kbt. 55. § (6) bekezdése szerinti pontozásos érékelést. Igaz ugyan, hogy az ajánlatkérõ döntésre jogosult testülete nincs kötve a közremûködõ értékelõ véleményében foglaltakhoz, azonban bármilyen döntést is hozzon, annak a Kbt. 55. § (6) bekezdése szerinti értékelésen kell alapulnia, amelyet az összegezésben kell dokumentálni. A döntés kihirdetése során köteles az ajánlatkérõ a döntését megalapozó tényeket az összegezésben összeállítani és azt az ajánlattevõkkel ismertetni. Az összegezés nem lehet ellentétes a kihirdetett döntéssel, tehát amennyiben az ajánlatkérõ képviselõ-testülete a lebonyolítói értékelést nem fogadta el, a testület döntését megalapozó összegezést el kellett volna készíteni, és az abban a Kbt. 55. § (6) bekezdése szerint legmagasabb összpontszámot elérõ ajánlattevõt lehetett volna nyertessé nyilvánítani.<br>
Jelen ügyben a kihirdetett döntésnek ismeretlen a háttere, nem tudni, milyen értékelés eredményeképpen lett az eljárás nyertese a Hidroterra Kft.<br>
A rendelkezésére álló iratokból, így a képviselõ-testület 2002. augusztus 26-i ülésérõl készült jegyzõkönyvbõl, valamint az ajánlatkérõ nyilatkozata alapján azonban az megállapítható volt, hogy az ajánlatkérõ a legelõnyösebb ajánlatról nem kizárólag az ajánlati felhívásban meghatározott értékelési részszempontok alapján döntött, hanem egyéb szempontokat is figyelembe véve választotta ki azt, ezért a döntés sérti a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat, és mivel az így kiválasztott ajánlatot tevõt nyertesként hirdette ki az ajánlatkérõ, megsértette a Kbt. 59. § (1) bekezdését is.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésében foglaltak megsértése nem állapítható meg, mivel az ajánlatkérõ nem kötötte meg a szerzõdést a nyertesként kihirdetett ajánlattevõvel.<br>
A Döntõbizottság a kérelmezõ kérelmét a Hidroterra Kft. kérelmétõl függetlenül elbírálhatónak tartotta, ezért a jelen ügyet, figyelemmel Kbt.-ben meghatározott nagyon rövid eljárási határidõkre is, külön bírálta el.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés c), d) és h) pontja szerinti jogkövetkezményeket alkalmazta, valamint a Kbt. 88. § (1) bekezdés f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársasság 2001-2002. évi költségvetésérõl szóló 2000. évi CXXXIII. törvény 59. § (2) bekezdése szerint a közbeszerzési jogorvoslati eljárásokban kiszabható bírság legalacsonyabb mértéke 2002. december 31-ig egymillió Ft, természetes személyek tekintetében százezer forint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja a Döntõbizottság számára bírság kiszabására vonatkozó kötelezettséget állapít meg a jogsértés megállapítására tekintettel mind az ajánlatkérõvel, mind a jogsértésért felelõs természetes személlyel szemben.<br>
Az ajánlatkérõ nyilatkozata és a becsatolt dokumentumok alapján a jogsértõ döntést az ajánlatkérõ képviselõ-testülete hozta meg, így jelen esetben a döntésért felelõs természetes személy személye nem állapítható meg.<br>
A Döntõbizottság a közbeszerzés értékének a nyertesnek hirdetett ajánlattevõ által vállalt nettó vállalási árat, 51 000 000 Ft-ot tekintette. Ezen érték alapján a kiszabható maximális pénzbírság több mint tizenötmillió Ft, erre tekintettel a Döntõbizottságnak ezen összeg és az egymillió forint legalacsonyabb összeg között kellett a pénzbírság mértékét megállapítania.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, és a kiszabható legalacsonyabb összegû bírság alkalmazását tartotta indokoltnak az ajánlatkérõvel szemben. A bírság mértékének megállapításánál tekintettel volt a Döntõbizottság arra, hogy ugyan az ajánlatkérõ súlyos jogsértést követett el, amely a közbeszerzési eljárást lezáró érdemi döntésre kihatással volt, a jogsértõ döntés megsemmisítésével azonban a jogsértés orvosolható volt. Figyelemmel volt arra is a Döntõbizottság a bírság mértékének megállapításánál, hogy - a <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jén hatályba lépett módosítása óta figyelembe vehetõen - az ajánlatkérõ részérõl az e törvénybe ütközõ magatartás megállapítására elõször került sor.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A kérelmezõ lerótta a 150 000 Ft igazgatási szolgáltatási díját, más költségigénye a jogorvoslati eljárással kapcsolatban nem merült fel. Tekintettel arra, hogy a Döntõbizottság megállapította, hogy az ajánlatkérõ jogsértést követett el, az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 3.<br>
<br>
Dr. Bankó Ágnes s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>