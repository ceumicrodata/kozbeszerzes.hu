<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (9241)
</b></h2><FONT size=3><i><u></i></u><br>
<br>
12.K.32.357/2001/3.<br>
<br>
A Fõvárosi Bíróság a dr. Nemes Dénes ügyvéd (1065 Bp., Bajcsy-Zsilinszky út 55.) által képviselt Budapest Kõbányai Önkormányzat (1102 Bp., Szent László tér 29.) felperesnek a dr. Deli Betty jogtanácsos és Kalmárné Diósi Ildikó közbeszerzési biztos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A le nem rótt kereseti illetéket az állam viseli.<br>
Kötelezi a bíróság a felperest, hogy 15 napon alatt fizessen meg az alperesnek 10 000 Ft (azaz tízezer forint) perköltséget.<br>
Az ítélet ellen a kézbesítésétõl számított 8 napon belül a Legfelsõbb Bírósághoz lehet fellebbezni. A fellebbezést 3 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján a következõ tényállást állapította meg:<br>
Felperesi ajánlatkérõ 1999. július 14-én nyílt eljárás lefolytatására ajánlati felhívást tett közzé építési beruházásra, mely vállalkozási szerzõdés keretében megvalósítandó sétány 7000 négyzetméterének díszburkolására, közmûvesítésére (kandeláberekkel való díszvilágításra, csövezett alapvezetékek és utcabútorok beszerzése és kiépítésére) vonatkozott.<br>
Az 1999. augusztus 24-i ajánlattételi határidõre 7 db ajánlat érkezett, köztük a MASZER Rt. (késõbb Penta Általános Építõipari Kft.) ajánlata. Az ajánlati dokumentáció részletesen tartalmazta a mûszaki követelményeket, az ajánlati kiírás (csapadékvíz-elvezetés fejezet 12. tétele között) többek között a csapadékvíz-elvezetõ folyókák árára is kért ajánlatot. Erre a Penta Kft. ajánlatot nem tett, illetve annak költségére vonatkozó rubrikát üresen hagyta, a folyókák anyagköltségét az ajánlati ár ezen részébe nem építette be.<br>
1999. szeptember 2-án levélben jelezte a MASZER Rt. (Penta Kft.) az ajánlatkérõ felé, hogy ez a 4 138 710 Ft-os tétel tévedésbõl kimaradt az ajánlat tételes költségvetésbõl, de az eredetileg benyújtott ajánlat továbbra is a teljes felhívás és dokumentáció szerinti mûszaki tartalomra szól, annak költségét a munkadíjba árazta be az ajánlattevõ.<br>
1999. szeptember 7. napján az ajánlatokat felperes elbírálta, és a MASZER Rt. (Penta Kft.) ajánlatát érvénytelennek nyilvánította, mert nem az ajánlati felhívásnak megfelelõ pályázatot nyújtotta be. 1999. szeptember 28. napján a Penta Kft. jogorvoslati kérelmet nyújtott be ezzel a döntéssel szemben, melyben többek között elõadta, hogy a nyertesnél olcsóbb ajánlatott adott be és a referenciái is jobbak voltak, ezért kérte a közbeszerzési eljárást lezáró döntés megsemmisítését, új eljárás lefolytatására kötelezését az ajánlatkérõnek, amennyiben e döntés alapján a szerzõdés még nem jött létre. A szerzõdés létrejötte esetén bírság kiszabását valamint az eljárási díj és költségek megtérítését kérte.<br>
A Döntõbizottság határozatában megállapította, hogy a Penta Kft. ajánlatában a tételes árazott költségvetésben a tétel szerepel, azt a kérelmezõ a munkadíj tekintetében árazta be, míg az anyagdíjat tekintve üresen hagyta, azaz ellenszolgáltatás nélkül szerepeltette. Ugyanakkor ajánlati nyilatkozata szerint az ajánlata a teljes felhívás és dokumentáció szerinti mûszaki tartalomról szólt, tehát a felhívásnak megfelelt, az ajánlat érvényes volt. Megállapította azt is, hogy a saját nagyszámú és hasonló referenciára tekintettel a kérelmezõ mûszaki alkalmassága jobb volt a nyertesénél. Minderre tekintettel az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) (ajánlat nem érvénytelen) és az 59. § (1) bekezdését (nem a legelõnyösebb ajánlatot választotta ki), valamint megsértette a Kbt. 63. § (2) bekezdését is, mert az elõírt 15 napos határidõn belül a kérelmezõ részére nem adott tájékoztatást ajánlata elutasításának indokairól.<br>
Az ajánlatkérõvel szemben a Döntõbizottság e jogsértések miatt 3 millió Ft bírságot szabott ki, valamint kötelezte 30 000 Ft szolgáltatási díj megfizetésére a jogorvoslatot kérõ részére.<br>
Ajánlatkérõ felperes keresetében kérte az alperes határozatának hatályon kívül helyezését és új eljárásra kötelezését. Álláspontja szerint azzal, hogy a kérelmezõ egyszerûen nem állította be a költségekbe a csapadékvíz-elvezetésre szolgáló folyókák árát, ezzel lényeges tartalmi hibát követett el, melynek következménye az ajánlat érvénytelensége. Emellett érvényesség esetén sem lett volna elõnyösebb az ajánlata, mivel jelen ügyben az ár tekintetében a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdését is figyelembe kell venni, és ezen bírálati szempont alapján a két ajánlat azonos lenne. Kérte emellett a bírság elengedését vagy jelentõs mérséklését, mivel a nem vitatott Kbt. 63. § (2) bekezdésének eljárásjogi jellegû megsértése nem olyan súlyú, amely ekkora bírságot indokolna.<br>
Az alperes ellenkérelmében elõadta, hogy <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdése egyáltalán nem alkalmazható jelen ügyben, mert csak a (6) bekezdésben elõírt igazolási mód teljesülése esetén lehet a (3) bekezdést mint bírálati szempontot (úgymint hazai ipar erõsítése) alkalmazni. Az aknafedlapok száma pedig a nyertes ajánlatban darabszámra vitathatatlanul kevesebb a felperes által elõírt tételes mennyiségnél, tehát ilyen alapon az õ pályázatát is érvényteleníteni kellett volna. Alperes szerint mindkét pályázat (nyertesé és kérelmezõé) egyaránt teljes körû volt, épp az esélyegyenlõség elvét szem elõtt tartva döntött úgy alperes, hogy a nyertes és kérelmezõ ajánlata azonos megítélés alá kell hogy essen a mûszaki tartalom vonatkozásában, az érvényesség szempontjából.<br>
Alperes 10 000 Ft-ban határozta meg perköltség igényét.<br>
A bíróság megállapította, hogy a felperes keresete az alábbiak szerint nem alapos:<br>
A Közbeszerzésekrõl szóló 1995 évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontja szerint: "Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek."<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése pedig úgy szól, hogy: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
Ugyanezen szakasz (3) bekezdése szerint: "Építési beruházásra vonatkozó ajánlatok elbírálása során legfeljebb tízszázalékos mértékû eltérés esetén egyenértékûnek kell tekinteni azt az árra vonatkozó ajánlatot is, amelyben az építési beruházás részét képezõ árubeszerzés értékének ötven százalékát meghaladja a belföldön foglalkoztatottak által elõállított érték, illetve amelyben az alvállalkozói szerzõdések értékének ötven százalékát meghaladó mértékben kerül sor belföldi székhelyû (lakóhelyû) alvállalkozók igénybevételére.<br>
(6) A (2)-(3) bekezdésben meghatározott - az árura vonatkozó - tényt a gazdasági kamarák által kiállított származási bizonyítvánnyal kell igazolni. Ha az ajánlattételi határidõ lejártáig ez a tény még nem igazolható, az ajánlattevõnek errõl az ajánlatában kell nyilatkoznia, és a tényt utólag igazolnia."<br>
Mivel felperes a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdésének - eljárásjogi jellegû - megsértését nem vitatta, ezért a bíróságban abban a két érdemi kérdésben kellett döntenie, hogy a MASZER Rt. (késõbb Penta Kft.) ajánlata érvényes volt-e, valamint abban, hogy a Penta Kft. vagy a közbeszerzési pályázat nyertesének pályázata volt-e az összességében legelõnyösebb ajánlat.<br>
Az elsõ kérdéskörben a bíróságnak az ajánlat tételes költségvetésében, a csapadékvíz-elvezetõ folyókák árára vonatkozó üresen hagyott rubrika mikénti értékelése volt a feladata, tehát az, hogy ezt az ajánlati dokumentációban elõírt mûszaki tartalomtól való eltérésként kell-e értelmezni - és ilyen formán az ajánlat nem felelt meg a dokumentációnak - vagy azt jelenti, hogy ezekre az anyagköltségekre díjat az ajánlattevõ nem számolt fel. A bíróság megvizsgálta az ajánlatot, és arra a következtetésre jutott, hogy az ajánlat egészébõl a teljesen mûszaki tartalom megvalósítására vonatkozó szándék ismerhetõ fel. Kétségtelen tény, hogy a tételes költségvetés üresen hagyott rubrikája ilyen módon értelmezést kíván. Ez esetben azonban, ha az ajánlatkérõ számára nem teljesen világos az ajánlat tartalma, akkor a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján felvilágosítást kérhet az ajánlattevõtõl. Ennek a jogintézménynek éppen az ilyen problémák kezelése a célja. Mivel az ajánlattevõ Penta Kft. maga is észlelte az ellentmondást, ezért ilyen eljárás lefolytatására szükség nem volt, mert az ajánlattevõ maga tett olyan nyilatkozatot a felpereshez címezve, amely nem kiegészítette, módosította az ajánlatot [hiszen erre a Kbt. 49. § (2) bekezdésére tekintettel lehetõsége már nem volt], hanem indokolta és megmagyarázta. A bíróság az értelmezéskor ebbõl a nyilatkozatból indult ki, és megállapította, hogy a Penta Kft. az ajánlati dokumentációban megkövetelt folyókák árát a tételes költségvetésében tévedésbõl nem árazta be, ezért annak nyújtását az ajánlat tételes költségvetésének megfelelõen ingyenesen szolgáltatta. Az ajánlattevõ üzletpolitikájának lényege az volt, hogy a folyókákat ilyen módon ellenszolgáltatás nélkül nyújtotta - egyfajta kedvezményként - a beruházás elnyerése esetén, míg ennek költségeit elosztva a munkabérköltségek között érvényesítette. Ez az ajánlattevõi nyilatkozat egyértelmûsítette a tételes költségvetésben foglaltakat, annak módosítása nélkül. Ez egyben nyilvánvaló elõnyt jelent az ajánlatkérõ számára, mely a közbeszerz<br>
ési eljárások egyik fontos célja. Ebbõl pedig okszerûen következik, hogy a felperes a Penta Kft. ajánlatának érvénytelenné nyilvánításakor megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, mivel az ajánlat valójában érvényes volt.<br>
A bíróság csak utal arra a körülményre, hogy az ajánlatkérõ a nyertes pályázónál felmerült hasonló következetlenséget a tételes költségvetésben - a mûszaki tartalomtól eltérõ kevesebb számú aknafedlap után felszámolt anyagköltség feltüntetését - maga értelmezte úgy, hogy az a mûszaki tartalomnak mégis megfelel. Ilyen esetben pedig az egyik ajánlatevõnél alkalmazott ajánlattevõre elõnyös értelmezést a másik ajánlatevõre is alkalmazni kell a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdésében elõírt esélyegyenlõség követelményére tekintettel.<br>
Második kérdéskör tekintetében a bíróság arra a meggyõzõdésre jutott, hogy a Penta Kft. ajánlata a nyertes ajánlatevõnél összességében elõnyösebb volt. A Penta Kft. nagyszámú referenciával rendelkezett, és mûszaki alkalmassága nem vitatottan jobb volt, mint a nyertesé. Az ár vonatkozásában sem lehet azonos a két ajánlat, mivel a Kbt. fent idézett 59. § (3) bekezdésének alkalmazására egyértelmûen csak akkor kerülhet sor, ha az ajánlattevõ (jelen esetben a nyertes) a Kbt. 59. § (6) bekezdésében foglalt igazolási kötelezettségének eleget tesz. Ez pedig jelen ügyben nem történt meg, így az ár szempontjából is a Penta Kft. ajánlata volt az elõnyösebb. Márpedig a mûszaki alkalmasság, a referenciák, valamint az ár döntõ szempontok az ajánlat értékelésénél. Mindebbõl következik, hogy a felperes megsértette a Kbt. 59. § (1) bekezdését is, mivel nem a legelõnyösebb ajánlatot választotta ki.<br>
Az alperes a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján köteles a törvény szabályainak megszegõjével szemben bírságot kiszabni. A bírság mértékének megállapításakor a jogsérelem súlyára, a közbeszerzés tárgyára és mértékére különös tekintettel kell lennie alperesnek [Kbt. 88. § (5) bekezdés]. Jelen ügyben két anyagi jogi és súlyos - a közbeszerzés célját meghiúsító - jogsérelem és egy kisebb eljárásjogi szabálysértés történt. A háromszoros és a közbeszerzés céljával ellentétes eredményre vezetõ jogsértés, a közbeszerzésre kiírt beruházás viszonylag nagyobb volumene indokolttá tette alperes részérõl a beruházás mértékéhez mérten nem eltúlzott mértékû 3 millió Ft-os bírság kiszabását, mely így jogszerû volt.<br>
Minderre tekintettel a bíróság a felperes keresetét a Pp. 339. § (1) bekezdése alapján elutasította.<br>
A bíróság a perköltségrõl a Pp. 78. § (1) bekezdése, a 6/1986. (VI. 26.) IM rendelet 14. §-a, valamint a 8/2002. (III. 30.) IM r. alapján rendelkezett.<br>
<br>
Budapest, 2002. szeptember 10.<br>
<br>
dr. Mudráné dr. Láng Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>