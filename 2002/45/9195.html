<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9195)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.547/6/2002.<br>
<br>
Tárgy: a Hídépítõ Rt. jogorvoslati kérelme a Csongrád Megyei Állami Közútkezelõ Kft. ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hídépítõ Rt. (1138 Budapest, Karikás Frigyes utca 20., képv.: dr. Horváth László jogtanácsos, 1138 Budapest, Karikás Frigyes utca 20., a továbbiakban kérelmezõ) által, Csongrád Megyei Állami Közútkezelõ Kht. (6721 Szeged, Juhász Gy. u. 9., a továbbiakban: ajánlatkérõ) "43. sz. fõút 2+103 km-sz. Szeged, Bertalan Tisza-híd mederszerkezet-felújítása" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai alapján az alábbi tényállást állapítja meg.<br>
Ajánlatkérõ 2002. július 31. napján, a Közbeszerzési Étesítõ (K. É.) 31. számában közzétett részvételi felhívással nyílt, elõminõsítési közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a felhívás 9. pontjában határozta meg a jelentkezõk pénzügyi, gazdasági és mûszaki alkalmasság igazolására szolgáló tényeket, igazolásokat, a 10. a) pontban meghatározta a jelentkezõk alkalmassága elbírálásának szempontjait, míg a 10. b) pontban rögzítette a jelentkezõknek a szerzõdés teljesítésére alkalmatlanná minõsítés szempontjait, amely között szerepelt a 2. francia bekezdésben az alábbi alkalmatlansági szempont:<br>
"a mérleg szerinti utolsó egymást követõ 2 évben a saját tõke kisebb a jegyzett tõkénél, és a mérleg szerinti forgóeszközözök értéke kisebb, mint a rövid lejáratú kötelezettségek összege."<br>
A részvételre jelentkezési határidõre, 2002. augusztus 21. napjára a HÍDTECHNIKA Kft., a KÖZGÉP Rt., a MÁV Hídépítõ Kft., a STRABAG Kft., a Szegedi Bertalan Tisza-híd Konzorcium (tagjai: kérelmezõ és a KÖZGÉP Rt.) a GANZ Híd-, Daru- és Acélszerkezet-gyártó Rt., a GANZ BVG Kft., a MAHÍD 2000 Rt. és a Vegyépszer Rt. nyújtott be részvételi jelentkezést.<br>
A jelentkezéseket ajánlatkérõ által létrehozott bizottság értékelte, majd ajánlatkérõ 2002. szeptember 11. napján megtartott nyilvános eredményhirdetésen kihirdette a részvételi szakasz eredményét, mely szerint a KÖZGÉP Rt., a MÁV Hídépítõ Kft., a Szegedi Bertalan Tisza-híd Konzorcium (tagjai: kérelmezõ és a KÖZGÉP Rt.), a STRABAG Kft. és a GANZ Híd-, Daru- és Acélszerkezet-gyártó Rt. alkalmas a szerzõdés teljesítésére. A HÍDTECHNIKA Kft., a GANZ BVG Kft., a MAHÍD 2000 Rt. és a Vegyépszer Rt. pedig a szerzõdés teljesítésére alkalmatlan.<br>
Kérelmezõ 2002. szeptember 17. napján nyújtott be jogorvoslati kérelmet a Döntõbizottsághoz, melyben ajánlatkérõ részvételi szakaszt lezáró döntését sérelmezi. Álláspontja szerint ajánlatkérõ jogsértõ módon minõsítette alkalmasnak a GANZ Híd-, Daru- és Acélszerkezet-gyártó Rt. részvételre jelentkezõt a szerzõdés teljesítésére. Elõadta, hogy megvizsgálták a GANZ Acélszerkezet Rt. mérlegadatait, és abból egyértelmûen kitûnik, hogy a társaság forgóeszközeinek értéke kisebb, mint a rövid lejáratú kötelezettségeinek értéke, és ezzel kimerítette a felhívás 10. b) pontja 2. francia bekezdésének második fordulatában írtakat, így ajánlatkérõnek alkalmatlanná kellett volna minõsíteni.<br>
A fentiek szerint kérelmezõ álláspontja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (8) bekezdését és a saját maga által a részvételi felhívásban elõírtakat. Kérte, hogy a Döntõbizottság állapítsa meg a jogsértés megtörténtét, semmisítse meg a részvételi szakaszt lezáró döntést, és kötelezze a jogsértõt a költségek viselésére. Ideiglenes intézkedésként a közbeszerzési eljárás felfüggesztését kérte.<br>
Ajánlatkérõ észrevételében a kérelem elutasítását kérte annak megalapozatlanságára tekintettel. Ajánlatkérõ észrevételében elõadta, hogy nem vitatja a kérelmezõ kérelmében foglalt azon ténymegállapítást, hogy a GANZ Acélszerkezetgyártó Rt. elmúlt 2 év mérlegadatai alapján a forgóeszközök értéke kisebb, mint a rövid lejáratú kötelezettségek értéke, és ezzel teljesíti a felhívás 10. b) pontja 2. francia bekezdésének 2. fordulatát. Kérelmezõ elõadásával ellentétben azonban kifejtette azon álláspontját, hogy a felhívás hivatkozott 10 b) pont 2 francia bekezdésében foglalt feltételeknek együttesen kell teljesülni, így ha a jelentkezõ akkor minõsül alkalmatlannak ezen elõírás alapján, ha mindkét feltétel teljesül. A Ganz Acélszerkezet-gyártó Rt. jelentkezõ pedig a 10. b) pont 2. francia bekezdésének a saját tõke és jegyzett tõke arányára vonatkozó feltételét teljesítette, így vele szemben az alkalmatlanság megállapítására jogszerûen nem volt mód. Elõadta ajánlatkérõ, hogy a részvételre jelentkezéseket e körben az általa ismertetett értelmezés mellett végezték el.<br>
A GANZ Híd-, Daru- és Acélszerkezet-gyártó Rt. egyéb érdekelt észrevételében a kérelmezõ kérelmének alaptalanságára hivatkozva annak elutasítását kéri. Álláspontja szerint is a vitatott alkalmatlansági szempont két együttes feltételt ír elõ, így alkalmatlanság megállapításának a két együttes feltétel fennállása esetén van helye. Ezen alkalmatlansági feltétel kérelmezõ általi értelmezéséhez a "vagy" kötõszónak kellene a felhívásban szerepelnie. A fentiek szerint ajánlatkérõ álláspontja szerint jogszerûen járt el, amikor a társaságot a szerzõdés teljesítésére alkalmasnak találta.<br>
A Döntõbizottság megállapította, hogy a kérelmezõ jogorvoslati kérelme alaptalan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése értelmében a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése alapján az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése pedig elõírja, hogy az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
Jelen esetben a Döntõbizottságnak arra kérdésre kellett választ adnia, hogy ajánlatkérõ által a felhívás 10. b) pont 2. francia bekezdésében elõírt alkalmatlansági szempont alapján mikor minõsül a jelentkezõ alkalmatlannak a szerzõdés teljesítésére, és ettõl függõen helyesen járt-e el ajánlatkérõ az eljárást lezáró döntése során a GANZ Acélszerkezet-gyártó Rt. vonatkozásában.<br>
A Döntõbizottság osztotta az ajánlatkérõ és az egyéb érdekelt észrevételében kifejtett álláspontját, miszerint a felhívás 10. b) pontjának 2. francia bekezdésében megfogalmazott két feltételnek együttesen kell fennállnia ahhoz, hogy a jelentkezõ a szerzõdés teljesítésére alkalmatlanná minõsüljön. Ez azt jelenti, hogy az a jelentkezõ minõsíthetõ e pontra hivatkozással alkalmatlannak, aki az utolsó két év mérlegadata alapján a saját tõkéje kisebb a jegyzett tõkénél, és egyben a forgóeszközök értéke kisebb, mint a rövid lejáratú kötelezettségek összege. A GANZ Acélszerkezet-gyártó Rt. jelentkezõ esetében ezen együttes feltétel nem állt fenn, mivel az elõzõ két évben a saját tõke nagyobb volt a jegyzett tõkénél.<br>
A fenti indokok alapján a GANZ Acélszerkezet-gyártó Rt. jelentkezõ teljesítette a felhívás 10. b) pont 2. francia bekezdésében elõírtakat, így jogszerûen döntött ajánlatkérõ a jelentkezõ alkalmasságáról annak ellenére is, hogy a mérleg szerinti forgóeszközök értéke kisebb volt az elmúlt két évben a rövid lejáratú kötelezettségek összegénél. Ajánlatkérõ tehát nem hozott a felhívásában foglaltakkal ellentétes döntést, és így nem is sértette meg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdését.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 2.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>