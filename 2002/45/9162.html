<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9162)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.518/7/2002.<br>
<br>
Tárgy: a Balaton Bútorgyár Rt. jogorvoslati kérelme a Veszprém Megye Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Szigetíné dr. Raszter Amarill ügyvéd (8200 Veszprém, Szeglethy u. 7.) által képviselt Balaton Bútorgyár Rt. (8200 Veszprém, Budapest u. 10., a továbbiakban: kérelmezõ) jogorvoslati kérelmének - melyet Gidainé dr. Molnár Gyöngyi jogtanácsos által képviselt Veszprém Megye Önkormányzata (8200 Veszprém Megyeháza tér l., továbbiakban: ajánlatkérõ) a Veszprém Megyei Csolnoky Ferenc Kórház-Rendelõintézet részére beépített berendezések, mobil bútorok és technológiai mobíliák beszerzése tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését.<br>
A jogsértés miatt a Döntõbizottság 1 000 000 Ft, azaz egymillió forint bírságot szab ki ajánlatkérõ megbízottja, a Veszprém Megyei Beruházási, Vállalkozási és Befektetési Rt. (8200 Veszprém, Radnóti tér 2/A.) terhére, amely a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára.<br>
Kötelezi továbbá a Veszprém Megyei Beruházási, Vállalkozási és Befektetési Rt.-t, hogy térítse meg kérelmezõ részére a 150 000 Ft, azaz egyszázötvenezer forint igazgatási szolgáltatási díjat.<br>
Ezt meghaladó részében a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. július 3-án megjelent számában a rendelkezõ részben megjelölt beszerzésre.<br>
A közbeszerzési eljárás lefolytatására a Veszprém Megyei Beruházási, Vállalkozási és Befektetési Rt. részére adott megbízást.<br>
A felhívás 3. c) pontja szerint az egyes beszerzési tárgycsoportokra - beépített bútorok - mobil bútorok - technológiai mobíliák) részajánlatot is lehetett tenni.<br>
Az ajánlati dokumentációban ajánlatkérõ meghatározta a bútorok mûszaki leírását, a beépített és mobil bútorok specifikációját.<br>
A 4.1.1.7. pontban elõírta, hogy az ajánlatnak tartalmaznia kell a megajánlott eszközök, berendezések részletes ismertetését, mûszaki tájékoztatóit, prospektusait, bizonylatait.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet az ajánlati ár, teljesítési határidõ, kötbér mértéke és jótállás mértéke bírálati részszempontok alapján kívánt kiválasztani.<br>
Az ajánlattételi határidõre, augusztus 13-ra mindhárom részre ajánlatot tett a kérelmezõ, az Allegro Kft., a Mobilian Bútor Rt., a Mediplan Kft. és a Garzon Bútor Rt., csak a technológia mobiliákra tett ajánlatot a Kórháztechnikai Rt.<br>
A megbízott értékelte az ajánlatokat, és javaslata alapján ajánlatkérõ az augusztus 29-én tartott eredményhirdetésen a beépített berendezésekre az Allegro Kft., a mobil bútorokra a Garzon Bútor Rt. a technológiai mobíliákra a Mobilian Bútor Rt. ajánlat hirdette ki nyertesnek.<br>
Kérelmezõnek a beépített berendezésekre tett ajánlatát ajánlatkérõ érvénytelennek nyilvánította azzal az indokkal, hogy az nem tartalmazta a dokumentáció 4.1.1.7. pontja szerinti ismertetést.<br>
Ajánlatkérõ az eredményhirdetésen ismertette az összegzés az eljárásról dokumentumot, azt augusztus 30-án megküldte az ajánlattevõknek. Ez az összegzés nem tartalmazta az értékelés alapját képezõ ajánlati adatok ismertetését. Ajánlatkérõ megbízottja ezen adatokat tartalmazó táblázatot - mint az összegzés részét - szeptember 9-én küldte meg az ajánlattevõknek.<br>
Kérelmezõ szeptember 2-án terjesztette elõ jogorvoslati kérelmét.<br>
Sérelmezte ajánlata érvénytelenné nyilvánítását. Álláspontja szerint azáltal, hogy elfogadó nyilatkozatot tett a kiírásban szereplõ "Bk" jelû (beépített) bútorokkal szemben támasztott ajánlatkérõ feltételekre nézve, azokról nem kellett külön ismertetést csatolnia, a mûszaki tervek csatolását pedig ajánlatkérõ nem írta elõ.<br>
Kifogásolta, hogy ajánlatkérõ a július 31-én kelt levélben tájékoztatta õt arról, hogy a megadott színtõl eltérõ bútorok is megajánlhatók. Ez a tájékoztatás a dokumentáció módosításának minõsül, ezért azt közzé kellett volna tenni ajánlatkérõnek, és új ajánlattételi határidõt kellett volna megadnia.<br>
Sérelmezte, hogy az összegzés az eljárásról dokumentum nem tartalmazza az elbírálási részszempontok tartalmi elemeit, a vállalási árat, a vállalt napi kötbér mértékét és a jótállási határidõt.<br>
Ajánlatkérõ kérte a jogorvoslati kérelem elutasítását.<br>
Elõadta, hogy a dokumentációban a beépített berendezések alapvetõ jellemzõit meghatározta ugyan, de ettõl függetlenül még meg akarta ismerni a többi paramétert is. Ezen "többi paraméter" ismertetésének elmulasztása miatt jogszerûen nyilvánította érvénytelennek a kérelmezõ ajánlatát.<br>
Elismerte, hogy az összegzés valóban nem tartalmazta az ajánlatoknak a bírálati részszempontokból releváns adatait, ezen adatok az eredményhirdetésen sem kerültek ismertetésre. Álláspontja szerint azonban az összegzés részét képezõ, az ajánlattevõknek megküldött értékelési táblázatokból és a felhívásban megadott számítási képletbõl ellenõrizhetõ volt az értékelés helytállósága. A hiányosságot észlelve pótlólag megküldte a hiányolt adatokat tartalmazó táblázatot.<br>
A megadott színtõl való eltérést lehetõvé tevõ válaszlevéllel az ajánlati felhívást nem módosította, így arról hirdetményt nem kellett közzétennie.<br>
A jogorvoslati eljárásban tartott tárgyaláson ajánlatkérõ közölte, hogy a nyertesekkel a szerzõdést megkötötte.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg.<br>
Kérelmezõ kifogásolta, hogy a részére a törvényben elõírt határidõben megküldött összegzés nem tartalmazza az egyes ajánlatok szerinti vállalási árat, a teljesítési határidõt, a vállalt napi kötbér mértékét és a vállalt jótállási határidõt.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Az 5. sz. melléklet 2. a) pontja szerint az összegzésnek tartalmaznia kell az ajánlatoknak az elbírálás részszempontjai szerinti tartalmi elemeit.<br>
Ajánlatkérõ által a Döntõbizottsághoz becsatolt összegzés tartalmazta azt a táblázatot is, amelyikben rögzítést nyertek a részszempontok szerinti ajánlati adatok. Ajánlatkérõ azonban ezen adatokat az eredményhirdetésen - általa elismerten - nem olvasta fel, és csak szeptember 9-én, a törvényben elõírt határidõ lejárta után küldte meg az ajánlattevõknek.<br>
A Döntõbizottság ezért megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság nem fogadta el ajánlatkérõ érvelését, miszerint az értékelés helytállósága a szóban forgó adatok ismertetése nélkül is megállapítható volt.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése által hivatkozott 5. sz. melléklet kötelezõen elõírja az ajánlatoknak a bírálati részszempontok szerinti tartalmi elemeinek az eredményhirdetésen, illetõleg az eredményhirdetést követõ 5 munkanapon belüli ismertetését. E kötelezettség teljesítését ajánlatkérõ még akkor sem mulaszthatja el, ha ezek az adatok egyébként egyéb információk alapján számítással megismerhetõk.<br>
Kérelmezõ kifogásolta, hogy ajánlatkérõ az egyik ajánlattevõ kérdésére adott válaszlevelében foglaltak útján módosította a dokumentációt, pedig ezt csak hirdetmény közzétételével tehette volna meg.<br>
A jogorvoslati kérelem ebben a részében elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében a jogorvoslati kérelmet a jogsértõ eseményrõl való tudomásszerzéstõl számított 15 napon belül lehet elõterjeszteni. A határidõ elmulasztása jogvesztéssel jár.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése alapján legkésõbb az ajánlattételi határidõig módosíthatta a kiírást, a hirdetménynek ez idõpontig kellett volna megjelennie.<br>
Az augusztus 13-i ajánlattételi határidõig a hirdetmény nem jelent meg, kérelmezõ ez idõponttól már tudomással bírt a hirdetmény közzététele elmulasztásáról, de csak a 15 napos jogvesztõ határidõ letelte után, szeptember 2-án terjesztette elõ jogorvoslati kérelmét.<br>
A Döntõbizottság megállapította, hogy e vonatkozásban a jogorvoslati kérelem elkésett, így azt elutasította.<br>
Kérelmezõ sérelmezte ajánlata érvénytelenné nyilvánítását.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése így rendelkezik: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire" nézve.<br>
Ajánlatkérõ a dokumentáció 4.1.1.7. pontjában mindhárom beszerzési csoportra nézve megkövetelte a megajánlott termék részletes ismertetését, a termék mûszaki tájékoztatója, prospektusa, bizonylatai csatolását.<br>
Ebbõl következik, hogy ajánlatkérõ nemcsak az általa kötelezõen elõírt jellemzõknek való megfelelésrõl kívánt meggyõzõdni, hanem a termék egyéb tulajdonságairól is.<br>
Kétségtelen, hogy ezen egyéb tulajdonságoknak való megfelelést nem tekinthette érvényességi feltételnek, mert ezen körben nem határozta meg elvárását. Ahhoz azonban mindenképpen joga volt, hogy megismerje a termék azon tulajdonságait is, melyeket kötelezõ jelleggel õ maga nem határozott meg.<br>
A Döntõbizottság megvizsgálta kérelmezõnek a beépített berendezések termékcsoportra tett ajánlatát, és megállapította, hogy annak 115. oldalán szereplõ, 1-30 tételben felsorolt BK jelû berendezések közül csak az 1. sorszámú, BK 3 jelû fali polcról mellékelt kérelmezõ ismertetõt, a többi, zömében modul méretû szekrény, illetve modulelemekbõl összeállítható bútorsor-berendezésrõl az ajánlat ismertetõt nem tartalmaz.<br>
A Döntõbizottság megállapította, hogy kérelmezõ ajánlata nem felel meg az ajánlati dokumentáció 4.1.1.7. pontjában foglalt elõírásnak, így ajánlatkérõ jogszerûen nyilvánította azt érvénytelennek. Ezért a Döntõbizottság a jogorvoslati kérelmet ebben a részében megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése megsértése<br>
miatt bírságot szabott ki ajánlatkérõ terhére. A bírság a Kbt.-ben elõírt minimummértékû. A bírság mértékének meghatározásánál a Döntõbizottság tekintettel volt arra, hogy a közbeszerzés alacsony értékû, valamint arra is, hogy ajánlatkérõ a lehetõség szerint korrigálta a hibáját.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. október 1.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>