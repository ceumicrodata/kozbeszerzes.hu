<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9105)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.532/10/2002.<br>
<br>
Tárgy: jogorvoslati eljárás megszüntetése.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SADE Magyarország Mélyépítõ Kft. (1117 Budapest, Budafoki út 72-74., képviseli: dr. Óvári Judit ügyvéd 6721 Szeged, Vadász u. 8. fszt. 1., a továbbiakban: kérelmezõ) jogorvoslati kérelmére Izsófalva Nagyközség Önkormányzata (3741 Izsófalva, Izsó Miklós u. 64., képviseli: EVIBER Kft., 3326 Ostoros, Hunyadi u. 58., a továbbiakban: ajánlatkérõ) "Izsófalva Nagyközség szennyvízcsatornázása kiviteli tervének elkészítése és a kivitelezés megvalósítása" tárgyú közbeszerzési eljárása ellen indított jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. május 15-i, 20. számában tette közzé részvételi felhívását nyílt elõminõsítéses közbeszerzési eljárás megindítására a rendelkezõ részben meghatározott tárgyban. A rész-, illetve többváltozatú ajánlattétel lehetõségét kizárta.<br>
Ajánlatkérõ 2002. június 20-án hirdette ki a részvételi szakaszt lezáró döntését, melyben a kérelmezõn kívül a következõ jelentkezõket minõsítette alkalmasnak: Swietelsky Kft., Diamit Rt., Hoffmann Rt., Alterra Kft., Strabag Kft., KÖTIVIÉP "B" Kft., OMS Hungária Kft., KÖZVÍZ Kft., ERRO '96 Kft. és a BODKÕ Kft., õket 2002, június 26-án ajánlattételre hívta fel.<br>
Ajánlatkérõ az "ajánlati feltételek" megnevezési okiratába foglalta mind ajánlati felhívását, mind dokumentációját. Ebben határozta meg az ajánlatok benyújtásának tartalmi és formai követelményeit. Közölte, hogy az ajánlatokat az összességében legelõnyösebb ajánlat szempontja alapján bírálja el, és meghatározta a részszempontokat, súlyszámokat, értékelési ponthatárokat és az értékelés módszerét.<br>
Az ajánlattételi határidõre, 2002. augusztus 13-ra 10 ajánlattevõ, köztük a kérelmezõ nyújtotta be ajánlatát, az alkalmasnak minõsített jelentkezõk közül csak a KÖZVÍZ Kft. nem tett ajánlatot.<br>
Ajánlatkérõ 2002. augusztus 16-án hirdette ki az eljárást lezáró döntését. Hat ajánlattevõ részére azonos pontszámot állapított meg, az eljárás nyertese a Strabag Kft. lett. Ajánlatkérõ a döntését azzal indokolta, hogy az egyenlõ pontszámú ajánlatok közül õ tette a legelõnyösebb ajánlatot az önkormányzat számára.<br>
E döntés ellen jogorvoslati kérelmet nyújtott be a Swietelsky Kft., a DIAMIT Rt. és a jelenlegi kérelmezõ, a SADE Magyarország Mélyépítõ Kft.<br>
A Döntõbizottság helyt adott a jogorvoslati kérelmeknek, és D.495/10/2002. számú határozatában megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, az 59. § (1) bekezdését és a 61. § (1) bekezdését. E miatt a Döntõbizottság megsemmisítette ajánlatkérõ eljárást lezáró döntését és 1 000 000 Ft bírsággal sújtotta. A Döntõbizottság e határozatát a 2002. szeptember 6-i tárgyaláson szóban kihirdette.<br>
Ajánlatkérõ 2002. szeptember 8-án újraértékelte az ajánlatokat, és 2002. szeptember 9-én kihirdette az új eljárást lezáró döntését. Ismételten azonos pontszámot állapított meg 6 ajánlattevõ számára, az eljárás nyertesének az Alterra Kft.-t választotta. E döntését azzal indokolta, hogy beszerzése államilag támogatott részére a legelõnyösebb ajánlatot adta.<br>
A kérelmezõ 2002. szeptember 9-én nyújtotta be jogorvoslati kérelmét, ebben kérte ajánlatkérõ eljárást lezáró döntésének a megsemmisítését és ideiglenes intézkedésként a közbeszerzési eljárás felfüggesztését, illetõleg a szerzõdéskötés megtiltását.<br>
Álláspontja szerint ajánlatkérõ jogsértõen értékelt, mert õ tette a legolcsóbb árajánlatot, így csak részére állapíthatott volna meg maximális pontszámot az értékelés során. Hivatkozott arra is, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(7) bekezdése alapján is õ lenne az eljárás nyertese legolcsóbb árajánlatával.<br>
A Döntõbizottság D.532/4/2002. számú határozatában 2002. szeptember 16-án ideiglenes intézkedéssel a szerzõdéskötést megtiltotta.<br>
Ajánlatkérõ kérte a jogorvoslati kérelem elutasítását. Elõadta, hogy azért állapított meg azonos pontszámot, mert az árajánlatok kis különbségükre tekintettel azonosnak tekintendõk. Emiatt a Kbt. szabályai alapján nem állapítható meg a nyertes személye. A Kbt. céljaival, alapelveivel összhangban az államilag támogatott részre tett árajánlatot vette figyelembe döntése meghozatala során.<br>
Ajánlatkérõ 2002. szeptember 16-án csatolta az eljárást lezáró szerzõdést, amelynek kelte 2002. szeptember 9., és azt a záradékot tartalmazza, hogy a szerzõdés az eredményhirdetést követõ 8. napon lép életbe.<br>
Az eljárás nyertese, az Alterra Kft. észrevételében szintén kérte a jogorvoslati kérelem elutasítását, az ajánlatkérõvel azonos indokokra hivatkozással.<br>
A Strabag Kft. észrevételében rámutatott arra, hogy ajánlatkérõ döntése jogsértõ, mert a nyertes kiválasztásánál figyelembe vett szempontot elõre a felhívásában nem határozta meg és mivel részajánlat nem tehetõ, nem bonthatta volna szét a megtett árajánlatot. Kifogásolta továbbá a szerzõdéskötés idõpontját.<br>
A kérelmezõ a 2002. szeptember 25-i tárgyaláson bejelentette, hogy jogorvoslati kérelmét visszavonja, és kérte az eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése utolsó fordulata értelmében a Döntõbizottság csak a folyamatban lévõ jogorvoslati eljárás során jogosult további jogszabálysértések észlelése esetén vizsgálatát hivatalból kiterjeszteni azokra. Jelen esetben a jogorvoslati kérelem visszavonására tekintettel a hivatalbóli eljárás feltételei nem állnak fenn, ezért a Döntõbizottság az Áe. 14. § (1) bekezdése alapján a jogorvoslati eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2002. szeptember 25.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Deli Betty s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>