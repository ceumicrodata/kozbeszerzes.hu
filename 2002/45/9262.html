<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9262)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.530/9/2002.<br>
<br>
Tárgy: a Heves Megyei Közigazgatási Hivatal által kezdeményezett jogorvoslati eljárás Heréd Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Heves Megyei Közigazgatási Hivatal (3300 Eger, Kossuth Lajos u. 9.) által Heréd Község Önkormányzata (3011 Heréd, Rákóczi út 39., a továbbiakban: ajánlatkérõ) "általános iskola tetõfelújítása" tárgyú közbeszerzési eljárása ellen kezdeményezett, hivatalból indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a jogorvoslati eljárás során tartott tárgyaláson elhangzott nyilatkozatok alapján az alábbi tényállást állapította meg:<br>
Az ajánlatkérõ 2002. március 27-én, a Közbeszerzési Értesítõ 13. számában ajánlati felhívást tett közzé nyílt közbeszerzési eljárás megindítására "Heréd Község Általános Iskola tetõfelújítása" tárgyában.<br>
Az ajánlati felhívás 13. a) pontja szerint az ajánlatkérõ az összességében legelõnyösebb ajánlatot kívánta kiválasztani, az ajánlati felhívásban az alábbiak szerint határozta meg az értékelési részszempontokat, azok súlyszámát, az értékelés során adható pontszámokat és azok kiosztásának módszerét:<br>
- bruttó ajánlati ár:	50<br>
- a vállalt kötbér mértéke a teljesítési határidõre vonatkozóan (min. 20 000 Ft/nap):	30<br>
- garanciavállalási kedvezmény a rendeletekben rögzített garanciális idõn túli vállalás (min. 1 év):	20<br>
Az értékelése során adható pontszám részszempontonként 1-10.<br>
A megadott ponthatár úgy kerül felosztásra, hogy az adott részszempont tekintetében a legkedvezõbb ajánlat a maximális pontszámot, a többi ajánlat az adott részszempont tekintetében a legkedvezõbb ajánlattól való eltérésének aránya által meghatározott pontszámot kapja.<br>
Az ajánlatkérõ dokumentációt is készített, amelyben a mûszaki elõírásokon túl a megkötendõ szerzõdés lényeges tartalmi elemeit is meghatározta, valamint formai elõírásokat tett.<br>
A 2002. május 7-i ajánlattételi határidõre négy ajánlat érkezett a következõktõl: MÁTRAVID Építõ és Vállalkozó Kft., NÓGRÁD "Kas" Épületfelújító és Szigetelõ Kft., Bereczki és Társa Építõipari Szolgáltató és Kereskedelmi Kft., ÉPSZER-60 Építõipari, Szolgáltató és Kereskedelmi Kft.<br>
Az ajánlatkérõ az ajánlatok értékeléséhez lebonyolító közremûködését vette igénybe. A hiánypótlást követõen a lebonyolító tájékoztatót készített az ajánlatkérõ részére a döntése meghozatalához. Javaslata szerint az ÉPSZER-60 Építõipari, Szolgáltató és Kereskedelmi Kft. ajánlata érvénytelen, a másik három ajánlat tartalmi értékelését elvégezte. Az elkészített ponttáblázat alapján a MÁTRAVID Építõ és Vállalkozó Kft. ajánlata érte el a legmagasabb, 850 összpontszámot, a NÓGRÁD "Kas" Épületfelújító és Szigetelõ Kft. pontszáma 630, míg a Bereczki és Társa Építõipari Szolgáltató és Kereskedelmi Kft. összpontszáma 610 volt.<br>
Az ajánlatok elbírálása az ajánlatkérõ képviselõ-testülete 2002. június 20-i ülése napirendjén szerepelt. A képviselõ-testület a 42/2002. (VI. 20.) számú határozatában döntött az eljárás eredményérõl, amelyben "megállapította, hogy az általa kiírt közbeszerzési pályázatban meghatározott pontozási rendszer alapján összességében a legkedvezõbb ajánlatot a MÁTRAVID Kft. tette. A testület a pályázatban meghatározottaktól és a lebonyolító által összeállított ponttáblázattól eltérõen úgy döntött, hogy a helyi vállalkozót, a Bereczki és Társa Kft.-t hirdeti ki gyõztesként."<br>
Az ajánlatkérõ az eljárás eredményét 2002. június 21-én hirdette ki, a képviselõ-testület döntésének megfelelõen nyertes ajánlattevõként a Bereczki és Társa Építõipari Szolgáltató és Kereskedelmi Kft.-t jelölte meg. Az ajánlatkérõ átadta az ajánlattevõknek a lebonyolító által készített tájékoztatót, ponttáblázatot, valamint ismertette azt is, hogy a MÁTRAVID Építõ és Vállalkozó. Kft. kötbérvállalását irreálisnak tartották, és a döntésnél figyelembe vették, hogy a nyertes helyi munkavállaló. A MÁTRAVID Építõ és Vállalkozó Kft. kérdésére válaszolva az ajánlatkérõ közölte az eredményhirdetéskor, hogy a döntés nem a pályázati kiírás szerint, hanem az ismertetett indokok alapján történt.<br>
Az ajánlatkérõ 2002. július 7-én a nyertes ajánlattevõvel a szerzõdést megkötötte, amely szerint a vállalkozási díj nettó 11 730 923 Ft.<br>
A Heves Megyei Közigazgatási Hivatal 2002. szeptember 6-án kezdeményezett jogorvoslati eljárást a Döntõbizottságnál az ajánlatkérõ eljárást lezáró döntése ellen. Indítványozta a jogsértés megállapítását. A kezdeményezés indokaként elõadta, hogy a Heves Megyei Közigazgatási Hivatal vezetõje törvényességi ellenõrzés során megállapította, hogy az ajánlatkérõ képviselõ-testülete a közbeszerzésekrõl szóló 1995. évi XL. törvény (a továbbiakban: Kbt.) szabályainak megsértésével hozta meg a 42/2002. (VI. 20.) számú határozatát, amikor nem az ajánlati felhívásban meghatározott pontozási rendszer alapján az összességében legkedvezõbb ajánlatot tevõt jelölték meg nyertes ajánlattevõként, hanem a kisebb összpontszámú ajánlatot tevõ helyi vállalkozót. Ismertette, hogy a helyi önkormányzatokról szóló 1990. évi LXV. törvény (a továbbiakban: Ötv.) nem állapít meg határidõt az önkormányzatok képviselõ-testületi jegyzõkönyveinek törvényességi ellenõrzésére. Nyilatkozata szerint az elvárt ügyintézési határidõ hatvan nap. Elõadta, hogy az ajánlatkérõ képviselõ-testülete 2002. június 20-i ülésérõl készült jegyzõkönyv 2002. július 15-én került felterjesztésre a Heves Megyei Közigazgatási Hivatalba törvényességi ellenõrzés céljából, ahová az július 16-án érkezett meg, másnap iktatták, és valószínûleg július 18-án került a törvényességi ellenõrzést végzõ osztályra. A hivatal munkatársa 2002. augusztus 23-án végezte el az ellenõrzést, amelynek alapján a hivatal vezetõje 2002. szeptember 6-án kezdeményezett eljárást.<br>
Az ajánlatkérõ a jogorvoslati eljárás során tartott tárgyaláson tett nyilatkozatában elõadta, hogy részükrõl igény lett volna a helyi vállalkozók preferálása a közbeszerzési eljárás során, azonban ilyen értékelési részszempont nem került az ajánlati felhívásba. Megerõsítette, hogy a képviselõ-testület a döntése meghozatalakor figyelembe vette azt, hogy a Bereczki és Társa Kft. helyi vállalkozás, valamint tekintettel volt arra is, hogy a MÁTRAVID Kft. - megítélésük szerint - irreális mértékû, napi 500 000 Ft kötbért vállalt. Befolyásolta az is a döntésüket, hogy a lebonyolító neve több helyen szerepelt a MÁTRAVID Kft. ajánlatában mint mûszaki ellenõr. Kifejtette, hogy a képviselõ-testületet a határozat meghozatalakor jó szándék vezette. Elõadta, hogy a kivitelezés befejezõdött, jó minõségben.<br>
A Döntõbizottságnak elsõdlegesen azt kellett vizsgálnia, hogy a Heves Megyei Közigazgatási Hivatal kezdeményezése határidõben került-e benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése értelmében a Döntõbizottság hivatalból jár el az (5)-(6) bekezdés szerinti esetekben, valamint, ha hivatalból való eljárását az e szakaszban felsorolt szervezetek vagy személyek - a hatáskörük ellátása során tudomásukra jutott - a Kbt. 76. § (1) bekezdése szerinti eseményekkel kapcsolatban kezdeményezik. A Kbt. 79. § (4) bekezdés f) pontja szerint a fõvárosi, megyei közigazgatási hivatal is jogosult a fentiek szerinti eljárást kezdeményezni.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn felül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Kbt. kétféle határidõt állapít meg a jogorvoslati eljárás kezdeményezésével kapcsolatban. A 90 napos (objektív) határidõn a jogsértõ esemény bekövetkezésétõl kell számítani. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kezdeményezõ a kezdeményezése benyújtásával, az elkésett.<br>
Az ajánlatkérõ képviselõ-testülete 2002. június 20-án hozta meg a közbeszerzési eljárást lezáró döntését, a Heves Megyei Közigazgatási Hivatal ezt az eseményt jelölte meg jogsértõ eseményként. Ezen idõponthoz képest a kezdeményezés 2002. szeptember 6-i benyújtása a kilencvennapos objektív határidõben történt.<br>
A szubjektív határidõ számítása szempontjából a jogsértésrõl történõ tudomásra jutás idõpontja az irányadó.<br>
A Heves Megyei Közigazgatási Hivatal 2002. augusztus 23-át jelölte meg a jogsértésrõl történõ tudomásra jutás idõpontjaként, amikor az ügyintézõ tüzetesen át tudta nézni a képviselõ-testületi jegyzõkönyvet.<br>
Bár az Ötv. 98. § (2) bekezdés a) pontja kifejezetten a közigazgatási hivatal vezetõjéhez telepíti a helyi önkormányzatok törvényességi ellenõrzésének feladatát, a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése magát a szervezetet, a megyei közigazgatási hivatalt hatalmazza fel a jogorvoslati eljárás kezdeményezésére.<br>
A Döntõbizottságnak tehát azt kellett vizsgálnia, hogy a Heves Megyei Közigazgatási Hivatal - mint szervezet - mikor szerzett tudomást a jogsértésrõl.<br>
A kezdeményezõ irat, a Heves Megyei Közigazgatási Hivatal nyilatkozata és a becsatolt iratok alapján egyértelmûen megállapítást nyert, hogy Heréd Község Önkormányzata képviselõ-testülete 2002. június 20-i ülésének jegyzõkönyve 2002. július 16-án érkezett a Heves Megyei Közigazgatási Hivatalhoz.<br>
A Döntõbizottság álláspontja szerint a hivatal tekintetében a tudomásra jutás idõpontjának megállapítása szempontjából annak nincs relevanciája, hogy a hivatalhoz érkezett iratnak a hivatal szervezetén belül hogyan és mikor történik az iktatása, szignálása, az ügyintézõhöz való továbbítása, az irat azonnal vagy csak több nap múlva jut el az ügyintézõhöz, annak áttanulmányozását, tüzetes átvizsgálását az ügyintézõ azonnal vagy csak hetekkel késõbb kezdi meg, végzi el.<br>
A Döntõbizottság szerint annak sincs jelentõsége a tudomásra jutás idõpontjának megállapítása szempontjából, hogy jogszabály nem állapít meg ügyintézési határidõt a képviselõ-testületi jegyzõkönyv törvényességi ellenõrzésével kapcsolatos feladat ellátására, illetve annak sem, hogy mi az elvárt szokásos ügyintézési határidõ, mivel a Döntõbizottság jogorvoslati eljárása kezdeményezésére a Kbt. kógens jellegébõl adódóan a Kbt.-ben megállapított határidõt kell figyelembe venni, alkalmazni.<br>
A fentiek alapján a Döntõbizottság álláspontja szerint a jogsértésrõl történõ tudomásra jutás idõpontja az a nap, amikor a képviselõ-testületi jegyzõkönyv a Heves Megyei Közigazgatási Hivatalhoz érkezett, azaz 2002. július 16. Ehhez az idõponthoz képest a jogsértés megállapítására vonatkozó kezdeményezés a tizenöt napos szubjektív jogvesztõ határidõn túl, 2002. szeptember 6-án történt, így az elkésett.<br>
A fentiek alapján - figyelemmel a jogvesztõ határidõ leteltére, mint eljárásjogi akadályra - a Döntõbizottság érdemben nem tudta vizsgálni azt, hogy az ajánlatkérõnek a közbeszerzési eljárás lezáró döntése jogsértõ-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) - rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A fentiek alapján a Döntõbizottság a hivatalból folytatott jogorvoslati eljárást megszüntette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére:<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 11.<br>
<br>
Dr. Bankó Ágnes s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>