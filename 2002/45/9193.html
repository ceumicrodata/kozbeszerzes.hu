<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9193)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.536/8/2002.<br>
<br>
Tárgy: jogorvoslati eljárás megszüntetése.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ALLEGRO Kereskedelmi, Kivitelezõ és Szolgáltató Kft. (1135 Budapest, Szent László u. 95., képviseli: dr. Kecskés Zsolt Ákos ügyvéd, 2092 Budakeszi, József Attila u. 89., a továbbiakban: kérelmezõ) jogorvoslati kérelmére Karcag Város Önkormányzata (5300 Karcag, Kossuth tér 1., képviseli: dr. Abonyi Katalin jogtanácsos, a továbbiakban: ajánlatkérõ) "a Kátai Gábor kórházban a mûtõblokk rekonstrukciója és sürgõsségi betegfelvételi osztály kialakítása során szükséges egészségügyi gép, mûszer és orvostechnológiai berendezések szállítása, telepítése és helyszíni üzembe helyezése" tárgyú közbeszerzési eljárása ellen indított jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. április 17-i, 16. számában tette közzé ajánlati felhívását nyílt eljárás megindítására a rendelkezõ részben meghatározott tárgyban. A részajánlat tételét a felhívás 3. a) pontjában részletezett hat csomag vonatkozásában tette lehetõvé. A 6. csomag az alábbiakat tartalmazta: "beteglemosó kocsi 1 db, belgyógyászati vizsgálóasztal 1 db, belgyógyászati vizsgálóasztal 2 db, RM kötözõ kocsi 2 db, RM kötözõkocsi 1 db, kórtermi ágy tartozékokkal 6 db, éjjeliszekrény (gördíthetõ etetõlapos) 6 db, szülõágy 5 db, újszülöttélesztõ asztal 1 db, hordozható inkubátor 1 db."<br>
Felhívásában ajánlatkérõ a 11. a) pont 2. francia bekezdésében kérte az ajánlott termék leírását és minõségtanúsítását.<br>
Ajánlatkérõ dokumentációt is összeállított, ebben határozta meg az ajánlatok benyújtásának tartalmi és formai követelményeit, továbbá ez tartalmazta a beszerzés tárgyát képezõ berendezések specifikációját. A dokumentáció "Alaki feltételek" címszavú részének II. 9. pontja alatt ajánlatkérõ elõírta a szállítandó berendezések mûszaki ismertetését a mûszaki követelményekben meghatározottak igazolására.<br>
Az ajánlattételi határidõig, 2002. május 28-ig a 6. csomagra ajánlatot tett a MEDIPLAN Kft., a KORTEX Kft., a MOBILAN Rt., a REÁLINFO Kft., az Elektro-Oxigén Kft. és a kérelmezõ. A 6. csomag vonatkozásában az eljárás nyertese a MOBILAN Rt. lett. Ajánlatkérõ a kérelmezõ, a KORTEX Kft., MEDIPLAN Kft. és az Elektro-Oxigén Kft. ajánlatát érvénytelenné nyilvánította. A kérelmezõ és a KORTEX Kft. vonatkozásában ajánlatkérõ ugyanazokat az érvénytelenségi okokat tüntette fel írásbeli összegezésében.<br>
A KORTEX Kft. ajánlatkérõ döntése miatt jogorvoslati kérelmet terjesztett elõ, amelynek alapján a Döntõbizottság a D.365/23/2002. sz. 2002. augusztus 1. napján kelt határozatában megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésére tekintettel a Kbt. 52. § (2) bekezdés d) pontját, és ezért megsemmisítette ajánlatkérõnek a 6. csomagra vonatkozó eljárást lezáró döntését.<br>
Ajánlatkérõ a 6. csomag vonatkozásában újraértékelte az ajánlatokat. Érvényesnek fogadta el a KORTEX Kft. és az Elektro-Oxigén Kft. ajánlatát, míg a kérelmezõ ajánlata továbbra is érvénytelen maradt. Az eljárás nyertese ismételten a MOBILAN Rt. lett, míg az õt követõ legkedvezõbb ajánlattévõnek a KORTEX Kft.-t választották.<br>
A kérelmezõ 2002. szeptember 12-én nyújtotta be a jogorvoslati kérelmét, ebben kérte ajánlatkérõ eljárást lezáró döntésének a megsemmisítését és ideiglenes intézkedésként a szerzõdéskötés megtiltását.<br>
Álláspontja szerint ajánlatkérõ újraértékelése jogsértõ, mert õ is a KORTEX Kft.-vel azonos típusú termékeket ajánlott meg és míg a KORTEX Kft. ajánlatát a lefolytatott jogorvoslati eljárást követõen érvényesnek fogadták el, addig az õ ajánlata ugyanazon érvénytelenségi okokra hivatkozással továbbra is érvénytelen maradt. Kifogásolta továbbá, hogy ajánlatkérõ írásban nem értesítette az ismételt döntésérõl.<br>
Ajánlatkérõ kérte a jogorvoslati kérelem elutasítását, álláspontja szerint jogszerûen hozta meg az újraértékelést követõen a döntését. Közölte, hogy az eljárást lezáró szerzõdést megkötötte.<br>
A kérelmezõ 2002. szeptember 30-án bejelentette, hogy jogorvoslati kérelmét visszavonja, kéri az eljárás megszüntetését és egyben a befizetett 150 000 Ft igazgatási szolgáltatási díj visszafizetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján az eljárási költségek viselésérõl akként rendelkezett, hogy a felek viselik az eljárással felmerült költségeiket.<br>
E szakasz szerint: "A Bizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással felmerült költségek viselésére."<br>
E törvényi rendelkezésen kívül a Kbt. további részletszabályozást nem tartalmaz az eljárási költségek viselésérõl, és nem állapít meg költségviselési rendelkezést olyan esetekre, amikor a kérelmezõ bejelenti jogorvoslati kérelme visszavonását. Így a Kbt. felhatalmazásának hiányában a Döntõbizottság nem jogosult rendelkezni az igazgatási szolgáltatási díj visszafizetésérõl. Jelen esetben pedig hiányoznak annak feltételei, hogy a kérelmezõn kívül másra (a jogsértõre) terhelhetõ legyen a díj viselésének kötelezettsége.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2002. szeptember 30.<br>
<br>
Dr. Nagy Gizella s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>