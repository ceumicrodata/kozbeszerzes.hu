<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9104)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.497/13/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás a Budapest Fõváros II. Kerületi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt: 85., a továbbiakban: Döntõbizottság elnöke) által a Budapest Fõváros II. Kerületi Önkormányzat (1024 Budapest, Mechwart liget 1., képviseli: dr. Patay Géza ügyvéd, 1026 Budapest, Pasaréti út 72., a továbbiakban: ajánlatkérõ) "Bp. II. ker., Templom u. 2-10. szám alatti Kulturális és Mûvészeti Központ kialakítása a meglévõ épületek hasznosításával, bõvítésével és a környezet rendezésével" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésére figyelemmel a 34. § (3)-(4) bekezdését, ezért ajánlatkérõt 1 000 000 Ft, azaz egymillió forint pénzbírság megfizetésére kötelezte.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
Ajánlatkérõ a beszerzés tárgyával kapcsolatos tervezési munkákat több évvel ezelõtt kezdte meg. Az átalakítani szánt épületek állagfelmérése 1999-ben történt meg. A mûszaki szakértõ 1999. január 29-én kelt szakvéleményében tette meg javaslatait az elvégzendõ munkákra. Az építésügyi hatóság engedélyét 1999. november 10-én adta ki, majd fellebbezés folytán a jogerõs engedély megszerzéséig több mint egy évet kellett várni.<br>
Ajánlatkérõ idõközben állami támogatásban is részesült 2000. október 3-án. Ajánlatkérõ ezt követõen 2002. január 30-án nyílt elõminõsítési közbeszerzési eljárást indított, melyben 2002. április 16-án küldte meg ajánlati felhívását az alkalmasnak minõsített ajánlattevõknek.<br>
Ajánlatkérõ a nyílt közbeszerzési eljárását 2002. június 12-én a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelennek nyilvánította figyelemmel arra, hogy egyetlen ajánlattevõ sem tett a meglévõ anyagi fedezet mértékére tekintettel megfelelõ ajánlatot. A Közbeszerzési Értesítõben a tájékoztató 2002. július 10-én került közzétételre.<br>
Ajánlatkérõ ezen elõzményeket követõen döntött arról, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. A közbeszerzési eljárás indításáról a Döntõbizottság elnökét 2002. augusztus 9-én tájékoztatta.<br>
Ajánlatkérõ ajánlati felhívását a korábbi eljárásban alkalmasnak minõsített ajánlattevõk részére küldte meg, nevezetesen az alábbi cégeknek:<br>
Architecton Rt., a KIPSZER Fõvállalkozó és Tervezõ Rt., MASZER Rt. és Confektor Kft.<br>
Ajánlatkérõ az eljárásfajta választását azzal indokolta, hogy szakvéleményt szerzett be, amelybõl megállapítható, hogy az építkezés további késedelme a meglévõ épületek olyan jelentõs és gyors állagromlását okozhatja, amely az építési költségeket olyan mértékben megnövelik, hogy azáltal a rendelkezésre álló pénzösszegbõl a kívánt mûszaki tartalom nem valósulhat meg.<br>
Az ajánlati felhívás szerint a beszerzés tárgya és mennyisége: a meglévõ régi épületek átalakítása, bõvítése 2000 m2, szabadtéri színpad kialakítása 160 m2, kertészeti munkák 6000 m2. A teljesítés határideje 2002. április 30. Az ajánlati felhívás 13. pontjában ajánlatkérõ az összességében legelõnyösebb ajánlat kiválasztását jelölte meg az alábbiak szerint:<br>
részszempontok	súlyszámok<br>
- teljesítési határidõ	20<br>
- tervezett beruházás legmagasabb szintû mûszaki színvonalon történõ megvalósítását tükrözõ vállalási ár	50<br>
- kerületi referenciák	5<br>
- jótállási garancia	10<br>
A részszempontokra adható pontszám 0-10.<br>
Ajánlatkérõ az ajánlattevõk részére dokumentációt is biztosított a részletes elõírásokkal, árazatlan költségvetéssel és szerzõdéstervezettel.<br>
2002. augusztus 12-én helyszíni konzultáció tartására is sor került. Az ajánlattételi határidõig 2002. augusztus 16-ig valamennyi felkért ajánlattevõ megtette ajánlatát.<br>
Ajánlatkérõ 2002. augusztus 22-én a KIPSZER Rt. kivételével - aki a tárgyalást nem igényelte - tárgyalást tartott. Ezt követõen az ajánlatkérõ a 2002. augusztus 30-án tartott eredményhirdetésen a Confektor Kft. ajánlatát hirdette ki nyertesnek.<br>
Ajánlatkérõ a nyertes ajánlattevõvel a szerzõdést 2002. szeptember 2-án megkötötte 403 543 894 Ft + áfa vállalkozói áron.<br>
A Döntõbizottság elnöke 2002. augusztus 22-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg. Ennek alapján indítványozta az ajánlatkérõ a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû. Indoklásként elõadta, hogy a tõle elvárható legnagyobb pontossággal járt el, elõre nem látható körülmények miatt került abba a helyzetbe, hogy kizárólag a Kbt. 70. § (1) bekezdés c) pontja szerinti eljárást tudja lefolytatni. Az eljárásfajta választásában arra is tekintettel volt, hogy a munkák idõigénye mintegy 6 hónap. Hivatkozott arra is, hogy az államháztartásról szóló 1992. évi XXXVIII. törvény (Áht.) 104. §-ának (3) bekezdése számára elõírja a vagyonnal történõ felelõs és rendeltetésszerû gazdálkodást.<br>
Ajánlatkérõ képviselõ-testülete 2002. november 23-án döntött a címzett támogatás igénybevételével a tervezett beruházásról. A jogerõs építési engedélyt 2002. január 14-ére tudta megszerezni, ezzel egy idõben a nyílt elõminõsítési eljárás megindításáról intézkedett is. A közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelenül zárult. A szakértõi vélemények, többek között igazságügyi szakértõi vélemény is alátámasztja, hogy még az idén a beruházási munkákat el kell kezdeni, ellenkezõ esetben olyan állagromlás következne be, mely az épületértékének most meglévõ kb. 1/4 mûszaki értéke nullára íródna le. Ezeket figyelembe véve kell, különösen a bádogos- és a tetõfedõ munkákat, még a téli idõjárás megkezdése elõtt elvégezni. Ennek megvalósulása esetén az épület állagmegóvása biztosított. Ajánlatkérõ hivatkozott arra is, hogy az eredménytelen nyílt eljárás után a Kbt. 70. § (1) bekezdés a) pontja szerinti hirdetménnyel kezdõdõ tárgyalásos közbeszerzési eljárást indítani nem tudott figyelemmel arra, hogy bizonyos igényszint csökkenése miatt a beszerzés tárgya a nyílt eljáráshoz képest módosult.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevételei, tárgyaláson tett nyilatkozatai alapján megállapította, hogy ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ajánlatkérõ a fenti szakaszt akkor alkalmazhatja, ha a rendkívüli sürgõs helyzet elõre nem látható okból állt elõ, a sürgõs helyzet kialakulásában vétlen, továbbá ha az egyéb eljárásfajtákban elõírt határidõk nem betarthatóak.<br>
A Döntõbizottság vizsgálta, hogy jelen közbeszerzési eljárásban ezen feltételek megvalósulnak-e.<br>
A Döntõbizottság tényként állapította meg, hogy a kivitelezési munka elkezdése mihamarabb indokolt. Ezt támasztotta alá az ajánlatkérõ által becsatolt szakértõi vélemény is, mely rögzítette, hogy "az épület szerkezetei eljutottak arra a pontra, amikor a tulajdonosának megmentésérõl, vagy szanálásáról kell haladéktalanul döntenie, azok az õszi és téli meteorológiai hatásokat már nem viselik el visszafordíthatatlan károsodás nélkül. Amennyiben a szükséges fenntartási karbantartási munkákat nem végzik el, a vízzel telítõdõ falak széthasadnak, tartószerkezeti tulajdonságukat elveszíthetik, a fafertõzések tovább terjedhetnek."<br>
A sürgõs helyzet kialakulása ajánlatkérõ számára elõre nem volt látható, hiszen a nyílt eljárás megindításáról idõben intézkedett és rajta kívül álló oknak minõsül az, hogy egyetlen ajánlattevõ sem tett az ajánlatkérõ számára rendelkezésre álló pénzügyi fedezet keretén belül ajánlatot. Ajánlatkérõ ezt követõen a beszerzési igényét is kismértékben módosította, azonban a rendelkezésre álló idõ már nem tette lehetõvé más eljárásfajta megindítását, illetõleg folytatását.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívás 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
Ajánlatkérõ jelen közbeszerzési eljárásában négy ajánlattevõ versenyét kívánta biztosítani, írásban fogalmazta meg ajánlati felhívását, amelynek megküldésével elindította a közbeszerzési eljárását. Az ajánlati felhívásnak ilyen körülmények mellett tartalmilag meg kell felelnie a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésében foglaltaknak. A Kbt.-ben megfogalmazott alapelvi rendelkezésekbõl is következik, hogy a verseny tisztasága ez esetben úgy biztosítható, hogy ajánlatkérõ a Kbt. rendelkezéseinek betartásával határozza meg az elbírálási szempontokat.<br>
Ajánlatkérõ ajánlati felhívásában megjelölte, hogy az összességében legelõnyösebb ajánlatot kívánja kiválasztani, ennek alapján pedig figyelemmel kellett lennie a 34. § (3)-(4) bekezdéseiben foglaltakra.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdése szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;<br>
b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;<br>
d) a részszempontok nem eredményezhetik ugyanazon ajánlati tartalmi elem többszöri értékelését;<br>
e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjában rögzítettekkel ellentétben nem adta meg azt a módszert, amellyel az értékelés történik.<br>
A Döntõbizottság megállapította továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) pontjával ellentétben elbírálási szempontként jelölte meg a kerületi referenciákat. Ez utóbbi a Kbt. 44. § (2) bekezdés a) pontja alapján csak a mûszaki alkalmasság körében kerülhetett volna megjelölésre.<br>
Továbbá önálló elbírálási szempontként ajánlatkérõ nem jelölte meg az ajánlati árat, és ez ellentétes a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés b) pontjában foglaltakkal.<br>
A Döntõbizottság tehát megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (1) bekezdésében foglaltakat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva - a fenti indokokra tekintettel - a Kbt. 88. § (1) bekezdés d) pontja alapján megállapította a jogsértést és az f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a bírság minimális mértékét szabta ki ajánlatkérõvel szemben figyelemmel arra, hogy az ajánlatkérõ által választott jogalap nem minõsült jogsértõnek, azonban az ajánlati felhívásnak az ajánlatok értékelése körében tett jogsértõ elõírások a minimális összegû bírság kiszabását indokolták.<br>
A Döntõbizottság a személyes bírság kiszabásától eltekintett figyelemmel arra, hogy a rendelkezésre álló iratokból és az ajánlatkérõi nyilatkozatból egyértelmûen nem volt megállapítható a jogsértésért felelõs személye.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 25.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>