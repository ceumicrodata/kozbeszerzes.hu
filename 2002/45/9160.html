<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9160)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.435/13/2002.<br>
<br>
Tárgy: a MAHÍD Rt. jogorvoslati kérelme Nógrád Megyei Állami Közútkezelõ Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MAHÍD 2000 Magyar Híd- és Szerkezetépítõ Rt. (1051 Budapest, Mogyoród út 42., képviseli: dr. Nagy Judit ügyvéd, 1062 Budapest, Bajza u. 45. II/14., a továbbiakban: kérelmezõ) jogorvoslati kérelmét, melyet a Nógrád Megyei Állami Közútkezelõ Kht. (3100 Salgótarján, Meredek út 31., a továbbiakban: ajánlatkérõ) "a Nógrád Megyei Állami Közútkezelõ Kht. kezelésében lévõ országos közutakon fenntartási munka" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. május 2-i, 18. számában ajánlati felhívást tett közzé nyílt eljárás megindítására a rendelkezõ részben meghatározott közbeszerzési tárgyban 3643/2002 szám alatt.<br>
Az ajánlati felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket ajánlatkérõ.<br>
A mûszaki alkalmasság elbírálására többek között elõírta:<br>
"- a megelõzõ 3 év fõbb (max. 5 db) referenciamunkáinak ismertetése, a referenciamunka megrendelõjének neve, az ellenszolgáltatás összege, a teljesítés éve, az információt szolgáltató személy neve és elérhetõsége."<br>
A felhívás 11. b) pontjában a szerzõdés teljesítésére alkalmatlanná minõsítés szempontjait határozta meg ajánlatkérõ. Ezen pont 3. francia bekezdése a következõ elõírást tartalmazta: "ha nem tud az elõzõ 3 évben legalább 1 db befejezett, a jelen közbeszerzés tárgyát képezõ, a megpályázott munkához hasonló, saját kivitelezésben teljesített referenciamunkát igazolni."<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlypontjával. Egyben meghatározta az adható pontszámokat, és az értékelés módszerét.<br>
Egyéb információk cím alatt a 16. pont 2. francia bekezdésében elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti hiánypótlási lehetõséget kizárja.<br>
A 16. pont 4. francia bekezdésében elõírta, hogy az ajánlatkérõ az értékelõ tevékenysége során szigorúan alkalmazni fogja a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. §(</a>1) és (2) bekezdésének elõírásait, amelyet a dokumentáció ad meg részletesen.<br>
Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlattételi feltételeket. Az 1.3. Egyéb információk alatt elõírta, hogy az ajánlatokat az Ajánlatkérési Dokumentáció alapján kell elkészíteni. Ebben az alkalmasság igazolására újabb elõírásokat nem tett, viszont meghatározott tartalmú, kötelezõen kitöltendõ mintatáblázatokat bocsátott ajánlattevõk rendelkezésére.<br>
A Minta 4. Alkalmasságot igazoló dokumentumokban szereplõ táblázatokat megfelelõen kitöltve és az ott szereplõ mellékletekkel ellátva kell beadni elõírást tette ajánlatkérõ a dokumentáció 16. oldalán a I/11. pont alatt.<br>
A C/3) Referencia cím alatt elõírta, hogy a megadott táblázatokat kell kitölteni az alábbiak szerint:<br>
A referenciamunkákkal kapcsolatosan igazoló információt szolgáltató építtetõk/megrendelõk (max. 5 db)<br>
Cég/szervezet neve:<br>
Illetékes neve:<br>
Elérhetõsége (cím, telefonszám):<br>
Mellékletként csatolható legfeljebb 5 db referencialevél a befejezett munkákról.<br>
Melléklet a "C/3) REFERENCIAMUNKÁK" bemutatásához<br>
Projekt/munka megnevezése, helye, jellege<br>
Építtetõ<br>
Megrendelõ<br>
Befejezés éve<br>
Átfutási idõ (év)<br>
Szerzõdés nettó értéke (M Ft)<br>
Saját munkák aránya (%)<br>
Peres eljárás vagy kötbér?<br>
A kérdések feltevésének határideje 2002. június 3-án lejárt. Az erre adott válaszait ajánlatkérõ 2002. június 7-én kelt levelében megküldte ajánlatkérõknek.<br>
Az ajánlattételi határidõre, 2002. június 13-ára, ajánlatot tett a kérelmezõ, a DIORIT Kft., a Betonplasztika Kft., a Mértan Kft., a Betonút Rt., a HÍDTECHNIKA Kft., a Strabag Építõ Kft., a Mélyépítõ Budapest, Kft., a KÖTEX Rt., a SALGO-TEMPO Kft., a KELLER-PLUSSZ Építõmérnöki Kft. és az EGUT Egri Útépítõ Rt.<br>
A kérelmezõ ajánlatának 148. oldalán csatolta a Nemzeti Autópálya Rt. 2002. május 15-én kelt PRIG-2859/2002. sz. referencianyilatkozatát, melyben igazolták, hogy<br>
"az M7 autópálya, jobb 100-110 km-sz. közötti szakaszán a hídépítési munkákat a 2001. március 19-én kelt szerzõdés alapján a MAHÍD 2000 Rt. végezte el.<br>
Tárgyi szakaszon 6 új híd épült meg 2002. április 30-ig.<br>
A MAHÍD 2000 Rt. minden esetben I. osztályú minõségben készítette el a szerkezeteket."<br>
A kérelmezõ ajánlatának 149. oldalán csatolta a Nemzeti Autópálya Rt. 2002. május 15-én kelt PRIG-2859/2002. sz. referencianyilatkozatát, melyben igazolták, hogy<br>
"az M7 autópálya jobb pálya 44-80 km-sz. közötti szakaszán a híd felújítási munkákat a 2001. március 19-én kelt szerzõdés alapján a MAHÍD 2000 Rt. végezte el.<br>
A 44-80 km-szelvények között 43 db híd felújítása történt meg, 29 db felüljáró rekonstrukciója készült el 2001. november 30-ig, és ezen a szakaszon további 14 aluljáró felújítása fejezõdött be 2002. május 10-ig, illetve a 100-110 km-szelvények között még 2 felüljáró és 3 aluljáró.<br>
A MAHÍD 2000 Rt. minden esetben I. osztályú minõségben készítette el a szerkezeteket."<br>
A kérelmezõ ajánlatának 150. oldalán csatolta a Nemzeti Autópálya Rt. 2002. május 21-én kelt PRIG-3090/2002. sz. referencianyilatkozatát, melyben igazolták, hogy<br>
"az M3 autópálya 155-670 km-szelvényében lévõ 3307-es út átvezetésére épült B 18-as számú híd építési munkáit a 2000. július 7-én kelt szerzõdés alapján a VEGYÉPSZER Rt. fõvállalkozásában a MAHÍD 2000 Rt. végezte el.<br>
A MAHÍD 2000 Rt. határidõ elõtt, I. osztályú minõségben készítette el a B 18-as számú hidat."<br>
Ajánlatkérõ 2002. június 20-án tisztázó kérdést tett fel kérelmezõnek, mivel az ajánlati dokumentációban a befejezési határidõre két idõpontot is megjelölt. Ajánlatkérõ még ugyanazon napon kelt válaszában az idõpontot egyértelmûen 2002. október 18-ában, 81 napos átfutási idõtartamban határozta meg.<br>
Az Állami Közúti Mûszaki és Információs Kht. (továbbiakban: ÁKMI Kht.) 2002. június 21-i keltezéssel körlevelet intézett az 1-19 Megyei Állami Közútkezelõ Közhasznú Társaságoknak, melyben felszólítja õket arra, hogy mivel a MAHÍD 2000 Rt. referenciamunkáinál nem egyértelmû a döntés, ennek tisztázására a mellékletként csatolt levelet kérik megküldeni a Nemzeti Autópálya Rt. részére.<br>
Ajánlatkérõ 2002. június 25-én el is küldte a levelet, melyben kérték a vezérigazgató-helyettest, hogy " az alábbiakban felsorolt - a MAHÍD 2000 Rt. által elvégzett - munkákkal kapcsolatban arról nyilatkozni szíveskedjen, hogy mely munkák készültek el az elõzõ három évben (1999., 2000., 2001.). Továbbá kérem a tájékoztatását a munkák minõségére vonatkozóan.<br>
- M7 autópálya, jobb pálya 44-80 km-sz. közötti hídfelújítások (46 db hídfelújítás) és 100-110 km-sz. közötti hídépítések(6 db.)<br>
- M7 autópálya, jobb pálya 44+500-80+100 és 100-110 km-sz. közötti aluljárók rekonstrukciója (32 db aluljáró)<br>
- M3 autópálya, 155+670 km-sz.-ben a 3307 közút átvezetése B 18 jelû híd építése"<br>
A Nemzeti Autópálya Rt. újonnan kinevezett vezérigazgatója 2002. június 25-én azt válaszolta, hogy "Hivatkozva a megyei közútkezelõ közhasznú társaságok megkereséseire, amelyekben a MAHÍD 2000 Rt. által benyújtott referenciamunkák minõségi kérdéseivel foglalkoznak, tájékoztatjuk Önöket, hogy társaságunk a MAHÍD 2000 Rt.-vel szerzõdéses jogviszonyban ezen munkák esetében nem áll. Továbbá szükségesnek tartjuk megjegyezni azt is, hogy az említett munkák felülvizsgálata jelenleg folyik. Ennek befejeztéig - különös tekintettel arra, hogy a hivatkozott munkákra szóló egyes szerzõdések véghatárideje nem járt le - a kért nyilatkozatot megerõsíteni nem áll módunkban."<br>
A kérelmezõ 2002. július 1-jén faxon ajánlatkérõnek megküldött négy db nyilatkozatot. Ebbõl kettõ az Általános Mérnökiroda Kft.-tõl származik melyben "ismereteik birtokában" arról nyilatkoznak, hogy a MAHÍD 2000 Rt. - mint a Magyar Autópálya Építõ Konzorcium kiemelt vállalkozójaként közremûködõ - generálkivitelezõ valósította meg azokat a munkákat, amelyekre vonatkozóan ajánlattevõ ajánlati dokumentációjának 148. és 149. oldalán csatolta a referencianyilatkozatokat.<br>
A másik két nyilatkozat a VEGYÉPSZER Rt.-tõl származik, amelyben az elõzõeket megerõsítik.<br>
Ajánlatkérõ az ÁKMI Kht.-nak 2002. július 2-án megküldte a nyertesre vonatkozó javaslatát, egyben közölte, hogy négy ajánlattevõ pályázata érvénytelen, egy pedig alkalmatlan.<br>
A kérelmezõ tekintetében megállapította, hogy ajánlata a kiírásnak nem megfelelõ a referencia hiánya miatt, ezért ajánlatát érvénytelennek tekintették.<br>
Az eredményhirdetésre 2002. július 11-én került sor, melyen nyertesként a Strabag Építõ Kft. ajánlatát hirdették ki, kérelmezõ ajánlatát a nem megfelelõ referencia miatt érvénytelennek nyilvánították.<br>
Kérelmezõ 2002. július 26-án nyújtott be jogorvoslati kérelmet, melyet a Döntõbizottság felhívására 2002. augusztus 5-én - az igazgatási szolgáltatási díj megfizetése tekintetében - kiegészített.<br>
Kérelmében az ajánlatát érvénytelenné nyilvánító döntést sérelmezte. Álláspontja szerint a pénzügyi-gazdasági alkalmasságukat mérleg- és pénzintézeti adatokkal, mûszaki alkalmasságukat az ajánlati dokumentációban megtalálható referenciaigazolásokkal megfelelõen igazolták.<br>
A fentiekre tekintettel kérték, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontjában írtak szerint állapítsa meg a jogsértés megtörténtét, figyelemmel arra, hogy a Kbt. 52. § (2) bekezdés d) pontjára tekintettel ajánlatuk az ajánlati felhívás 11. a) és 11. b) pontjaiban foglaltaknak megfelelt.<br>
Ajánlatkérõ érdemi észrevételében kérte a kérelmet mint alaptalant elutasítani. Álláspontja szerint kérelmezõ ajánlatában a referenciamunka tekintetében nem egyértelmûen nyilatkozott, ezért ajánlatkérõ felvilágosításért fordult a referenciában megrendelõként megjelölt AUTÓPÁLYA Rt.-hez, amely azt nyilatkozta, hogy a kérelmezõ ezen munkák esetén vele nem állt szerzõdéses jogviszonyban, és a munkák felülvizsgálata még egyébként is folyamatban van. Erre tekintettel jogszerûen minõsítette érvénytelennek kérelmezõ ajánlatát.<br>
A Döntõbizottság a jogorvoslati eljárás során ideiglenes intézkedést nem alkalmazott, mivel annak jogszabályi feltételei nem álltak fenn.<br>
A Döntõbizottság a felek írásbeli és szóbeli nyilatkozatai, illetve az eljárás dokumentumai alapján megállapította, hogy a jogorvoslati kérelem megalapozatlan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdés elsõ fordulata szerint, ha az ajánlatkérõ a megfelelõ ajánlattételhez szükséges dokumentációt készít, a részletesebb szerzõdési feltételeket a dokumentáció tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43 § (</a>1) bekezdés elsõ fordulata szerint az ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A dokumentációban ajánlatkérõ kötelezõen elõírta, hogy az alkalmasságot igazoló táblázatokat megfelelõen kitöltve kell beadni.<br>
A Döntõbizottság - a kérelmezõ által a 2002. augusztus 27-én megtartott tárgyaláson is elismerten - megállapította, hogy kérelmezõ ajánlata nem felel meg a pályázati felhívás, illetve a dokumentáció kötelezõ elõírásainak az alábbi szempontokból.<br>
A MELLÉKLET "C/3) REFERENCIAMUNKÁK" bemutatásához táblázat "Építtetõ" rovatában mindhárom referenciánál a Magyar Köztársaság, a "Megrendelõ" rovatban mindhárom referenciánál a Nemzeti Autópálya megnevezés szerepel.<br>
A tárgyaláson kérelmezõ elõadta, hogy a referenciamunkái tekintetében a Nemzeti Autópálya Rt. volt az építtetõ, vele kötött szerzõdést mint a Magyar Autópálya Építõ Konzorcium tagja, fõvállalkozóként a VEGYÉPSZER Rt. Ezt követõen kötött szerzõdést generálkivitelezõként a kérelmezõ a VEGYÉPSZER Rt.-vel mint megrendelõvel.<br>
Az elõzõekbõl megállapítható, hogy kérelmezõ az ajánlati dokumentációjában található táblázatban a megrendelõ és az építtetõ rovatot is tévesen töltötte ki, hiszen építtetõként a Nemzeti Autópálya Rt.-t kellett volna megjelölni, míg megrendelõként a Vegyépszer Rt.-t.<br>
A MELLÉKLET "C/3) REFERENCIAMUNKÁK" bemutatásához táblázat "befejezés éve" rovata csak 2002. évben befejezendõ három munkát jelöl meg. A pályázati felhívás 11. a) pontja szerint pedig egyértelmûen a megelõzõ három évre (1999., 2000., 2001.) vonatkozóan kellett referenciamunkákat megjelölni, ilyet viszont nem tartalmaz az ajánlati dokumentáció. Kérelmezõ is elismerte, hogy a táblázatból ajánlatkérõ nem következtethetett arra, hogy korábban befejezett munkákat is tartalmaz a megadott referencia.<br>
A fentiekre tekintettel ajánlatkérõ jogszerûen állapította meg, hogy kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel érvénytelen, mivel az nem felelt meg az ajánlati felhívásban, illetõleg a dokumentációban meghatározott feltételeknek.<br>
Mindezekre tekintettel a Döntõbizottság ajánlatkérõ közbeszerzési eljárásában, illetve az azt lezáró döntésében jogszabálysértést nem állapított meg. Erre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott tekintettel arra, hogy jogsértés megállapítására nem került sor.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 15.<br>
<br>
Dr. Szaller Ottó s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>