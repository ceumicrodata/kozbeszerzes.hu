<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8898)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.449/9/2002.<br>
<br>
Tárgy: a KIPSZER Fõvállalkozási és Tervezõ Rt. jogorvoslati kérelme a Pest Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KIPSZER Fõvállalkozási és Tervezõ Rt. (1106 Budapest, Jászberényi út 24-36., a továbbiakban: kérelmezõ) kérelmét, melyet a Pest Megyei Önkormányzat (1052 Budapest, Városház u. 7., nevében eljár: ÁÜTÖ MENVER Általános Üzletviteli Tanácsadó Kft., 1222 Budapest, Görög u. 14., képviseli: dr. Szerencsés Angéla ügyvéd, 1054 Budapest, Bajcsy-Zsilinszky út 58. II. 7., a továbbiakban: ajánlatkérõ) "a Pest Megyei Flór Ferenc Kórház rekonstrukciója, I. ütem" tárgyú közbeszerzési eljárása ellen nyújtott be, a Döntõbizottság elutasítja.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2002. június 12-én részvételi felhívást jelentett meg a "Pest Megyei Flór Ferenc Kórház rekonstrukciója I. ütem" tárgyában.<br>
Az ajánlatkérõ 2002. július 18-án a részvételi szakasz eredményhirdetésén benyújtott 13 részvételi jelentkezõ közül a BAUCONT Építõipari Rt., a DÉLÉPÍTÕ Rt., a ZÁÉV Rt., a Magyar Építõ Rt., a PROGRESS-B '90 Kft., a KIPSZER Kft., a BAU Építõipari Kereskedelmi és Szolgáltató Kft., a RKB Építõ Kft. és az ALBA REGIA Építõ Vállalkozó Holding Rt. jelentkezését nyilvánította érvényesnek és alkalmasnak, õket kérte fel ajánlattételre.<br>
Az ajánlati felhívás 8. pontjában meghatározta ajánlatkérõ, hogy az elbírálás szempontja az összességében legelõnyösebb ajánlat. Ehhez meghatározta a részszempontokat azok súlyszámával, az adható pontszámokkal és az értékelés módszerét is megadta.<br>
Az ajánlatkérõ a következõ részszempontokat határozta meg:<br>
részszempontok	súlyszámok<br>
- ajánlati ár	50<br>
- fizetési feltételek	27<br>
alszempontok:<br>
- ajánlatkérõ számára (30 napot meghaladó) határidõ	9<br>
- számlázás idõbeli ütemezése %-os formában a teljesítési értékek feltüntetésével	9<br>
- egyéb megajánlott számszerûsített fizetési könnyítések	9<br>
- a jogszabályon felüli jótállási kötelezettség vállalása	20<br>
- a teljesítési határidõhöz képest (mûszakilag reális) korábbi teljesítés	10<br>
- a véghatáridõre vállalt késedelmi kötbér napi mértéke	10<br>
Adható pontszám valamennyi részszempont esetén 1-10 pont.<br>
Részszempontonként a legkedvezõbb ajánlat a legmagasabb pontot (10), a legkedvezõtlenebb ajánlat a legkevesebb pontot (1) kapja. Ezen belül a lineáris arányosság alapján kerülnek értékelésre az ajánlatok. A súlyszám és az értékelési pont szorzata adja a részszempontok pontszámát.<br>
Az általánosságban megfogalmazott, konkrétumokat nem tartalmazó, valamint jogszabályokkal ellentétes megajánlásokat az értékeléskor az ajánlatkérõ nem veszi figyelembe.<br>
Az ajánlatkérõ a 4. a) pontjában az ajánlattételi határidõt 2002. augusztus 30-ban, a 10. a) pontban az eredményhirdetés idõpontját 2002. szeptember 19-ben határozta meg.<br>
Az ajánlatkérõ "Ajánlatkérési dokumentáció"-t is készített, melyben megismételte az ajánlati felhívást, meghatározta a részletes ajánlati feltételeket és az ajánlat pontos mûszaki tartalmát kiviteli tervdokumentáció formájában.<br>
Ennek 1. sz. melléklete tartalmazza azt a nyilatkozatot, melyet ajánlatkérõ a bontási eljárás során ismertetni kíván. Az 1. pont az ajánlati árat tartalmazza a következõ bontásban:<br>
A fõvállalkozói ár a teljesítés idõpontjára prognosztizált egyösszegû rögzített ár:<br>
Nettó rögzített ár: ............................................................... Ft<br>
Tartalékkeret (a rögzített ár 5%-a) ..................................... Ft<br>
Áfa (25%) ........................................................................... Ft<br>
Fõvállalkozói ár összesen ................................................... Ft<br>
A 3. sz. melléklet fõvállalkozói szerzõdést tartalmaz, melynek, 5.7. pontja szerint megrendelõ jogosult közegészségügyi és járványügyi különleges események bekövetkezése esetén maximum 30 napra a Fõvállalkozó munkavégzését felfüggeszteni. A Fõvállalkozó a felfüggesztés miatt többletköltségigényt nem érvényesíthet.<br>
Ajánlatkérõ ajánlattevõk rendelkezésére bocsátotta a kiviteli tervdokumentációt, mely tartalmazta az építõmesteri, épületgépészeti, elektromos, tûzvédelmi, orvosi gázellátási és orvos-technológiai terveket, mûszaki leírásokat és az ezekhez kapcsolódó tételes költségvetés-kiírást.<br>
A kérelmezõ 2002. augusztus 5-én nyújtott be jogorvoslati kérelmet, melyben kifogásolta, hogy az ajánlatkérõ nem állított össze megfelelõ és konkrét dokumentációt, melynek alapján megfelelõ árajánlatot lehessen tenni.<br>
Álláspontja szerint a százalékos tartalékkeret elõírása rontja azoknak az ajánlattevõknek az esélyeit, akik alapos munkával észrevételezik a költségvetést, és ezzel magasabb nettó ajánlati árat ajánlanak meg.<br>
A magasabb árra kapott alacsonyabb pontszám nem ellensúlyozható a korrekt mûszaki tartalomra kapott pontszámmal, mert a mûszaki tartalom nem értékelési szempont. Sérelmezte az eredményhirdetés idõpontját, továbbá hogy a kivitelezési munkák esetleges felfüggesztése miatti határidõ-módosulást nem rendezi az ajánlatkérési dokumentáció. Kérte, hogy a Döntõbizottság hívja fel az ajánlatkérõt az ajánlatkérési dokumentáció módosítására, és hozzon ideiglenes intézkedést az eljárás felfüggesztésére.<br>
Ajánlatkérõ érdemi észrevételében kérte a kérelmet mint alaptalant elutasítani. Álláspontja szerint az ajánlati ár egyösszegû átalányárként történõ megadása minden ajánlattevõt alapos, megfontolt munkára késztet. A mûszaki tartalmat azért nem kívánja értékelni, mert a vonatkozó szabványok szerint mûködõképes állapotú teljesítést írt elõ, ezért a mûszaki tartalom azonos lesz, a bírálati részszempontok meghatározása az ajánlatkérõ jogosultsága a Kbt. keretei között. A tartalékkeret százalékos megadása elfogadott módszer, sem esélyegyenlõséget, sem jogszabályt nem sért. A vállalkozási szerzõdésben meghatározott egyösszegû ár fix árat jelent, amely az építési- vállalkozási szerzõdések esetében az esetleges többletmunkát is magában foglalja, amely a szerzõdés teljesítése során nem változhat. Az átalánydíj nettó összegének 5%-ban meghatározott tartalékkeret ennélfogva szintén egyösszegû, tehát fix összeg. Az eredményhirdetés idõpontját a Kbt.-nek és sajátképességeiknek az ismeretében határozták meg. A kivitelezés felfüggesztésére vonatkozó határidõ-módosítással kapcsolatban a Kbt. 73. § (1) bekezdés intézkedik, illetve a megkötendõ vállalkozási szerzõdésre irányadó Ptk. rendelkezései a megrendelõi késedelemre vonatkozóan.<br>
Az egyéb érdekeltek nem tettek észrevételt.<br>
A Döntõbizottság ideiglenes intézkedést nem alkalmazott, mert törvényi feltételei nem álltak fenn.<br>
A Döntõbizottság az eljárás iratai, és a felek szóbeli és írásbeli nyilatkozatai alapján megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A Döntõbizottság megállapította, hogy az ajánlatkérõ a Kbt. fenti rendelkezésének megfelelõ tartalommal adta meg az ajánlat mûszaki tartalmát a kiviteli tervdokumentáció formájában, mely tartalmazta a különbözõ, a közbeszerzés keretében megvalósuló építési beruházásra vonatkozó ajánlati felhívás dokumentációjának részletes mûszaki tartalmáról szóló 1/1996. (II. 7.) KTM rendelet szerinti terveket és a kapcsolódó tételes költségvetési kiírást.<br>
A Döntõbizottság megállapította, hogy a kérelmezõnek a százalékos tartalékkeret ajánlatkérõ általi elõírással kapcsolatos kérelme nem megalapozott.<br>
Az ajánlatkérõ az ajánlatkérési dokumentáció 3. pontjában egyértelmûen elõírta a mûködõképes állapotú teljesítést, valamint hogy a vállalási összeg módosítását nem fogadja el.<br>
Tehát valamennyi ajánlattevõnek azonos alapossággal és részletezéssel kell ajánlatát megtennie, mivel a vállalkozói díj nem emelhetõ az esetlegesen felmerülõ és elõre nem látható, de az ajánlati felhívás, dokumentáció feltételeinek, valamint a vonatkozó szabványoknak, szakhatósági, hatósági elõírásoknak megfelelõ, a komplett beruházáshoz mûszakilag szükséges munkák fedezetére.<br>
Az 5%-os tartalékkeret nem túlzott mértékû, és megfelelõ gondossággal összeállított ajánlat esetén alkalmas az elõre nem látható mértékû, de mûszakilag szükséges kiegészítõ munkák fedezetére, illetve ilyen munkák hiányában is a vállalkozói díj részét képezi. Mindegyik ajánlattevõ azonos eséllyel bír, hogy a megfelelõen összeállított ajánlata esetén a tartalékkeret többletköltségként jelentkezik-e vagy fordítva.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontja szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk.<br>
A Döntõbizottság nem fogadta el a kérelmezõ álláspontját a mûszaki tartalom részszempont vonatkozásában sem, mivel a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontja szerint az ajánlatkérõ csak olyan részszempontokat határozhat meg, melyek gazdaságilag értékelhetõ mennyiségi, illetve minõségi tényezõkön alapulnak, valamint a közbeszerzés tárgyával, illetve a szerzõdés feltételeivel kapcsolatosak.<br>
A Döntõbizottság álláspontja szerint az ajánlatkérõ a bírálati részszempontokat a fenti követelményeknek megfelelõen állapította meg, tehát a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdés szerinti esélyegyenlõség mint alapelv sérelme nem következett be.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szerint az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontástól számított harminc (építési beruházás esetén hatvan) napon belül - az ajánlati felhívásban meghatározott eredményhirdetési idõpontban - nyilvánosan ki kell hirdetni.<br>
A Döntõbizottság megállapította, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szerint határozta meg az eredményhirdetés idõpontját, tehát az ajánlati felhívásban az ajánlattételi határidõ meghatározása (az ajánlatok felbontását követõ 20. nap) az építési beruházásokra vonatkozó 60 napos határidõn belüli. Az ajánlatkérõ elõírása az eredményhirdetés elhalasztására vonatkozóan szintén jogszerû volt, figyelembe véve a Kbt. 55. § (2) bekezdését.<br>
A kérelmezõnek az ajánlatkérési dokumentáció mellékletét képezõ fõvállalkozói szerzõdésben foglalt és a közegészségügyi és járványügyi különleges eseményekre tekintettel történõ munkavégzés felfüggesztési lehetõséggel kapcsolatban elõterjesztette kérelme sem alapos.<br>
Az ajánlatkérési dokumentáció mellékletét képezõ fõvállalkozási szerzõdés 5.7. pontja csak a felfüggesztés miatti többlet-költségigény érvényesítését nem teszi lehetõvé a fõvállalkozó számára, a határidõ módosulására vonatkozóan a szerzõdés 12.9. pontjában felhívott polgári törvénykönyv ad diszpozitív rendelkezéseket. A Döntõbizottság szerint egészségügyi intézményben végzett beruházás esetében indokolt a járványügyi - közegészségügyi helyzetre figyelemmel - a diszpozitív rendelkezések keretein belül - lehetõvé tenni a megrendelõ részére a munkavégzés felfüggesztését. Ebben az esetben az objektív akadályra figyelemmel a Ptk. 302. § b) pontja szerinti jogosulti (megrendelõi) késedelem következik be, hiszen a megrendelõ érdekkörében felmerült okból került sor a munkavégzés felfüggesztésére, mely körülmény egyidejûleg kizárja a Ptk. 303. § (3) bekezdése szerint a kötelezette (vállalkozói) késedelmet. Az ajánlatkérõ által hivatkozott és a <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdése alapján egyébként a szerzõdõ felek módosíthatják is a teljesítési határnapot a bekövetkezett vis maiorra tekintettel.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Bizottság határozatában a jogsértõt, ennek hiányában az alaptalan kérelem elõterjesztõjét kötelezi az eljárási díj és a jogorvoslati eljárással kapcsolatban felmerült költségek viselésére.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott tekintettel arra, hogy jogsértés nem került meghatározásra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 2.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>