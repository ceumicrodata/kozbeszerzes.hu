<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8805)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.527/6/2002.<br>
<br>
Tárgy: a WF Építõipari és Szolgáltató Kft. jogorvoslati kérelme a Magyar Posta Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A WF Építõipari és Szolgáltató Kft. (2900 Komárom, Honfoglalás u. 16., a továbbiakban: kérelmezõ) jogorvoslati kérelmét, melyet a Magyar Posta Rt. Beszerzési és Ellátási Igazgatósága (Budapest I., Hattyú u. 14., a továbbiakban: ajánlatkérõ) "Bábolnán új posta építése a mûszaki dokumentáció alapján" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. július 17-én ajánlati felhívást tett közzé a Közbeszerzési Értesítõ 29. számában nyílt eljárás megindítására (5823/2002) a rendelkezõ részben írt tárgyban.<br>
Az ajánlati felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket a 11. b) pontjában pedig a szerzõdés teljesítésére alkalmatlanná minõsítés szempontjait határozta meg ajánlatkérõ. A 13. pontban ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlyszámával együtt. Az adható pontszámokat 0-100 határozta meg, valamint megadta az értékelés módszerét is.<br>
A felhívás 16. pontja tartalmazta az egyéb információkat. Ezek közül az f) pontban kikötötte ajánlatkérõ, hogy a <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(3) bekezdés szerint a nyertes ajánlattevõ köteles a szerzõdés megkötéséig megfelelõ felelõsségbiztosítási szerzõdést kötni. A felelõsségbiztosítási kötvényt (másolatban) vagy legalább az errõl szóló, biztosítótól származó szándéknyilatkozatot (másolatban) az ajánlathoz csatolni kell.<br>
A 16. j) pontban azt közölte, hogy hiánypótlást biztosít az ajánlattevõk számára.<br>
Ajánlatkérõ részletes dokumentációt is készített és bocsátott az ajánlattevõk részére. A dokumentáció tartalmazta az ajánlati felhívást, valamint 2. szám alatt az "Eljárási útmutatót".<br>
Az útmutató 2.6. "felelõsségbiztosítás" címszó alatt azt tartalmazta, hogy a felelõsségbiztosítási kötvényt (másolatban) vagy legalább az annak megkötésére vonatkozó biztosítótól származó szándéknyilatkozatot (másolatban) az ajánlatnak tartalmaznia kell (a felelõsségbiztosítási kötvény a nyertes ajánlattevõ legkésõbb a szerzõdéskötés napján köteles bemutatni a másolatát a szerzõdéshez csatolni), ennek elmulasztása esetén a szerzõdéskötés az ajánlattevõ érdekkörében felmerült okból meghiúsul. A dokumentációban 8. számú mellékleteként szerepelt a teljesítési biztosítékra vonatkozó nyomtatvány, melyet kitöltve és a bank által aláírva lehetett az ajánlathoz csatolni. A dokumentáció tartalmazta továbbá az építési engedélyt is.<br>
Az ajánlattételi határidõig a kérelmezõ, a MODULOK Kft., a Partner Építõ Kft. valamint a Gazsi és Gazsi Kft. nyújtott be ajánlatot. Az ajánlatok értékelése során az ajánlattevõ három ajánlattevõtõl - köztük kérelmezõtõl is - kért hiánypótlást. Kérelmezõ tekintetében az ajánlati adatlap "ajánlat összege" kitöltését, az oldalak folyamatos számozását, pénzintézeti nyilatkozat benyújtását és a referenciák bemutatásánál a saját teljesítés megjelölését kérte pótolni.<br>
Kérelmezõ a megadott határidõig becsatolt egy új ajánlati adatlapot és referencialistát (az ajánlatok tartalmát nem változtatta meg csak a hiányzó adatokat pótolta). Becsatolta továbbá a Kereskedelmi és Hitelbank igazolását, valamint egy nyilatkozatot, hogy a Budapest Banknál megszûnt a számlája. Az oldalak folyamatos számozásának hiánya tévedésen alapult, melyet a felek telefonon tisztáztak.<br>
A hiánypótlásokat követõen ajánlatkérõ folytatta az értékelést, és több lépésben döntést hozott kérelmezõ érvénytelenségérõl. Az indokolás szerint kérelmezõ ajánlatából hiányzik a biztosítótól származó szándéknyilatkozat, mely nem pótolható.<br>
Ajánlatkérõ az eredményhirdetést a felhívásnak megfelelõ idõpontban megtartotta, és elkészítette az összegzést az eljárásról. Ezen összegzés 3. pontja szerint a kérelmezõ ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52 § (</a>2) bekezdésének d) pontja alapján (a biztosításra vonatkozó szándéknyilatkozat az ajánlattevõtõl származik, és a dokumentum hiánypótlása nem lehetséges). Ugyanitt a Gazsi és Gazsi Kft. ajánlatát is érvénytelennek nyilvánította ajánlatkérõ szintén a Kbt. 52. § (2) bekezdése alapján, mivel az általa teljesített hiánypótlás nem teljes körû, a hiánypótlásra adott határidõ lejárta után is hiányzik a 2000. évi beszámoló. Ajánlatkérõ az eljárás nyerteseként a MODULOR Kft.-t mint az összességében legkedvezõbb ajánlatot benyújtót nevezte meg.<br>
Kérelmezõ 2002. szeptember 5-én jogorvoslati kérelmet nyújtott be a Döntõbizottsághoz. Ebben kérte az ajánlatkérõnek az eljárást lezáró döntését megsemmisíteni tekintettel arra, hogy az ajánlatkérõ tévedett a pályázatok elbírálásánál, mivel a kérelmezõ ajánlata mindenben megfelelt a pályázati kiírásnak, így alkalmas az elbírálásra. Kérte továbbá a jogsértés megállapítása mellett ideiglenes intézkedés alkalmazását, illetve ennek keretében a szerzõdés megkötésének megtiltását. Kérelmét azzal indokolta, hogy a 2002. szeptember 3-án kelt tájékoztatóban azt rögzítette ajánlatkérõ, hogy a kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. Álláspontja szerint a hivatkozott rendelkezés alapján akkor érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Azt is nyilatkozta, hogy az ajánlatkérési dokumentációban az ajánlattevõnek a szerzõdés teljesítésére alkalmatlanná minõsítésének szempontjai között a biztosítóintézettõl származó nyilatkozat ténye nem szerepel. Ezt csupán az egyéb információk f) pontja tartalmazza, mely nem vélelmezi sem az érvénytelenség, sem pedig az alkalmatlanság fogalmát. Sérelmezte azt is, hogy ajánlatkérõ olyan dokumentum hiányát rója a terhükre, melyet a részére biztosított hiánypótlási felhívásban nem említett meg. Azt is vélelmezte, hogy ajánlatukat az ajánlatkérõ a kifogásolt részek kivételével elfogadta, és ezért a hiánypótlás teljesítése után teljes értékû anyagnak tekinthetõ. Álláspontja szerint a Kbt. a hiánypótlások köréhez pótolható okiratok körét taxatíve nem sorolja fel, hanem csak példaszerûen említ egy-két esetet. Ezek az esetek is csak a "különösen" jelzõvel illetett körbe tartoznak, amely nem zárja ki, hogy ezenkívül még számtalan hiányosság elõfordulhat. Megjegyezte azt is, hogy a Közbeszerzések Tanácsa sem javasolja a formai hiányosságoknak a taxatíve felsorolását, mivel a törvényben hivatkozott különös eseteken túlmenõen további hiányosságok is elõfordulhatnak, amik pótolhatóak. Azt <br>
is nyilatkozta, hogy a benyújtott ajánlatokban ajánlatkérõ nem kifogásolta a biztosításra vonatkozó nyilatkozatukat, ez szükség szerint biztosító intézettõl származó szándéknyilatkozattal pótolható, illetve megbízás esetén a tényleges felelõsségbiztosítási szerzõdést is megkötötték volna.<br>
A Döntõbizottság a kért ideiglenes intézkedést a jogorvoslati eljárás során nem alkalmazta a törvényi feltételek hiányában.<br>
Ajánlatkérõ írásos észrevételében kérte a megalapozatlan jogorvoslati kérelem elutasítását a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján. Kérelmét azzal indokolta, hogy az ajánlati felhívás 16. f) pontja a felelõsségbiztosítási kötvény másolatának vagy az errõl szóló, biztosítótól származó szándéknyilatkozat másolatának az ajánlathoz csatolását írta elõ az ajánlattevõ számára. Elõadta azt is, hogy a Kbt. 43. § (5) bekezdése alapján hiánypótlási lehetõséget biztosított az ajánlati felhívás 16. j) pontjában meghatározottak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(3) bekezdése elõírja, hogy építési beruházás esetén az ajánlattevõként szerzõdést kötõ fél megfelelõ felelõsségbiztosítási szerzõdést köteles kötni. Tekintettel arra, hogy a Kbt. 44. § (1) és (2) bekezdésében az alkalmasság igazolására bekérhetõ dokumentumok között nem szerepel a felelõsségbiztosítási kötvény, illetõleg az errõl szóló, biztosítótól származó szándéknyilatkozat, ezért annak becsatolását ajánlatkérõ az ajánlati felhívásban nem az alkalmassági igazolások között [11. a) pont], hanem az ajánlati felhívás 16. f) pontjában egyéb információk között kérte.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése határozza meg a pótolható hiányok körét. Ezek szerint csak a 44. § illetve 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására kerülhet sor. A Közbeszerzések Tanácsa 3/2001. számú ajánlása szerint a hiányzó igazolások, nyilatkozatok és egyéb mellékletek kizárólag az ajánlás 5. a) és b) pontjában megadott körben, tehát a Kbt. 44. § és 46. § szerinti igazolások és nyilatkozatok - pótolhatók -, más, az ajánlatból hiányzó iratok bekérésére a formai hiányosságok körében nem kerülhet sor.<br>
Fentiekre tekintettel az ajánlati felhívás 16. f) pontjában elõírt felelõsségbiztosítási kötvény, illetve annak megkötésérõl szóló - biztosítótól származó - szándéknyilatkozat hiánya nem tekinthetõ formai hiányosságnak, ez olyan tartalmi hiányosság, amelynek pótlására a Kbt. idézett rendelkezései szerint nem kerülhetett sor.<br>
Az ügyben érdekelt felek közül a MODULOR Kft. írásban úgy nyilatkozott, hogy álláspontja szerint a kérelmezõ tévesen értelmezte a közbeszerzési eljárásban a hiánypótlás kérdését, mert az általa tévesen és a kiírással ellentétesen benyújtott "biztosításra vonatkozó szándéknyilatkozatot" mint arra nem jogosult csatolta az eljárás folyamán. Megítélése szerint a MODULOR Kft. összességében a legkedvezõbb ajánlatot tette a pénzügyi, gazdasági és mûszaki alkalmasság igazolása mellett.<br>
Fentiekre tekintettel indítványozta a jogorvoslati kérelem elutasítását.<br>
A felek a jogorvoslati eljárás során tárgyalás tartását nem kérték, ezért a Döntõbizottság a rendelkezésére álló iratok, dokumentumok, valamint a felek írásos nyilatkozata alapján megállapította, hogy a jogorvoslati kérelem megalapozatlan az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban illetõleg a dokumentációban meghatározott feltételeknek.<br>
A Döntõbizottság a kérelmezõ által sem vitatottan, illetve elismerten megállapította, hogy ajánlatkérõ az ajánlati felhívása 16. f) pontjában követelte meg felelõsségbiztosításikötvény-másolat, vagy legalább az errõl szóló, biztosítótól származó szándéknyilatkozat, illetve másolat becsatolását az ajánlathoz.<br>
Maga kérelmezõ is elismerte és rögzítette jogorvoslati kérelmében, hogy ilyen dokumentumot az ajánlatához nem csatolt, azt csak nyertessége esetén a felhívásban megjelölt idõpontig kívánta késõbb prezentálni:<br>
A Döntõbizottság osztotta ajánlatkérõ és az ügyben ügyfélként nyilatkozó MODULOR Kft. álláspontját abban, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján Kbt. 44. § és 46. § szerinti igazolások vagy nyilatkozatok körébe nem sorolható be felhívás 16. f) pontjában megjelölt felelõsségbiztosítási kötvény, illetve a biztosítótól származó szándéknyilatkozat, így annak pótlására ajánlatkérõ a hiánypótlás keretében nem biztosíthatott lehetõséget a kérelmezõ számára.<br>
A fent leírt indokok alapján megállapítható, hogy ajánlatkérõ a Kbt.-nek megfelelõen döntött a hiánypótlás biztosítása során, valamint a kérelmezõ ajánlatának érvénytelenné nyilvánításakor a fentebb jelzett rendelkezések alapján, ezért a Döntõbizottság a Kbt. 76. § (1) bekezdésének c) pontjában biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította, és ugyanezen szakasz (1) bekezdésének h) pontja alapján rendelkezett a költségek viselésérõl is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 19.<br>
<br>
Dr. Bíró László s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>