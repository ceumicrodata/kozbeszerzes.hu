<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8757)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.503/12/2002.<br>
<br>
Tárgy: jogorvoslati eljárás megszüntetése.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a VIA-PLAST Mûszaki Fejlesztõ, Kereskedelemi és Szolgáltató Kft. (2094 Nagykovácsi, Semmelweis u. 19., továbbiakban: kérelmezõ) jogorvoslati kérelme alapján a Budapesti Közlekedési Rt. Mûszaki Igazgatóság Beruházási Fõosztály (1980 Budapest VII. ker., Akácfa u. 15., továbbiakban ajánlatkérõ) "Budapest XV. ker., 69-es villamosviszonylat, Bánkút utcai villamospálya vágányfelújítása, a Vasutastelep utca és a Páskomliget utca közötti szakaszon" tárgyú közbeszerzési eljárása ellen indított jogorvoslati eljárást megszünteti.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs és a határozat bírósági felülvizsgálata iránt sem terjeszthetõ elõ kérelem.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. június 12-i, 24. számában tette közzé ajánlati felhívását nyílt eljárás megindítására a rendelkezõ részben megjelölt tárgyban. Felhívása 3. a) pontjában és dokumentációjában határozta meg az elvégzendõ munkák pontos mennyiségi adatait.<br>
A 2002. június 27-én tartott helyszíni bejáráson tájékoztatta ajánlatkérõ az ajánlattevõket - többek között - arról, hogy az ORTEC Kft.-nél az ORTEC Isolast gumiprofilokra a vágányépítéshez szükséges mennyiségben a gyártási kapacitást lekötötte.<br>
A 2002. július 23-i ajánlattételi határidõre ajánlatot nyújtott be a RING Körútépítõ Kkt.-STRABAG Építõ Kft. Konzorciuma, a SWIETELSKY Útvasút Kft. és az ALTERRA Építõipari Kft.<br>
A kérelmezõ a dokumentációt nem vásárolta meg, ajánlatot nem nyújtott be és más ajánlattevõk sem vonták be alvállalkozóként.<br>
A Strabag Kft. alvállalkozója, a Vasútépítõ és Karbantartó Kft. ugyan árajánlatot kért a kérelmezõtõl sín és nyomtartó gumiburkoló profilokra, de tényleges megrendelésre nem került sor.<br>
Ajánlatkérõ 2002. augusztus 12-én hirdette ki az eljárást lezáró döntését. A nyertes a RING Körútépítõ Kkt. és a Strabag Építõ Kft. konzorciuma lett, vele ajánlatkérõ megkötötte az eljárást lezáró szerzõdést, és a teljesítés is megkezdõdött.<br>
A kérelmezõ 2002. augusztus 27-én nyújtotta be jogorvoslati kérelmét, hiánypótlást és a kérelem pontosítását követõen az eljárást a Döntõbizottság 2002. augusztus 30-án indította meg, és 2002. szeptember 23-án 13.00 órára tárgyalást tûzött ki.<br>
A kérelmezõ álláspontja szerint nem jogszerûen járt el ajánlatkérõ akkor, amikor kikötötte, hogy csak az ORTEC külföldi gumi építhetõ be és erre már a gyártási kapacitást lekötötte.<br>
Elõadta, hogy errõl 2002. augusztus 15-én szerzett tudomást.<br>
Ajánlatkérõ észrevételében kérte a jogorvoslati kérelem elutasítását, elsõdlegesen elkésettség, illetve ügyfélképesség hiánya miatt. Az ügy érdeme vonatkozásában úgy nyilatkozott, hogy eljárásában biztosította az esélyegyenlõséget, a kifogásolt kikötést a mûszaki színvonal biztosítása indokolta.<br>
A kérelmezõ 2002. szeptember 16-án bejelentette, hogy jogorvoslati kérelmét visszavonja, és kérte az eljárás lezárását.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. tv. (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.<br>
A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
Tájékoztatja a Döntõbizottság a feleket, hogy a jogorvoslati eljárás megszüntetésére tekintettel a 2002. szeptember 23. napjára kitûzött tárgyalás elmarad.<br>
<br>
Budapest, 2002. szeptember 17.<br>
<br>
Dr. Nagy Gizella s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>