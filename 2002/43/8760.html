<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8760)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.500/7/2002.<br>
<br>
Tárgy: a NAGÉV Kötszer Kft. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Varga Péter ügyvéd (4024 Debrecen Darabos u. 63.) által képviselt NAGÉV Kötszer Könnyûipari, Kereskedelmi és Szolgáltató Kft. (4220 Hajdúböszörmény, Kinizsi tér 7., továbbiakban: kérelmezõ) jogorvoslati kérelmét - melyet a Honvédelmi Minisztérium Beszerzési és Biztonsági Beruházási Hivatal (1475 Budapest, Pf. 163, továbbiakban: ajánlatkérõ) gézek, pólyák, vatták, egyéb kötszerek beszerzése I-VII. termékcsoportban tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. május 15-én megjelent számában a rendelkezõ részben megjelölt beszerzés tárgyában. A felhívásra termékcsoportonként részajánlatot is lehetett tenni.<br>
A felhívás 11. a) pontja szerint ajánlattevõnek pénzügyi, gazdasági és mûszaki alkalmassága igazolására a következõket kellett csatolnia:<br>
"- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontjában foglalt nyilatkozat az elõzõ 3 év teljes forgalmáról és ugyanezen idõszak közbeszerzés tárgyának forgalmáról,<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjának megfelelõ referenciák bemutatása az elmúlt 3 évre vonatkozóan. A nyilatkozatnak minimálisan tartalmaznia kell az ellenszolgáltatás összegét, a teljesítés idejét, a szerzõdéskötõ fél megnevezését, és nyilatkozata alapján csatolja a megnevezett szállításairól a megrendelõ által kiadott referenciaigazolásokat,".<br>
A 11. b) pont szerint a szerzõdés teljesítésére alkalmatlanná minõsítés szempontjai:<br>
- az ajánlattevõ egyik évben sem tud felmutatni ajánlata nettó értékének 200%-át meghaladó - a közbeszerzés tárgyával megegyezõ - forgalmi adatokat,<br>
- az ajánlattevõ nem rendelkezik évente legalább 3 igazolt referenciával.<br>
Az ajánlattételi határidõre, június 25-re a kérelmezõ, az Interimport Kft., a Bella Hungária Kft., a Hartmann Rico Hungária Kft. és a Salus Kft. nyújtott be ajánlatot.<br>
Ajánlatkérõ az augusztus 9-én tartott eredményhirdetésen az I., IV., V. és VII. termékcsoportra az Interimport Kft., a II. és III. termékcsoportra a Bella Hungária Kft., a VI. termékcsoportra a Hartmann Rico Hungária Kft. ajánlatát hirdette ki nyertesnek.<br>
Kérelmezõ ajánlatát érvénytelenné nyilvánította azzal az indokkal, hogy "ajánlatában csak az elõzõ 2 évrõl tudott referenciát bemutatni szemben a felhívás 11. a) pontjának 2. bekezdésében foglaltakkal, miszerint az elõzõ 3 évrõl kell azt benyújtani."<br>
Kérelmezõ augusztus 26-án jogorvoslati kérelmet terjesztett elõ a Döntõbizottsághoz.<br>
Sérelmezte ajánlata érvénytelenné nyilvánítását. Elõadta, hogy ajánlatában tájékoztatta ajánlatkérõt arról, hogy 1999. december 1-jén vásárolta meg a volt Rico Kötszer Mûvek, majd a Maköt Kft. hajdúböszörményi gyáregységét, és állásidõ nélkül folytatta a termelést. A szállítások ideje ennek megfelelõen a jelen közbeszerzési eljárás vonatkozásában a 2000. január 1. és 2002. június 15-e közötti idõszak.<br>
Álláspontja szerint ajánlatkérõnek az ajánlata érvénytelenné nyilvánítását kimondó döntése jogsértõ volt, mivel az ajánlati felhívásban nem volt alkalmassági feltételként megjelölve, hogy a közbeszerzési eljárásban csak olyan ajánlattevõ vehet részt, aki az elõzõ teljes 3 évben már foglalkozott a közbeszerzés tárgyát képezõ termékek elõállításával, és ezáltal a teljes 3 éves idõszakra rendelkezik referenciával. Amennyiben az ajánlatkérõ alkalmassági feltételként kívánta volna ezt kikötni, úgy ezen elvárása a kiírásban explicit módon jelent volna meg. Ilyen értelmû kikötés hiányában nem lehet érvénytelennek tekinteni a 3 évnél rövidebb idõszakra vonatkozó referenciát igazoló ajánlatot, mert ez esetben az érvényességi és az alkalmassági feltételek ütköznek egymással.<br>
Álláspontja alátámasztásaként hivatkozott a Döntõbizottság D.128/6/1997. számú határozatára, melyben a Döntõbizottság kifejtette, hogy amennyiben az ajánlattevõ 3 évnél rövidebb ideje mûködik, s emiatt nem csatolja a kért 3 éves forgalmi adatokat és az ajánlattevõ nem írta elõ alkalmassági feltételként a legalább 3 éves mûködést, úgy a teljes 3 év forgalmi adataira vonatkozó kimutatás csatolásának hiánya nem szolgálhat a közbeszerzési eljárásból való kizárás alapjául.<br>
Elõadta, hogy amennyiben ajánlatkérõ nem nyilvánította volna érvénytelenné ajánlatát, úgy õ lett volna az eljárás nyertese.<br>
Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ kérte a jogorvoslati kérelem elutasítását.<br>
Elõadta, hogy a felhívás 11. b) pontjában szereplõ alkalmatlanná minõsítési okok között valóban nem szerepel a legalább 3 évre vonatkozó referencia, azonban a kérelmezõt nem is minõsítette alkalmatlannak a szerzõdés teljesítésére. Kérelmezõ csak az elõzõ 2 évrõl csatolt referenciát, szemben a felhívás 11. a) pontja második bekezdésében foglaltakkal, miszerint az elõzõ 3 évrõl kell azt benyújtani. Ezért a kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Álláspontja szerint a kérelmezõ által hivatkozott D.128/6/1997. számú döntõbizottsági határozat megállapítása jelen közbeszerzési eljárásban analógiaként nem jöhet számba, egyrészrõl mert a hivatkozott határozat a forgalmi adatokra vonatkozik, másrészrõl pedig a kérdés a határozat alapját képezõ tényállás szerint nem az érvényességet, hanem az alkalmasságot illetõen merült fel.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban foglalt tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint az ezen feltételnek nem megfelelõ ajánlat érvénytelen.<br>
Ajánlatkérõ a felhívás 11. a) pontja második "-" bekezdésében az elmúlt 3 év referenciáinak bemutatását írta elõ. Az elmúlt 3 év referenciáinak megismerését annyira fontosnak tartotta, hogy a 11. b) pont második "-" bekezdésében alkalmassági feltételként szabta ezek meglétét, azaz csak azt az ajánlattevõt tartotta alkalmasnak a szerzõdés teljesítésre, amely ajánlattevõ legalább 1999. évtõl forgalmazza a beszerzés tárgyát képezõ termékeket.<br>
Ebbõl következik, hogy a mûszaki alkalmassága igazolásához ajánlattevõnek csatolnia kellett az 1999-es év referenciáinak ismertetését is.<br>
A Döntõbizottság megállapította, hogy kérelmezõ nem csatolta az 1999-es év referenciáinak ismertetését, így ajánlatkérõ jogszerûen nyilvánította a kérelmezõ ajánlatát érvénytelennek. Ezért a Döntõbizottság a jogorvoslati kérelmet ebben a részében elutasította.<br>
A Döntõbizottság megjegyzi, hogy az 1999-es év referenciái hiánya miatt a kérelmezõ alkalmatlan is a szerzõdés teljesítésére a 11. b) pont második "-" bekezdésében foglalt alkalmassági kritériumnak való nem megfelelés folytán, mivel erre az évre nem csatolt legalább 3 db igazolt referenciát.<br>
A Döntõbizottság nem fogadta el kérelmezõ érvelését, miszerint érvényes az ajánlata, mert 2002, 2001 és 2000 évekre ismertetett a felhívásban elõírt számú referenciát és miután az "elmúlt 3 év" alatt a "naptári év" kitétel hiányában a 2002. május 15-tõl visszamenõleg számított 3 évet kell érteni, eleget tett a felhívásban foglaltaknak.<br>
Az "elmúlt 3 év" fogalom alatt - annak mindennapi értelmében - azokat az éveket kell érteni, amelyek már elmúltak. A felhívásnak 2002. május 15-i megjelenése idõpontjában a 2002-es év még nem múlt el, az erre az évre vonatkozó referenciák tehát nem vehetõk figyelembe.<br>
Kérelmezõ az alkalmasságát illetõen arra hivatkozott, hogy a 11. b) pont második "-" bekezdésének "évente" szóhasználatából következõen alkalmas a szerzõdés teljesítésére az az ajánlattevõ, akinek a 3 vizsgálandó év közül bármelyikben megvan az elõírt számú referenciája, mert e feltétel megfogalmazásból nem olvasható ki, hogy mely években kell meglenni a szükséges számú referenciának. Miután pedig van olyan 3 év, amelyikre nézve csatolta az elõírt számú referencia ismertetést, õ alkalmasnak minõsíthetõ.<br>
A Döntõbizottság ezen érvelést sem fogadta el.<br>
Az ajánlati felhívás 11. a) és 11. b) pontja szorosan összefügg egymással.<br>
A 11. a) pont meghatározza az alkalmasság igazolása céljából kért adatok és tények körét, a 11. b) pedig ezek közül kiemeli azokat, melyeknek ajánlatkérõ olyan fontosságot tulajdonít, hogy azoktól teszi függõvé az alkalmassá minõsítést.<br>
A referenciákat illetõen a 11. a) pont az elmúlt 3 év - 1999, 2000, 2001 - referenciáinak igazolását kérte. Ebbõl értelemszerûen következik, hogy az alkalmasságot is ezen évekre ismertetett referenciaadatok alapján kívánta vizsgálni. Ezen vizsgálati idõtartománytól csak akkor térhetett volna el, ha a felhívás 11. b) pontjában azt kifejezetten leszûkítette volna pl. a három év közül kettõ vagy egy évre. Mivel ezen szûkítés nem történt meg, a 11. a) pont második "-" bekezdésének és a 11. b) pont második "-" bekezdésének összevetésébõl, valamint az "évente" szó értelmezése útján megállapítható, hogy ajánlatkérõ alkalmassági feltételként szabta az 1999, 2000 és 2001 évekre elõírt megfelelõ számú (min. 3) referencia meglétét.<br>
Kérelmezõ álláspontja alátámasztásaként hivatkozott a Döntõbizottság D.128/6/1997. számú határozatára, amely határozat indokolásában a Döntõbizottság kimondta, hogy amennyiben az ajánlattevõ 3 évnél rövidebb ideje mûködik és emiatt nem csatolja a kért 3 éves forgalmi adatokat, s az ajánlattevõ nem írta elõ alkalmassági feltételként a legalább hároméves mûködést, úgy a teljes 3 éves forgalmi adatok csatolásának hiánya nem szolgálhat a közbeszerzési eljárásból történõ kizárás alapjául.<br>
Kérelmezõ hivatkozása nem helytálló, a határozati megállapítás jelen ügyben analógiaként sem alkalmazható.<br>
A hivatkozott határozat tényállása szerint ajánlatkérõ nem írta elõ alkalmassági feltételként a legalább 3 éves mûködést, a jelen közbeszerzési eljárásban pedig - a 11. a) és 11. b) pont fentiekben kifejtett összefüggésébõl következõen - közvetetten elõírta. Egyébként sem lehet összehasonlítani az 1997-es határozat szerinti és a jelen 2002-es ügy tényállását, mert az alkalmasság tekintetében a <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1999. </a>évi módosítása jelentõs változtatást eszközölt.<br>
Kérelmezõ hivatkozott arra, hogy amennyiben ajánlatkérõ nem nyilvánítja érvénytelennek ajánlatát, úgy az lett volna a legkedvezõbb ajánlat.<br>
A Döntõbizottság a kérelem megalapozottságát e tekintetben nem vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése elõírja, hogy az eljárás további szakaszában nem vehet részt, aki érvénytelen ajánlatot tett. A kérelmezõ ajánlata érvénytelen, így az elbírálásban nem vehetett részt.<br>
A Döntõbizottság ezért a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. szeptember 18.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>