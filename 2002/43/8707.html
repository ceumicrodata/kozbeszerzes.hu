<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8707)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.519/6/2002.<br>
<br>
Tárgy: a V+K Víz- és Környezetgazdálkodási Mérnökszolgálati Kft. jogorvoslati kérelme Dombóvár Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a V+K Víz- és Környezetgazdálkodási Mérnökszolgálati Kft. (9022 Gyõr, Czuczor Gergely u. 13., képviseli: dr. Árva Katalin ügyvéd, 1062 Budapest, Andrássy út 113., a továbbiakban: kérelmezõ) jogorvoslati kérelmét, amelyet Dombóvár Város Önkormányzata (7200 Dombóvár, Szent István tér 1., képviseli: dr. Pap Tamás ügyvéd, 7200 Dombóvár, Bezerédj u. 22., a továbbiakban: ajánlatkérõ) "Dombóvár kistérség térségi szennyvíz-elhelyezési programjának és további, a beruházást elõkészítõ tervezés, az elvi vízjogi engedélyezési tervek elkészítése, engedélyezési tervek, a környezeti hatásvizsgálat és a megvalósíthatósági tanulmány elkészítése" tárgyú közbeszerzési eljárása ellen terjesztett elõ, elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállását állapította meg:<br>
Ajánlatkérõ a Közbeszerzési Értesítõ 2002. május 8-i 19. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Ajánlatkérõ felhívása 11. a) pontjában a mûszaki alkalmassága igazolására kérte az 1. és 3. francia bekezdésben:<br>
- az elõzõ 3 év jelentõsebb konzulensi feladatainak ismertetését (idõpont, összeg), minimum 3 hasonló természetû szennyvíztisztítási, tervezési és tanácsadói munka megvalósítását, mely közül legalább 1 ISPA projekt legyen (a megbízó megnevezését és telefonszámát kérjük megadni),<br>
- az ajánlattevõ minõségbiztosítási rendszerének meglétérõl - bármely nemzeti rendszerben akkreditált - tanúsító igazolását.<br>
Ajánlatkérõ a felhívása 11. b) pontjában - többek között - az alábbi alkalmatlansági szempontokat határozta meg az ajánlattevõk felé:<br>
- ha nem tud referenciaként megnevezni az elmúlt 3 év figyelembevételével 3 szennyvíztisztítási projektet, melyben a konzulensi és tervezési munkákat õ végezte el,<br>
- ha az általa megjelölt referenciák ellenõrzése során elmarasztaló visszajelzés érkezik,<br>
- ha nem rendelkezik minõségbiztosítási rendszerének - bármely nemzeti rendszerben akkreditált - tanúsító általi igazolásával.<br>
Ajánlatkérõ a részajánlat, illetve a többváltozatú ajánlat benyújtásának a lehetõségét kizárta.<br>
Ajánlatkérõ felhívása 13. pontjában rendelkezett arról, hogy az ajánlatokat az összességében legelõnyösebb ajánlat elbírálási szempont alapján értékeli, meghatározta az értékelési részszempontokat, súlyszámokat, a ponthatárokat és az értékelés módszerét.<br>
Az ajánlati felhívás 16. pontjának 5. francia bekezdésében ajánlatkérõ elõírta, hogy az ajánlatokat "cégszerûen aláírva, két példányban (egy eredeti, egy másolat)" kell benyújtani.<br>
Ajánlatkérõ felhívása 16. pontjának 3. francia bekezdésében rendelkezett arról, hogy a hiánypótlásra a közbeszerzésekrõl szóló 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdésében foglaltak szerint lehetõséget biztosít, míg a 6. francia bekezdésben közölte, hogy az eljárás nyertesének visszalépése esetén az õt követõ második legkedvezõbb ajánlattevõvel köti meg a szerzõdést, amennyiben õt az eredményhirdetéskor megnevezte.<br>
Ajánlatkérõ a felhívását a Közbeszerzési Értesítõ 2002. június 19-i számában részben módosította.<br>
Az ajánlattételi határidõre, 2002. július 30-ra ajánlatot nyújtott be: a Benkó Bt., a K+K Kft., a Keviterv Kft. és a kérelmezõ.<br>
A kérelmezõ ajánlata 33. oldalán a Det Norske Veritas Magyarország Kft. által az alábbi tartalommal kiállított igazolást csatolta: "a Víz- és Környezetgazdálkodási Mérnökszolgálati Kft. minõségirányítási rendszerauditja ISO 9001:2000 szabvány szerint 2002. április 26-án sikeresen lefolytatódott. A tanúsítvány kiadása folyamatban van."<br>
Az eljárás során hiánypótlásra, felvilágosítás kérésére nem került sor. Az ajánlatkérõ 2002. augusztus 5-én írásban a kérelmezõtõl és a Keviterv Kft.-tõl magyarázatot kért a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. §-</a>ra hivatkozással az ajánlati ár rendkívül alacsony összegérõl. Mindkét felhívott írásban nyilatkozott.<br>
Ajánlatkérõ 2002. augusztus 27-én hirdette ki az eljárást lezáró döntését, mely szerint az eljárás nyertese a Keviterv Kft. lett, az õt követõ legkedvezõbb ajánlattevõnek pedig a K+K Kft.-t választották. A kérelmezõt az alábbi indokok alapján alkalmatlanná nyilvánították:<br>
"Az ajánlati felhívás 11. b) pontjának negyedik és második francia bekezdése alapján alkalmatlannak minõsítve, mivel a pályázat idõpontjában nem rendelkezett bármely nemzeti rendszerben akkreditált minõségbiztosítási rendszerrel, továbbá a referenciák között nem volt legalább egy - a 11. a) pontban mûszaki alkalmasság igazolására kért - ISPA projekt."<br>
A kérelmezõ 2002. szeptember 2-án nyújtotta be jogorvoslati kérelmét. Ebben kérte ajánlatkérõ eljárást lezáró döntésének a megsemmisítését és ideiglenes intézkedésként a szerzõdéskötés megtiltását.<br>
Álláspontja szerint ajánlatkérõ nem megalapozottan nyilvánította alkalmatlannak.<br>
A referenciával kapcsolatos alkalmatlansági szempontnál nem tüntette fel az ISPA projekt követelményét, így erre nem alapíthatta volna döntését. Tárgyaláson tett nyilatkozatában azt elismerte, hogy ajánlatában a referenciák bemutatása során valóban nem tüntetett fel az ajánlatkérõ elõírásainak megfelelõ ISPA projektet, azonban ettõl még a szerzõdés teljesítésére alkalmas, mert egyik szakembere nemzetközileg elismert ISPA szakértõ. E körben a tárgyaláson hivatkozott arra is, hogy a többi ajánlattevõ ajánlata pedig amiatt érvénytelen, hogy ajánlatukba nem eredeti tanúsítványt csatoltak, minõségbiztosítási rendszerük meglétérõl pedig ajánlatkérõ elõírta, hogy az egyik ajánlati példánynak eredetinek kell lenni.<br>
Megítélése szerint az általa becsatolt igazolás minõségbiztosítási rendszerével kapcsolatban megfelel az ajánlatkérõ követelményének, ugyanis ajánlatkérõ a tanúsító általi igazolást kért. Az auditot végzõ cég állította ki az igazolást, így minõségbiztosítási rendszerrel már rendelkezik. Elõadta, hogy az erre vonatkozó tanúsítványt Németországban állítják ki, és az auditot végzõ cégen kívül szükséges az ottani irodavezetõ aláírása is. Becsatolt igazolásában ugyan nem került feltüntetésre, hogy milyen tevékenységi körre vonatkozik az audit, de ajánlatkérõnek - ha ezt hiányosnak ítélte - kötelessége lett volna hiánypótlás keretében tisztázni. Bejelentette, hogy az auditja mérnöki tevékenységre, tanácsadásra vonatkozik.<br>
Jogorvoslati kérelmében kifogásolta továbbá, hogy ajánlatkérõ a kirívóan alacsony ellenszolgáltatásra vonatkozó magyarázatkérése során a többi ajánlattevõt írásban nem értesítette. Álláspontja szerint ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését, mert ezt minden felvilágosítás kérésére alkalmazni kell.<br>
Ajánlatkérõ kérte a jogorvoslati kérelem elutasítását.<br>
Írásbeli és a tárgyaláson tett szóbeli nyilatkozatában rámutatott arra, hogy ajánlatkérõ a minõségbiztosítási rendszer meglétének igazolását kérte, és erre már csak a kiállított tanúsítvány alkalmas.<br>
A kérelmezõ ajánlata referencialistájában nem tüntetett fel ISPA projektet, ez tartalmi szempontból alkalmatlanságot jelent, de lehetséges, hogy jogi szempontból e körben helyesebb lett volna érvénytelenség feltüntetése.<br>
Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése a kirívóan alacsony ellenszolgáltatással kapcsolatos magyarázatkérés esetén csak az írásbeliség követelményét támasztja, és nem írja elõ a többi ajánlattevõ egyidejû értesítési kötelezettségét. A kérelmezõnek a tárgyaláson elõterjesztett a többi ajánlat érvénytelenségének megállapítását kérõ jogorvoslati kérelem módosításával kapcsolatban elõadta, hogy az eredeti ajánlati példány benyújtási kötelezettség nem jelenti annak elõírását, hogy az abban levõ igazolásoknak eredetinek kell lenniük.<br>
Bejelentette, hogy a nyertes ajánlattevõ 2002. szeptember 2-án írásban közölte, hogy - más megrendelések miatt - a szerzõdéskötéstõl visszalép és erre tekintettel 2002. szeptember 6-án a második legkedvezõbb ajánlatot tevõ K+K Kft.-vel kötötték meg az eljárást lezáró szerzõdést.<br>
A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme nem alapos.<br>
A Döntõbizottság megállapította, hogy ajánlatkérõ megalapozottan nyilvánította alkalmatlannak a kérelmezõt minõségbiztosítási rendszerének hiánya miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése értelmében az ajánlattevõ köteles igazolni a szerzõdés teljesítésére vonatkozó pénzügyi, gazdasági és mûszaki alkalmasságát, és az erre vonatkozó igazolásokat az ajánlathoz csatolni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése értelmében az ajánlatkérõ az ajánlatok felbontását követõen dönt az ajánlattevõnek a szerzõdés teljesítésére való alkalmasságáról vagy alkalmatlanságáról.<br>
A Döntõbizottság a megalapozott döntés érdekében összevetette ajánlatkérõ felhívásának a minõségbiztosítási rendszerrel kapcsolatos elõírásait.<br>
A felhívás 11. a) pont 3. francia bekezdésében ajánlatkérõ úgy fogalmazott, hogy a minõségbiztosítási rendszer meglétének igazolását kéri a tanúsító által.<br>
A 11. b) pont utolsó francia bekezdésében ajánlatkérõ szintén a minõségbiztosítási rendszer igazolását kérte a tanúsító által. E két rendelkezés összevetésébõl a Döntõbizottság megítélése szerint az a következtetés vonható le, hogy ajánlatkérõ elvárása a minõségbiztosítási rendszer meglétére vonatkozott. Az ajánlatkérõ ezen igénye teljesen természetes, és bevett elõírás a felhívásokban, hogy az egyes ajánlattevõk akkor minõsüljenek alkalmasnak, ha rendelkeznek minõségbiztosítási rendszerrel. Hasonlóan fogalmaz ezzel kapcsolatban a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja. Ennek igazolását kérte ajánlatkérõ. Ezt fogalmazta meg úgy, hogy "tanúsító általi igazolása".<br>
A Döntõbizottság e megfogalmazás értelmezésére nem fogadta el a kérelmezõ álláspontját. Maga a becsatolt igazolás csak azt tartalmazza, hogy a kérelmezõnél megtörtént a minõségbiztosítási rendszernek szabványokban elõírt auditja. Az auditálást lefolytató cég által kiállított igazolásnak nevezett okirat sem tartalmazza, hogy a kérelmezõ rendelkezik minõségbiztosítási rendszerrel, csak annyit, hogy a tanúsítvány kiadása folyamatban van. A Döntõbizottság álláspontja szerint figyelemmel arra, hogy a minõségbiztosítási rendszer meglétét köztudottan az arról kiállított tanúsítvány igazolja, a tanúsító általi igazolás sem értelmezhetõ másként, mint tanúsítvány vagy azzal egyenértékû más okirat. A kérelmezõ ajánlatában minõségbiztosítási rendszere meglétérõl tanúsítványt vagy azzal egyenértékû más okiratot nem csatolt, így alkalmatlanná nyilvánítását alappal nem kifogásolhatja. Saját nyilatkozata szerint is az auditot végzõ cégen kívül a minõségbiztosítási rendszer meglétét igazoló tanúsítvány mint okirat kiállításához szükséges a külföldi cég aláírása is, amely még mindig nem történt meg. Így önmagában az eredményes audit lefolytatása még nem nyújt alapot ahhoz, hogy kérelmezõ jelen eljárásban minõségbiztosítási rendszere meglétére hivatkozhasson.<br>
Észlelte a Döntõbizottság, hogy a becsatolt igazolás alapján az sem állapítható meg - figyelemmel a kérelmezõ számos tevékenységi körére -, hogy az auditálás milyen tevékenységre történt meg.<br>
E körben a Döntõbizottság megítélése szerint ajánlatkérõ nem követett el mulasztást azzal, hogy hiánypótlást nem rendelt el, mert magából az igazolásból is megállapítható, hogy az egyébként ajánlatkérõ által elvárt tanúsítványt a kérelmezõ nem tudja csatolni.<br>
A Döntõbizottság az alábbi indokokra tekintettel megállapította, hogy nem alapos a kérelmezõnek az ISPA projekt referenciával kapcsolatos jogorvoslati kérelme sem.<br>
A Döntõbizottság a kérelmezõ ajánlatának tanulmányozása alapján megállapította, hogy a kérelmezõ ajánlata nem tartalmaz a felhívás 11. a) pontjának a mûszaki alkalmassága igazolására az 1. francia bekezdésében támasztott követelményeknek megfelelõ ISPA projekt referenciát. A referenciák között ISPA projekt (idõpont, összeg, megbízó megnevezése, telefonszáma) nem került feltüntetésre. E követelmény teljesítését nem helyettesíti az, hogy a kérelmezõ rendelkezik ISPA projektekben jártas szakemberrel.<br>
Ajánlatkérõ írásbeli összegezésének fentiekben idézett részében egyértelmûen feltüntette "a referenciák között nem volt legalább egy - a 11. a) pontban mûszaki alkalmasság igazolására kért - ISPA projekt". Az ajánlatkérõ a döntését erre a ténybeli megállapításra alapozta, amely ténybelileg helyes is.<br>
Ugyanakkor tévedett az ajánlatkérõ, amikor e körülményt is, amely ugyan az alkalmasság megítélésével kapcsolatos, az alkalmasság körében értékelte. E tényt, mivel külön alkalmatlansági szempontként nem volt meghatározva, mint elõírás nem teljesítését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az érvényesség körében kellett volna elbírálni, és egyértelmûen megállapítható az érvénytelenség. A tárgyaláson már maga a kérelmezõ sem vitatta, hogy emiatt ajánlata érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján mind az érvénytelenségnek, mind az alkalmatlanságnak azonos a jogkövetkezménye: nem vehet részt az ajánlattevõ az eljárás további szakaszában.<br>
A Döntõbizottság a fentiekben megállapította, hogy kérelmezõ vonatkozásában fennáll egy alkalmatlansági és egy érvénytelenségi ok, amelyeknek azonos a jogkövetkezményük; erre tekintettel a Döntõbizottság elutasította a kérelmezõ jogorvoslati kérelmét, mely arra vonatkozott, hogy alkalmas ajánlattevõ és így ajánlata kerüljön értékelésre.<br>
A Döntõbizottság megállapította, hogy nem megalapozott a kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. §-</a>ának megsértésére vonatkozó jogorvoslati kérelme sem.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése értelmében, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) és (2) bekezdése fenti rendelkezéseinek összevetése alapján megállapítható, hogy a két bekezdés két különbözõ jogintézményt szabályoz, más a tárgyuk, és alkalmazásuk feltételei különbözõek.<br>
Az (1) bekezdés alapján ajánlatkérõ jogosult felvilágosítást kérni nem egyértelmû kijelentések tartalmának tisztázása érdekében.<br>
A (2) bekezdés alapján pedig ajánlatkérõ köteles magyarázatot kérni a kirívóan alacsony ellenszolgáltatásra.<br>
Jelen esetben a (2) bekezdés rendelkezései az irányadóak, az vonatkozik a kirívóan alacsony ellenszolgáltatásra. E szakaszban viszont csak az írásbeliség követelménye került elõírásra, így ajánlatkérõ nem követett el mulasztást azzal, hogy a többi ajánlattevõt egyidejûleg nem értesítette.<br>
A Döntõbizottság megállapította, hogy kérelmezõnek a tárgyaláson elõterjesztett, a többi ajánlattevõ ajánlatának érvénytelenségére vonatkozó jogorvoslati kérelme sem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívás, illetõleg a dokumentáció követelményeinek. Ajánlatkérõ felhívása fentiekben hivatkozott 16. pontjának 5. francia bekezdésében azt írta elõ, hogy a két példányban benyújtandó ajánlat közül az egyiknek eredetinek kell lenni.<br>
Ajánlatkérõ felhívásában és dokumentációjában az ajánlatokkal szemben további, illetve olyan külön formai követelményt nem támasztott, hogy az ajánlatba becsatolandó más szervek által kiállított igazolásoknak, okiratoknak eredetinek kell lenni, csak igazolások, nyilatkozatok csatolását kérte. Külön elõírás hiányában az igazolásokkal, nyilatkozatokkal kapcsolatban nem támasztható követelményként az eredetiség. Maga a Kbt. sem írja elõ, hogy az igazolásokat, nyilatkozatokat eredetiben kell csatolni [pl. 46. § (5) bekezdés].<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Így a többi ajánlattévõ megfelelt ajánlatkérõ elõírásának a minõségbiztosítási rendszerre vonatkozó tanúsítványaik másolatban csatolásával. Az ajánlatok eredeti példányban történõ benyújtási kötelezettsége ugyanis azt jelenti, hogy az ajánlattevõ által tett nyilatkozatoknak kell eredetiben kiállítottnak lenni, míg a külsõ hatóságok, szervek igazolásaival szemben ez a követelmény nem áll fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott hatáskörében eljárva - a fenti indokokra tekintettel - a Kbt. 88. § (1) bekezdés a) pontja alapján utasította el, mint alaptalant a kérelmezõ jogorvoslati kérelmét.<br>
A Döntõbizottság ideiglenes intézkedést nem hozott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 23.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>