<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8745)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.495/10/2002.<br>
<br>
Tárgy: a Swietelsky Kft. I. r., a DIAMIT Rt. II. r. és a SADE Magyarország Kft. III. r. kérelmezõ jogorvoslati kérelme Izsófalva Nagyközség Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Swietelsky Építõipari és Kereskedelmi Kft. (2120 Dunakeszi, Székesdûlõ u. 135., képviseli: dr. Polgárné dr. Mohácsy Zsuzsanna, 1036 Budapest, Bécsi út 52. II/4., a továbbiakban: I. r. kérelmezõ), a DIAMIT Építõ, Ipari, Szolgáltató és Befektetési Rt. (3700 Kazincbarcika, Mátyás király út 56., a továbbiakban II. r. kérelmezõ) és a SADE Magyarország Mélyépítõ Kft. (1117 Budapest, Budafoki út 72-74., képviseli: dr. Óvári Judit ügyvéd, 6721 Szeged, Vadász u. 8., fszt. 1., a továbbiakban: III. r. kérelmezõ) jogorvoslati kérelmének, amelyet Izsófalva Nagyközség Önkormányzata (3741 Izsófalva, Izsó Miklós út 64., a továbbiakban: ajánlatkérõ) "Izsófalva nagyközség szennyvízcsatornázása kiviteli terveinek elkészítése és a kivitelezés megvalósítása" tárgyú közbeszerzési eljárása ellen nyújtott be helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XI. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, az 59. § (1) bekezdését és a 61. § (1) bekezdését, és ezért megsemmisíti ajánlatkérõ eljárást lezáró döntését. A Döntõbizottság ajánlatkérõt 1 000 000 Ft (azaz egymillió forint) bírsággal sújtja.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Kötelezi a Döntõbizottság ajánlatkérõt, hogy a kérelmezõk részére a határozat kézbesítésétõl számított 15 napon belül fejenként 150 000 Ft (azaz egyszázötvenezer forint) igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek nyilatkozatai, észrevételei alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. május 15-i 20. számában tette közzé részvételi felhívását nyílt elõminõsítéses közbeszerzési eljárás megindítására a rendelkezõ részben meghatározott tárgyban.<br>
Ajánlatkérõ felhívása 9.2. pontjában a mûszaki alkalmasság igazolására kérte a jelentkezõktõl a bármely nemzeti rendszerben akkreditált minõségbiztosítási rendszerük igazolását. A 10. b) pont 3. francia bekezdésében pedig alkalmatlanná minõsítési szempontként határozta meg a minõségbiztosítási okirat hiányát.<br>
Ajánlatkérõ felhívása 10. c) pontjában arról tájékoztatta a jelentkezõket, hogy az ajánlatokat majd az összességében legelõnyösebb ajánlat szempontja alapján bírálja el, és ajánlati felhívásában határozza meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltakat.<br>
A rész-, illetve többváltozatú ajánlattétel lehetõségét kizárta. A teljesítés határidejét a felhívás 4. pontjában 2003. november 1-jében határozta meg.<br>
Ajánlatkérõ 2002. június 20-án hirdette ki a részvételi szakaszt lezáró döntését, melyben a kérelmezõkön kívül a következõ jelentkezõket minõsítette alkalmasnak: HOFFMANN Rt.-t, ALTERRA Kft.-t, STRABAG Építõ Kft.-t, KÖTIVIÉP "B" Kft.-t, OMS Hungária Kft.-t, KÖZ-VÍZ Kft.-t, ERRO 96 Kft.-t és a BODKÕ Kft.-t, majd 2002. június 26-án ajánlattételre hívta fel õket.<br>
Ajánlatkérõ külön, kifejezett ajánlati felhívást nem készített, hanem "Ajánlati feltételek" megnevezésû okirata foglalta magába mind felhívását, mind dokumentációját.<br>
Az ajánlati feltételek 1. sz. kötetének 4. sz. mellékletében határozta meg az alábbiak szerint az ajánlatok elbírálásának részszempontjait, a súlyszámokat és a ponthatárokat:<br>
részszempontok	súlyszámok<br>
- az elõteljesítés mértéke	5<br>
- ajánlati ár	5<br>
- kedvezõbb fizetési feltétel	5<br>
Az értékelés során adható pontszám részszempontonként 1-100.<br>
Tájékoztatta az ajánlattevõket, hogy a részszempontonkénti legkedvezõbb ajánlat 100 pontot, az azt követõk pedig arányosságon alapuló pontot kapnak az alábbi képlet szerint:<br>
        (Pmax × Alegjobb - Aadott)<br>
P = Pmax - ----------------<br>
              Alegjobb<br>
A számításra példákat is mutatott be, az árra vonatkozó példáknál az árat "E Ft"-ban jelölte, az adott pontszáma tizedes jegyet is tartalmazott.<br>
Ajánlatkérõ dokumentációjában az ajánlattevõk számára ajánlatuk összeállításával szemben tartalmi és formai követelményeket is meghatározott.<br>
Az elsõ részszempont vonatkozásában elõírta: "Az elõteljesítés mértékét százalékos arányban a teljes kiviteli költséghez viszonyítva kérjük megadni, 20% feletti ajánlatot a pontozásnál maximum e határértéken vesszük figyelembe. A kiírástól eltérõ elõbbi kiviteli határidõt nem tekintjük elõteljesítésnek, az elõbb teljesítés, azt az elbírálásnál nem vesszük figyelembe."<br>
Ajánlatkérõ a második, az ajánlati ár részszempont vonatkozásában az általa elõre meghatározott formában ("Ajánlati adatlap" elnevezésû 1. számú mellékletben) kérte az egyösszegû árajánlatot meghatározni, míg a 4. sz. mellékletben - az összegeket késõbb, 2001. augusztus 1-jén, írásban pontosítva - elõírta, hogy az ajánlattevõk árajánlata nem lehet magasabb az általa megadott árnál (ez a támogatott résznél nettó 289 843 E Ft, a nem támogatott résznél 45 000 E Ft), ennek be nem tartása esetére jogkövetkezményként az érvénytelenség alkalmazását határozta meg.<br>
E mellékletben rögzítette azt is, hogy amennyiben a támogatott rész nettó ajánlati ára 15%-kal kisebb az általa közölt árnál, akkor ezt kirívóan alacsony ellenszolgáltatásnak minõsíti, alkalmazza a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésében foglaltakat és az értékelést - az ajánlatban foglaltakkal szemben - 15%-kal alacsonyabb áron veszi csak figyelembe.<br>
Ajánlatkérõ beszerzése államilag támogatott részbõl - mely a köz-, kommunális csatornahálózatot foglalja magában és nem államilag támogatott részbõl áll, mely a lakossági bekötéseket jelenti. Errõl ajánlattevõk a 2002. július 23-án tartott konzultáción kaptak tájékoztatást, ahol ajánlatkérõ válaszolt az ajánlattevõk kérdéseire is.<br>
A harmadik részszempont vonatkozásában pedig az alábbiakról tájékoztatta az ajánlattevõket:<br>
"Kedvezõ fizetési feltétel alatt a kiíró a fizetési határidõt érti, amit napokban kérünk megadni. A kiíró által vállalt határidõ 60 nap, az elvárt határidõ 90 nap, az e fölötti megajánlásokat is ezen a határértéken vesszük figyelembe."<br>
Ajánlatkérõ az ajánlati feltételek 4. számú mellékletének a fizetési feltételekkel kapcsolatos részében tüntette fel az alábbi elõírását: "Egyenlõ pontszám esetén a törvényi feltételeken túl a beruházás közvetlen megvalósításához kapcsolódó egyéb, az önkormányzat számára kedvezõ felajánlásokat adó pályázó nyer."<br>
Ajánlatkérõ e feltétellel kapcsolatban további részletszabályt nem állapított meg és sem ajánlati felhívásában, sem a dokumentációjában nem utalt a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdésében foglaltak alkalmazására.<br>
Ajánlatkérõ 2002. augusztus 1-jén írásbeli értesítést küldött ajánlattevõk részére, hogy a munkaszüneti napra tekintettel az eredményhirdetés idõpontja 2002. augusztus 17-érõl 2002. augusztus 16-ára módosul.<br>
Az ajánlattételi határidõre, 2002. augusztus 13-ára 10 ajánlattevõ, köztük a kérelmezõk nyújtották be ajánlatukat. Az alkalmasnak minõsített jelentkezõk közül csak a KÖZ-VÍZ Kft. nem tett ajánlatot.<br>
Az ajánlattevõk közül az I. r. kérelmezõ ajánlata 37. oldalán nyilatkozott arról, hogy az építési beruházásból mennyi az árubeszerzés értéke, valamint az alvállalkozói szerzõdések értéke és mindegyik vonatkozásában közölte, hogy 100%-os mértékben belföldön foglalkoztatottak, illetve belföldi székhelyû alvállalkozók állítják elõ. Közölte továbbá, hogy az összes alkalmazott termék 1,10% a környezetbarát védjeggyel ellátott.<br>
Az ALTERRA Kft. ajánlata 4. oldalán a 8.4. pontban nyilatkozott arról, hogy a tárgyi létesítmény megvalósításában a belföldön foglalkoztatottak által elõállított érték a 97,8%-ot meghaladja, a 8.7. pontban pedig közölte, hogy elsõsorban környezetbarát védjeggyel ellátott termékek beépítését vette figyelembe. Az ilyennel nem rendelkezõk helyett pedig olyanokat épített be, amelyek gyártása és forgalmazása az ISO 14.001:1996 környezetközpontú irányítási rendszernek megfelel.<br>
A többi ajánlattevõ a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdésében foglaltakra ajánlatában nem tett nyilatkozatot.<br>
Minden ajánlattevõ 20%-os mértékû elõteljesítést és 90 napos fizetési határidõt vállalt ajánlatában.<br>
Az ajánlattevõk ajánlati árai az alábbiak voltak:<br>
- SADE-Magyarország Mélyépítõ Kft. (III. r. kérelmezõ)	355 770 688 Ft<br>
- SWIETELSKY Kft. (I. r. kérelmezõ)	355 770 689 Ft<br>
- DIAMIT Rt. (II. r. kérelmezõ)	355 770 689 Ft<br>
- HOFFMANN Rt.	355 770 731 Ft<br>
- STRABAG Kft.	355 770 750 Ft<br>
- ALTERRA Kft.	355 775 000 Ft<br>
- ERRO 96 Kft.	418 553 750 Ft<br>
- BOTKÕ Kft.	418 553 750 Ft<br>
- KÖTIVIÉP Kft.	418 553 750 Ft<br>
Ajánlatkérõ a közbeszerzési eljárása lebonyolításával megbízta az ÉVIBER Kft.-t. A megbízott elkészítette az értékelés tervezetét, azonban ajánlatkérõ képviselõ-testülete azt nem fogadta el. Ajánlatkérõ képviselõ-testülete a 2002. augusztus 16-án megtartott ülésén az eljárás nyertesének a STRABAG Kft.-t választotta, és ez is került kihirdetésre.<br>
Ajánlatkérõ elkészítette írásbeli összegezését, ebben minden ajánlattevõ ajánlatának az elsõ és a harmadik részszempontjára - tekintettel azonos tartalmukra - a maximális 100 pontot állapította meg. Az ajánlati ár részszempont vonatkozásában a kérelmezõk, továbbá a Hoffmann Rt., az ALTERRA Kft., a STRABAG Kft. részére a maximális 100 pontot állapította meg, míg a KÖTIVIÉP "B" Kft., a BODKÕ Kft. és az ERRO 96 Kft. részére egy pontot adott. Az OMS Hungária Kft. ajánlatát érvénytelenné nyilvánította.<br>
Írásbeli összegezése 4. a) pontjában a nyertes ajánlattevõ kiválasztásának indokaként az alábbiakat tüntette fel: "Az egyenlõ pontszámú ajánlatok között az önkormányzat számára a legelõnyösebb ajánlatot adta."<br>
Az I. és a II. r. kérelmezõ 2002. augusztus 21-én, míg a III. r. kérelmezõ 2002. augusztus 22-én nyújtotta be a jogorvoslati kérelmét, amelyek D.495/2002., D.496/2002. sz., illetve D.499/2002. szám alatt kerültek iktatásra. A Döntõbizottság a jogorvoslati kérelmeket D.495/2002. szám alatt egyesítette.<br>
Mindegyik kérelmezõ kérte ajánlatkérõ eljárást lezáró döntésének megsemmisítését és ideiglenes intézkedésként a közbeszerzési eljárás felfüggesztését, illetve az eljárást lezáró szerzõdés megkötésének megtiltását.<br>
Az I. r. kérelmezõ tárgyaláson tett nyilatkozata szerint nem kifogásolható, hogy ajánlatkérõ hat ajánlattevõ árajánlatára állapított meg azonosan maximális pontszámot, ugyanis a megadott módszerrel történõ számítás mellett a kapott pontszámok tizedesjegyei annyira hasonlóak, hogy a kerekítés alkalmazása indokolt. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) és (7) bekezdésének megfelelõ alkalmazása esetén az õ ajánlata kedvezõbb a nyertesénél. A Kbt. 55. § (6) bekezdése szerint azonos pontszámú ajánlatok esetén a 35. § (1) bekezdése, illetõleg az 59. § (2)-(5) bekezdése szerinti elõnyben részesítési szabályok alapján kell kiválasztani a nyertest. Az ajánlatkérõ ajánlati felhívásában a Kbt. 35. § (1) bekezdése szerinti célt nem határozott meg, így ilyen nem kerülhetett figyelembe vételre. Ugyanakkor az I. r. kérelmezõ ajánlatában nyilatkozott arról, hogy 100%-ban belföldön foglalkoztatottak által, illetõleg belföldi székhelyû alvállalkozókkal valósítja meg a beruházást, továbbá a környezetbarát védjegy használatáról is. Erre tekintettel az azonos pontszám miatt az I. r. kérelmezõt kellett volna választani, illetve ha ezen feltételekben is azonos az ajánlatuk, akkor a legalacsonyabb összegû ellenértéket tartalmazó ajánlattevõ a nyertes a Kbt. 55. § (7) bekezdése alapján és az I. r. kérelmezõ árajánlata alacsonyabb a nyertesénél. Felhívta arra is a figyelmet, hogy ajánlatkérõ csak abban az esetben jogosult további szempontok figyelembe vételére az értékelés során, ha a nyertes személye a Kbt. 55. § (6) és (7) bekezdésének alkalmazása után sem állapítható meg.<br>
Az I. r. kérelmezõ sérelmezte, hogy ajánlatkérõ nem tett eleget indokolási kötelezettségének, nem jelölte meg, milyen szempontok alapján a legkedvezõbb a nyertes ajánlata.<br>
A II. r. kérelmezõ tárgyaláson pontosított jogorvoslati kérelmében rámutatott arra, hogy ajánlatkérõ eljárást lezáró döntésébõl nem állapítható meg, hogy az egyenlõ pontszámú ajánlatok közül milyen szempontok, elvek alapján választotta ki a nyertes személyét. Ajánlatkérõ ezzel a magatartásával megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) és (7) bekezdését, a 35. § (1) bekezdését, 59. § (1) bekezdését, a 61. § (1) bekezdését, és sérült az eljárás tisztasága is.<br>
Elõadta, hogy mivel az ajánlatkérõ felhívásában nem hívta fel a figyelmet a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdésének alkalmazására, ezért nem tett a legtöbb ajánlattevõ e vonatkozásban nyilatkozatot.<br>
Álláspontja szerint a nyertes kiválasztása során ajánlatkérõ dokumentációjának azon elõírását kell figyelembe venni, hogy azonos pontszám esetén a számára kedvezõ felajánlások alapján dönt.<br>
Tárgyaláson tett észrevételében hivatkozott arra is, hogy esetlegesen a III. r. kérelmezõ árajánlata a 15%-os eltérési mérték túllépése miatt érvénytelen lehet.<br>
A III. r. kérelmezõ jogorvoslati kérelme szerint ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltak megsértésével állapított meg hat ajánlattevõ részére azonos, maximális pontszámot. Az ajánlati árak ugyanis nem voltak azonosak, így az 55. § (6) bekezdése alapján csak a legkedvezõbb, a legalacsonyabb ajánlati árra állapíthatta volna meg a maximális pontszámot. E szempontból annak nincs relevanciája, hogy milyen mértékû különbségek vannak az egyes ajánlatok között. A Kbt. helyes alkalmazása esetén csak részére, a III. r. kérelmezõ részére állapíthatta volna meg a maximális pontszámot, míg a többi ajánlati árra az általa megadott módszer alapján kellett volna kiszámítani a pontszámot. Kérelmében részletezte az így megállapítható pontszámokat. E számításra hivatkozással rámutatott arra is, hogy különbség van a hat árajánlat között. Ugyanis a nyertesnek kihirdetett STRABAG Kft. árajánlata csak az ötödik.<br>
Álláspontja szerint, mivel sem a Kbt. nem tiltja, sem ajánlatkérõ nem írta elõ azt, hogy a ponthatárok között csak egész számok lehetnek, ezért tizedes szám megállapításának nincs akadálya. Ha nem állapítanának meg tizedes számú pontokat, megsértenék a pontszámok meghatározására vonatkozó Kbt. és ajánlatkérõi elõírásokat, továbbá különbözõ árajánlatok kapnának azonos pontot. Rámutatott arra is, hogy ha egyenértékûnek is tekintenék ezeket az árajánlatokat és alkalmaznák az elõnyben részesítési szabályokat, akkor is alapos a jogorvoslati kérelme. Ugyanis tartalmilag minden ajánlatban a beruházás jellegére tekintettel azonos a belföldön foglalkoztatottak által elõállított érték, minimális a környezetbarát védjegyhasználat és minden ajánlattevõ rendelkezik minõségbiztosítási rendszerrel. Így alkalmazni kell a Kbt. 55. § (7) bekezdését, amelynek alapján szintén a III. r. kérelmezõ tette a legkedvezõbb árajánlatot, a legalacsonyabb árat ajánlotta.<br>
Ajánlatkérõ azzal, hogy nem közölte a nyertes ajánlat kiválasztásának indokát, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglalt alapelveket is.<br>
A Döntõbizottság 2002. augusztus 21-én a D.495/3/2002. számú határozatában ideiglenes intézkedést hozott az eljárást lezáró szerzõdés megkötését megtiltotta.<br>
Az ajánlatkérõ tárgyaláson tett nyilatkozata szerint az ajánlati feltételek 4. számú mellékletének a felajánlásokra vonatkozó része alkalmazását úgy határozták meg, hogy elsõdlegesek a Kbt. rendelkezései - az elõnyben részesítési szabályokra is kiterjedõen - és amennyiben ezt követõen is azonos több ajánlattevõ összpontszáma, akkor kerülhet sor a felajánlások alapján a nyertes személyének kiválasztására.<br>
Elismerte, hogy sem a részvételi felhívásukban, sem az ajánlattételi szakaszban nem hívták fel az ajánlattevõk figyelmét a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdésében foglaltak alkalmazására.<br>
Ajánlatkérõ elõadta, hogy nem számított sok egymáshoz közeli árajánlatra, ezért elõre és kifejezetten nem rendelkezett az "E" Ft-ban történõ ajánlattételrõl, illetve a kerekítés szabályainak figyelembevételérõl. Az ajánlatok benyújtását követõen az eddig elfogadott gyakorlatnak megfelelõen alkalmazta a kerekítés szabályát, és így került hat ajánlattevõ részére megállapításra a 100 pont az ajánlati ár részszempontnál.<br>
Az eljárást lezáró döntést a képviselõ-testület hozta meg, a Strabag Kft. nyertessége mellett szavazókat az motiválta, hogy a Strabag Kft. tette a nem támogatott részre a legalacsonyabb árajánlatot.<br>
Ajánlatkérõ álláspontja szerint döntése testületi jellegére és felelõsségi szabályzatára tekintettel a személyi felelõsség kérdése nem vizsgálható a konkrét beszerzésnél.<br>
A STRABAG Kft. észrevételében rámutatott arra, hogy ajánlatkérõ jogszerûen állapított meg a hat ajánlattevõ árajánlatára azonosan maximális pontszámot. Álláspontja szerint azáltal, hogy ajánlatkérõ az elõírásai között E Ft-ban határozta meg az irányadó maximális és minimális árat, levonható az a következtetés, hogy az értékelés során is E Ft-ra kerekítve kell figyelembe venni azokat.<br>
Megítélése szerint az ajánlatkérõ - mivel a felhívásában, a dokumentációjában nem határozta meg a feltételeket -, ezért a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdése, illetve a Kbt. 59. § (2) és (5) bekezdése alapján nem köteles egyik ajánlattevõt sem elõnyben részesíteni.<br>
Így ajánlatkérõ jogosult a 2002. július 26-i értesítésében foglaltakra alapítva - az önkormányzat számára kedvezõ felajánlások alapján - dönteni a nyertes személyérõl. Elõadta, hogy ajánlatában több millió forint értékû aszfaltozási munkát vállalt, így megalapozottan dönthetett ajánlatkérõ a nyertes személyérõl.<br>
Az Alterra Kft. tárgyaláson tett nyilatkozatában aggályosnak ítélte a nyertes ajánlatát arra hivatkozással, hogy az állami támogatás szabályos felhasználása megfelelõen biztosított-e, mivel a nem támogatott részre alacsony árajánlatot tett a Strabag Kft.<br>
A Döntõbizottság az alábbi indokokra tekintettel megállapította, hogy a kérelmezõk jogorvoslati kérelme alapos.<br>
A közbeszerzési eljárás iratai, különösen az értékelésre vonatkozó dokumentumok és ajánlatkérõ nyilatkozata alapján megállapítható, hogy a legkedvezõbb ajánlattevõ kiválasztásának indoka a nem állami támogatott részre tett kedvezõ ajánlati árrész volt.<br>
A Döntõbizottság megállapította, hogy a nyertes személyének e kiválasztási módja ellentétes a Kbt. rendelkezéseivel, de ellentétes a felhívásban meghatározott elõírásokkal is.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A Strabag Kft.-nek a nem állami támogatott részre esõ árajánlatát az értékelés során a fenti Kbt. rendelkezés alapján nem lehetett volna figyelembe venni.<br>
Az Ajánlati feltételek 1. számú melléklete alapján a beszerzés tárgyára egységes, osztatlan árajánlatot kértek és tettek is, amelyet a második részszempontban kellett értékelni, annak szétbontása elõzetes ajánlati felhívásban, dokumentációban történõ elõírás hiányában nem lehetséges (csak részajánlat kérése esetén értékelhetõk a beszerzés részére tett árajánlatok külön-külön). Így ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
A Döntõbizottság ezt követõen vizsgálta, hogy ajánlatkérõ megsértette-e a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is.<br>
E szakasz szerint: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette."<br>
A Döntõbizottság áttekintette a Strabag Kft. és a többi ajánlattevõ ajánlatát és az - alábbi indokokra tekintettel - azt a következtetést vonta le, hogy a Strabag Kft. nyertessége, más jogi és ténybeli indokok alapján sem állapítható meg a Kbt. szabályainak megfelelõ alkalmazása esetén.<br>
A Kbt. - fentiekben idézett - 55. § (6) bekezdése kötelezõen elõírja, hogy a részszempontokon belüli értékelés esetén a legjobb ajánlati tartalmi elemre a maximális pontszámot kell megállapítani, míg a többi ajánlat ugyanezen részszempont szerinti tartalmi elemére a felhívásban meghatározott módszerrel kell a pontszámot kiszámolni. E rendelkezés a Kbt. 25. §-a értelmében kógens. Így annak alkalmazása mellett a legalacsonyabb összegû árajánlatra meg kell állapítani a maximális pontszámot, jelen esetben a 100 pontot. E körben megállapította a Döntõbizottság, hogy ajánlatkérõ nem írta elõ az "E Ft-ban" történõ ajánlattétel kötelezettségét (figyelemmel az 1. számú mellékletre is), így a forintokban megtett és egymástól különbözõ árakat, mint eltérõ tartalmi elemeket kell értékelni a megadott módszerrel, természetesen csak a legalacsonyabbat követõen.<br>
A kerekítés szabályának alkalmazását ajánlatkérõ nem írta elõ kötelezõen, és annak alkalmazása jelen esetben a Kbt. alapelveinek és rendelkezéseinek érvényesülése érdekében nem is lenne helytálló.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében megfogalmazott értékelési fõszabály lényegi eleme, hogy az egyes ajánlatok tartalmi elemei közötti különbségek fejezõdjenek ki a megállapított pontszámokban, a különbségek megszüntetése a kerekítéssel sértené az alapelveket is. Egymástól nagyobb mértékben eltérõ ajánlati tartalmi elemek esetén a kerekítésnek nincs érdemi kihatása, az ilyen esetekben megállapított pontszámok is kifejezik az ajánlatok közötti különbségeket. Jelen esetben azonban - döntõen ajánlatkérõ elõírásai következtében - az ajánlati árak közötti különbségek minimálisak, és így a kerekítéssel ezek megszûnnének. Tehát a kerekítés mellõzése esetén a pontszámok egyértelmûen jelzik az összességében legelõnyösebb ajánlatot.<br>
A Döntõbizottság megvizsgálta azt az esetet is, ha az ajánlati árra kapott pontszámok kerekítésének hiánya miatt több ajánlat azonos összpontszámot kap, továbbá azt is, hogy jelen esetben a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdésében meghatározott, illetve azt követõ elõnyben részesítési szabályok alkalmazhatóak-e, kihatással vannak-e a nyertes személyére.<br>
A Döntõbizottság álláspontja szerint jelen esetben - az alábbi indokokra tekintettel - nem alkalmazhatóak a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének 4. és 5. mondatában elõírt elõnyben részesítési szabályok.<br>
E szabályok alkalmazhatósága érdekében terheli az ajánlatkérõt annak kötelezettsége - a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(2) bekezdése alapján -, hogy erre felhívja az ajánlattevõk figyelmét. A Kbt. 59. § (2)-(5) bekezdésben meghatározott elõnyben részesítési szabályok alkalmazásának azonban az a tartalmi követelménye is fennáll, hogy az alapul szolgáló ajánlattevõi nyilatkozatok rendelkezésre álljanak az ajánlatokban. Az elõnyben részesítés ugyanis az ajánlattevõk egymás közötti viszonylatában történik meg. Jelen esetben a tíz ajánlattevõ közül csak kettõ tett ilyen nyilatkozatot. A figyelemfelhívás elmaradása miatt a nyilatkozat hiánya a többi ajánlattevõ hátrányára nem értékelhetõ.<br>
A Döntõbizottság megállapította, hogy ajánlatkérõ az Ajánlati feltételei között a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdésében meghatározott elõnyben részesítési szabályt nem határozott meg. A Kbt. 25. §-a értelmében elsõdlegesek a Kbt. rendelkezései, de maga ajánlatkérõ is úgy nyilatkozott, hogy a 4. számú mellékletének felajánlásokra vonatkozó része a Kbt. értékelési szabályait követõen, a még ekkor is azonos összpontszámú ajánlatok esetén alkalmazható a nyertes személyének kiválasztására.<br>
Így elsõdlegesen <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(7) bekezdését kell alkalmazni, mely szerint az azonos összpontszámú ajánlatok közül a legalacsonyabb ellenértéket tartalmazó ajánlat az eljárás nyertese.<br>
A fentiekbõl levonható az a következtetés, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is.<br>
A Döntõbizottság - a II. r. kérelmezõ észrevételével kapcsolatban - megjegyzi, hogy eljárása során a III. r. kérelmezõ árajánlatával kapcsolatban érvénytelenségi problémát nem észlelt.<br>
A Döntõbizottság az I. és II. r. kérelmezõ jogorvoslati kérelme alapján megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében meghatározott indokolási kötelezettségét.<br>
E szakasz szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az 5. számú melléklet 4. b) pontja szerint közölni kell a nyertes ajánlat kiválasztásának indokait.<br>
Ajánlatkérõ írásbeli összegezése 4. b) pontjában azt tüntette fel, hogy "Az egyenlõ pontszámú ajánlatok között az önkormányzat számára legelõnyösebb ajánlatot adta."<br>
A Döntõbizottság álláspontja szerint a "legelõnyösebb" jelzõ használatával - amely elfogadható a legkedvezõbb Kbt. szóhasználat szinonimájának is - nem teljesíthetõ e kötelezettség. Azonos pontszámú ajánlatok esetén különösen nem, mert ebben az esetben ismeretlen marad az, hogy ajánlatkérõ milyen szempont alapján és az ajánlatnak mely tartalmi elemére alapítva választotta ki a nyertes személyét. Ezáltal nem érvényesül a Kbt. nyilvánosságra vonatkozó alapvetõ elve, és az írásbeli összegezés sem tölti be rendeltetését: nem ellenõrizhetõ ajánlatkérõ döntése.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott hatáskörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 55. § (6) bekezdését, 59. § (1) bekezdését és a 61. § (1) bekezdését és ezért a Kbt. 88. § (1) bekezdés c) pontja alapján megsemmisítette ajánlatkérõ eljárást lezáró döntését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
Eszerint: "bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben."<br>
A Döntõbizottság megállapította, hogy az eljárást lezáró döntést ajánlatkérõ képviselõ-testülete hozta, erre tekintettel a személyes felelõsségre vonatkozó rendelkezések nem alkalmazhatóak.<br>
A Döntõbizottság a bírság összegének megállapítása során a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4)-(5) bekezdésének vonatkozó rendelkezéseit vette figyelembe.<br>
88. § (4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos költségvetési törvényben meghatározott összeg. (Ez jelenleg egymillió Ft.)<br>
88. § (5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A Döntõbizottság a bírság összegének meghatározása során - arra tekintettel, hogy a jogsérelem az eljárást lezáró döntés megsemmisítése által reparálható - úgy ítélte meg, hogy nem indokolt a minimális bírságnál magasabb összegû bírság kiszabása. Így a bírság összegét egymillió forintban határozta meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az igazgatási szolgáltatási díj viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. szeptember 16.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>