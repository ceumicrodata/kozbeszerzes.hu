<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8759)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.491/9/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Szenna Pack Csomagolóeszköz-gyártó Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Szenna Pack Csomagolóeszköz-gyártó Kft. (7477 Szenna, Árpád u. 78., a továbbiakban: ajánlatkérõ) "raktárépület építése a hozzá tartozó útcsatlakozással" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, és a 71/B. § (2) bekezdését, ezért ajánlatkérõt 2 000 000 Ft, azaz kettõmillió forint bírság, míg a döntésért felelõs Bierer János ügyvezetõ igazgatót 100 000 Ft, azaz egyszázezer forint pénzbírság megfizetésére kötelezi.<br>
Kötelezi ajánlatkérõt, valamint a döntésért felelõs személyt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni: A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ a rendelkezõ részben meghatározott beszerzés tárgyának megvalósítására a Széchenyi terv pályázaton támogatást nyert el. Ennek alapján ajánlatkérõ és a Gazdasági Minisztérium között 2001. október 5-én a támogatás odaítélése tárgyában szerzõdés aláírására került sor. A szerzõdés alapján a beruházás összköltsége 59 293 000 Ft, a beruházás kezdési idõpontja 2001. május 1. A beruházás megvalósulásának határideje 2002. szeptember 30.<br>
Az elnyert támogatás összege a beruházás áfával csökkentett összköltsége 29,54%-a, de legfeljebb 14 014 000 Ft.<br>
Ajánlatkérõ a támogatási szerzõdést követõen azonban a beruházást megkezdeni nem tudta, figyelemmel arra, hogy a megvalósításhoz szükséges saját forrással nem rendelkezett.<br>
Ajánlatkérõ újabb támogatási források elnyerését kezdeményezte, melynek eredményeként a Dél-dunántúli Regionális Fejlesztési Tanácstól nyert el támogatást. Az erre vonatkozó szerzõdést ajánlatkérõ 2002. június 6-án írta alá. A szerzõdés értelmében a projekt megkezdésének idõpontja 2002. áprilisa, a projekt lezárásának idõpontja 2002. szeptembere, a pénzügyi elszámolás határideje pedig 2002. december. A fejlesztés összköltsége e szerzõdés alapján 47 434 000 Ft, mely 16 800 000 Ft támogatást tartalmaz.<br>
A szerzõdés 16. cikkelye tartalmazta a közbeszerzési eljárás lefolytatásáról szóló tájékoztatást azzal a megjegyzéssel, hogy az elsõ támogatás lehívás kezdeményezésének feltétele a közbeszerzésekrõl szóló - többször módosított - 1995. évi XL. évi törvényben foglaltak szerint szükséges közbeszerzési eljárás lefolytatását igazoló dokumentumoknak a támogatóhoz történõ benyújtása.<br>
Ajánlatkérõ a Döntõbizottság elnökét 2002. augusztus 2-án tájékoztatta arról, hogy hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
Ajánlatkérõ az eljárásfajta választását azzal indokolta, hogy a Dél-dunántúli Regionális Tanács által kiírt támogatás elnyerésére 2002. március hónapban pályázatot nyújtott be, mely a kedvezõ elbírálásról 2002. június 4-én értesült, az aláírt támogatási szerzõdést pedig 2002. július 23-án kapta kézhez. Ajánlatkérõ a Széchenyi terv pályázaton is nyert el támogatást, a szerzõdésben a vállalt befejezési határidõ 2002. szeptember 30-ban került megjelölésre.<br>
Ajánlatkérõ hivatkozott arra is, hogy raktározási gondjaikat bérelt raktárral oldják meg. A bérleti jogviszony 2002. szeptember 30-ig áll fenn.<br>
A támogatási szerzõdésben vállalt határidõ tartása és a szerzõdés aláírásának elhúzódása miatt más eljárásfajta választásának alkalmazására nincs lehetõség.<br>
Ajánlatkérõ ajánlattételre hívta fel az A-CÉL Kft.-t, a Középület-kivitelezõ és Kereskedelmi Kft.-t, a BITT Kft.-t, az Aktual Bau Építõipari és Kereskedelmi Kft.-t, a Rutin Kft.-t, a Dunaferr K-Span Kft.-t. és a LLENTAB Kft.-t.<br>
A Döntõbizottság elnöke részére írt tájékoztatóhoz mellékelt ajánlati felhívás dátuma 2002. június 17. volt, mely ajánlati felhívás a mûszaki paramétereket tartalmazta, továbbá ajánlattételi határidõként "mielõbb, de legkésõbb 2002. július 1." került megjelölésre. A bírálati szempontok a kivitelezési ár, referenciák, elvárt mûszaki tartalom, kivitelezési határidõ volt. Az ajánlati felhívás tartalmazta azt is, hogy a záró tárgyalás idõpontja a Regionális Fejlesztési Tanács által aláírt támogatási szerzõdés kézhezvételét követõ 20 napon belül külön értesítés alapján történik.<br>
A Döntõbizottság elnöke 2002. augusztus 16-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak. A becsatolt iratokból egyértelmûen megállapítható, hogy az idõ rövidsége miatt más eljárásfajta nem volt alkalmazható. A tárgyaláson tett nyilatkozatában nem vitatta, hogy a Döntõbizottság elnöke részére a tájékoztatás késedelmesen került megküldésre, hivatkozott arra, hogy a Kbt. hatálya alá nem tartozó szervezetként korábban közbeszerzési eljárást nem folytatott még le.<br>
Ajánlatkérõ azt is elõadta, hogy 2002. július 5-én készített jegyzõkönyvet az ajánlatok bontásáról, melyben rögzítette, hogy a 7 ajánlattevõ közül az alábbi 5 cég nyújtotta be ajánlatát, az A-CÉL Kft., a BITT Kft., az Aktual Bau Kft., a Rutin Kft. és a LLENTAB Kft. A jegyzõkönyv tartalmazta továbbá, hogy a LLENTAB Kft. ajánlata érvénytelen. Ezt követõen ajánlatkérõ 2002. július 20-án készített jegyzõkönyvben megállapította, hogy a legkedvezõbb ajánlatot a BITT Kft. tette, azonban még tárgyalni célszerû a Középület-kivitelezõ Kft.-vel és az A-CÉL Kft.-vel is.<br>
A tárgyalások lefolytatása telefonon történt.<br>
Ajánlatkérõ az eredményhirdetésrõl 2002. augusztus 31-én készített jegyzõkönyvet, a nyertes ajánlattevõnek a BITT Kft. ajánlatát hirdette ki. Az eredményhirdetésre már csak a BITT Kft. került meghívásra. A szerzõdés az eredményhirdetés idõpontjában a nyertes ajánlattevõvel aláírásra került.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy jelen közbeszerzési eljárásban ezen feltételek megvalósulnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja akkor alkalmazható, ha három feltétel egyidejûleg megvalósul. A sürgõs helyzetnek elõre nem látható okból kell bekövetkeznie, a sürgõs helyzet bekövetkezése nem eredhet ajánlatkérõ mulasztásából, és a törvényben más eljárásfajta alkalmazására elõírt határidõk nem betarthatók. Bármely feltétel hiánya nem teszi lehetõvé e szakasz jogszerû alkalmazását.<br>
A rendelkezésre álló iratokból megállapítható, hogy ajánlatkérõ már 2001. október 5-én aláírt szerzõdés alapján tudatában volt annak, hogy a beszerzés tárgyát képezõ beruházást 2002. szeptemberében be kell fejeznie, sõt e szerzõdés alapján a beruházás megkezdési határideje 2001. májusa volt. Ajánlatkérõ azonban pénzügyi forrás hiányában a beruházást nem kezdte meg, és a szerzõdésben rögzített kondíciók módosítását sem kezdeményezte.<br>
A Dél-dunántúli Regionális Fejlesztési Tanáccsal kötött és 2002. június 6-án aláírt megállapodásban ajánlatkérõ a projekt befejezési határidejeként szintén a 2002. szeptemberi határidõt vállalta oly módon, hogy elõre látható volt számára, hogy eddig a határidõig a teljesítés is kétséges, nemhogy a közbeszerzési eljárás lefolytatása.<br>
Ajánlatkérõ számára az is ismert volt, hogy az Agroker Rt.-vel 2001. augusztus 9-én kötött bérleti szerzõdése 2002. szeptember 30-ig érvényes. Ajánlatkérõ tehát elõre látta a sürgõs eljárást indokoló helyzet bekövetkeztét.<br>
A fentiekre tekintettel megállapította, hogy a sürgõs helyzet bekövetkezése ajánlatkérõ érdekkörében merült fel, hiszen elõre látta annak a bekövetkeztét, melynek elhárítása érdekében semmilyen intézkedést nem tett, azaz nem kezdeményezte a Gazdasági Minisztériummal megkötött támogatási szerzõdésben rögzített határidõ módosítását, illetve a Dél-dunántúli Regionális Tanáccsal kötött támogatási szerzõdést abban a tudatban kötötte meg, hogy tudomása volt arról, hogy a szerzõdésben rögzített teljesítési határidõig más eljárásfajta lefolytatására nincs lehetõség.<br>
Ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása tehát jogsértõ volt.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése alapján a hirdetmény közzététele nélkül induló tárgyalásos eljárás megkezdésekor meg kell küldeni a Bizottság elnöke részére - telefaxon is - az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
A Döntõbizottság a rendelkezésre álló iratokból kétséget kizáróan megállapította - mely körülményt ajánlatkérõ sem vitatott -, hogy a közbeszerzési eljárását 2002. június 17-én indította, ezzel szemben az eljárás indításáról a Döntõbizottság elnökét késedelmesen csak 2002. augusztus 2-án tájékoztatta.<br>
Ajánlatkérõ tehát megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdését is.<br>
A Döntõbizottság figyelemmel arra, hogy megállapította a választott közbeszerzési eljárás jogalapjának jogsértõ voltát, az ajánlati felhívás és a közbeszerzési eljárás lefolytatása során észlelt jogsértések esetén a további jogsértések megállapítását mellõzte, azonban e körben az alábbiakat jegyzi meg:<br>
Az ajánlati felhívásnak a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése alapján a Kbt. 71. § (4) bekezdésben foglalt adatokon kívül a 9. sz. mellékletben felsorolt adatokat is kell tartalmaznia.<br>
Ajánlatkérõ a felhívásban az eljárás lefolytatásának menetét nem határozta meg, a telefonon történõ tárgyalások folytatása az esélyegyenlõség követelményét nem biztosították.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja alapján meg kell határozni azt a módszert, amely alapján ajánlatkérõ az összességében legelõnyösebb ajánlatot kívánja kiválasztani.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdése határozza meg azokat a szempontokat, amelyeket az összességében legelõnyösebb ajánlat kiválasztása esetén figyelembe kell vennie.<br>
Ajánlatkérõ által készített ajánlati felhívás nem tartalmazta a részszempontok tényleges jelentõségével arányban álló súlyszámokat, a részszempontok tartalmi elemeire adható pontszámok alsó és felsõ határát, továbbá ajánlatkérõ a mûszaki alkalmasság körébe tartozó referenciák meglétét elbírálási szempontként határozta meg.<br>
A közbeszerzési eljárás lefolytatása sem volt szabályszerû, hiszen a bontásról készült jegyzõkönyv teljeskörûen nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírt adatokat, így az ajánlati árat és a vállalt teljesítési határidõt.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján az ajánlatkérõ az eljárás eredményét nyilvánosan köteles kihirdetni és az ajánlatok elbírálásáról az 5. sz. melléklet szerinti összegzést köteles ismertetni, és az eredményhirdetést követõ 5 munkanapon belül ezt az összegzést az ajánlattevõknek megküldeni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította és az f) pont alapján határozott a bírság kiszabásáról.<br>
A bírság kiszabásának megállapításánál a Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdésben foglalt elõírásokat kell figyelembe venni.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A hatályos költségvetési törvény alapján 2002. december 31-ig a bírság minimális összege 1 000 000 Ft, természetes személy esetén pedig 100 000 Ft.<br>
A Döntõbizottság a bírság mértékének megállapításánál értékelte ajánlatkérõnek a tényállás felderítése során tanúsított együttmûködõ magatartását, valamint az eljárásfajta választásának jogsértõ voltát, és figyelemmel volt a bírság összegének megállapításánál a beszerzés értékére is.<br>
A felelõs személlyel szemben a minimális összegû bírság kiszabásánál a Döntõbizottság figyelembe vette, hogy ajánlatkérõ korábban közbeszerezési eljárást nem folytatott le.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 16.<br>
<br>
Dr. Engler Magdolna s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>