<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8758)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.468/16/2002.<br>
<br>
Tárgy: a GCP Junior Kft. jogorvoslati kérelme Monor Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A GCP Junior Építõipari és Kereskedelmi Kft. (1221 Budapest, Tengeri u. 5., a továbbiakban: kérelmezõ) jogorvoslati kérelmét, melyet Monor Város Önkormányzata (2200 Monor, Kossuth L. u. 78-80., a továbbiakban: ajánlatkérõ) "Monorierdõ, Csicsergõ Óvoda bõvítése és felújítása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. június 12-én ajánlati felhívást tett közzé a Közbeszerzési Értesítõ 24. számában nyílt eljárás megindítására (4621/2002) a rendelkezõ részben írt tárgyban.<br>
A felhívás 3. a) pontja szerint:<br>
Meglévõ állapot: 380 m2 beépített terület, 100 m2 terasz.<br>
Tervezett állapot: 522 m2 földszinti és 190 m2 emeleti beépített terület, 132 m2 terasz.<br>
A 4. pont azt tartalmazza, hogy a teljesítés határideje 2002. december 31. Itt azt is megjelölte ajánlatkérõ, hogy elõteljesítést is elfogad.<br>
A felhívás 5. pontja tartalmazta a dokumentáció megváltásának és átvételének feltételeit és körülményeit.<br>
A 6. a) pont szerint az ajánlattételi határidõ, mely azonos az ajánlatok felbontásának idõpontjával, a hirdetmény közzétételének napját követõ elsõ naptól számított 40. napot követõ elsõ munkanap 10.00 óra, nevezetesen 2002. július 23-a.<br>
A 11. a) pontban ajánlatkérõ meghatározta az ajánlattevõ pénzügyi, gazdasági és mûszaki alkalmassága igazolására szolgáló adatok és tények körét, melynek keretében a mûszaki alkalmasság igazolására megkövetelte többek között az elõzõ 3 év legjelentõsebb magasépítési - felújítási beruházásának ismertetésével - beruházásonként - a beruházás megnevezését, az ellenszolgáltatás összegét és a további feltételeket. A 11. b) pont tartalmazta az ajánlattevõnek a szerzõdés teljesítésére alkalmatlanná minõsítésének szempontjait, melyek közül az elsõ bekezdésben ajánlatkérõ kikötötte, hogy a szerzõdés teljesítésére alkalmatlan az, akinek az elmúlt 3 évben nincs a teljesítésbe 10%-ot meghaladó mértékben bevonni kívánt alvállalkozójával együttesen legalább egy, 60 M Ft bruttó értékû magasépítési-felújítási referenciája fõ- vagy generálvállalkozásban.<br>
A 13. a) pont szerint ajánlatkérõ az összességében legelõnyösebb szempont alapján kívánta az ajánlatokat elbírálni. Ugyanitt a b) pont tartalmazta a részszempontokat és azok súlyszámát az alábbiak szerint:<br>
részszempontok	súlyszámok<br>
- ajánlati ár (bruttó Ft)	5<br>
- óvoda folyamatos üzemelésének biztosítása (a kivitelezés miatt szükséges üzemszünet idõtartama napban megadva)	4<br>
- fizetési feltételek	3<br>
alszempontok és azok súlyszámai:<br>
- megrendelõ fizetési kötelezettségének késedelmes teljesítése esetén felszámításra kerülõ késedelmi kamat mértéke (%-ban megadva)	1,5<br>
- igényelt fizetési határidõ (napban megadva)	1,5<br>
- késedelmes teljesítés esetén vállalt napi kötbér mértéke (%-ban megadva, vetítési alap:<br>
az ajánlati ár)	2<br>
- teljesítési határidõ (év, hónap, nap)	1<br>
Az értékelés során adható pontszám részszempontonként 1-100. Azt is közölte itt ajánlatkérõ, hogy az elbírálás részszempontjai szerinti tartalmi elemek elbírálásának módszere az, hogy a legjobb ajánlati tartalmi elem maximális pontot kap, a többi pedig a legjobbhoz arányosan viszonyítva kap pontszámot.<br>
A 14. pont szerint több változatú ajánlattétel nem volt megengedett.<br>
A 15. b) pontban közölték, hogy a szerzõdéskötés idõpontja az eredményhirdetés napját követõ naptól számított 8. nap 10.00 óra.<br>
Ajánlatkérõ dokumentációt is készített, melynek része volt a "részletes pályázati feltételek" kiadvány is.<br>
Helyszíni konzultációra 2002. július 4-én került sor. Az itt elhangzott kérdésekre és az ÉPKOMPLEX Kft. által írásban benyújtott kérdésekre ajánlatkérõ a szóbeli válaszokat a konzultáció során megadta, majd azt írásba foglalva a felek részére is kipostázta. A konzultáción felvett jegyzõkönyv 1. c) pontja szerint ajánlatkérõ közölte a jelen lévõ mind a négy ajánlattevõ - köztük a kérelmezõ képviselõjével -, hogy az utcai parkolók nem e vállalkozás keretében készülnek, arról a beruházó külön intézkedik. A kérdésekre készített írásos ajánlatkérõi válaszokat ajánlatkérõ 2002. július 16-án postázta mind a négy ajánlattevõ részére. Ezen írásos választ kérelmezõ a postai tértivevény és tudakozvány tanúsága szerint az ajánlattételi határidõ napján, azaz 2002. július 23-án vette át. A 2002. július 23-i ajánlattételi határidõig a kérelmezõ, a Free Line Kft., az ÉPKOMPLEX Kft. és a Bogi Kft. nyújtotta be ajánlatát.<br>
Ajánlatkérõ az értékelést elvégezte, és felelõsségi rendjének megfelelõen a döntést meghozta.<br>
Az eredményhirdetésre 2002. augusztus 8-án került sor, melynek során az ÉPKOMPLEX Kft. ajánlatát hirdették ki nyertesnek 1278,88 ponttal, míg második a Bogi Kft. ajánlata lett 1266,44 ponttal, a harmadik a Free Line Kft. 1111,4 ponttal, míg kérelmezõ a legkevesebb pontot, azaz 899,06-ot ért el.<br>
Ajánlatkérõ a szerzõdést a nyertesnek kihirdetett ajánlatkérõvel - a felhívásban megjelöltek szerint - 2002. augusztus 6-án megkötötte.<br>
Kérelmezõ 2002. augusztus 10-én jogorvoslati kérelmet nyújtott be a Döntõbizottsághoz, melyet a Döntõbizottság felhívására az igazgatási szolgáltatási díj befizetésének elmulasztása miatt 2002. július 12-én egészített ki. Ebben kérte a pályázat feltételeinek, körülményeinek és technikai lebonyolításának kivizsgálását. Kérelmében azt is indítványozta, hogy a Döntõbizottság vizsgálja meg, hogy az elvégzendõ feladat megvalósítható-e 2002. augusztus 22-tõl 2002. december 31-ig. Kérelme beadását követõen kérte írásban tárgyalás tartását is. Azt sérelmezte, hogy a július 23-i ajánlattételi határidõ ellenére csak július 24-én kapta kézhez az ajánlatkérõ által a kérdésekre adott válaszokat, melyben az szerepelt, hogy a parkoló építésére nem kell ajánlatot tenni. Sérelmezte azt is, hogy a felhívásban megkívánt teljesítési határidõ betartását a végpontszámok kialakításában csak 10%-ban jelölte meg ajánlatkérõ. Közölte, hogy õk 2003. március 30-át vállalták. Álláspontja szerint a másik legsúlyosabb bírálati részszempontként az óvodaépítés miatti üzemszünetet jelölték meg. Ennek során kérelmezõ 15 napot vállalt, míg a többiek 5-8 napot, pedig ez a szakhatósági engedélyek kérésével és kiadásával függ össze, így akár több hetet is igénybe vehet az üzemszünet. Erre tekintettel illogikus az ilyen magas pontszámmal történõ értékelés.<br>
Kérte annak vizsgálatát is, hogy a fenti körülmények miatt a kivitelezés megvalósítható-e a fentebb jelölt idõpontok között. Írásos kérelmét a tárgyaláson pontosítva elõadta, hogy azért kifogásolja az értékelést, mert álláspontja szerint magas súlyszámot kapott a felhívásban a leállással kapcsolatos részszempont, aminek következtében aki 0 felajánlást tett az 400 pontot kaphatott, holott az ilyen vállalás irreálisnak tûnik. Elõadta azt is, hogy a leállásra tekintettel nem teljesíthetõ az ajánlati felhívásban megjelölt 2002. december 31-i határidõ, és ezért vállalták ajánlatukban a késõbbi, 2003. márciusi határidõt. Nyilatkozatuk szerint az év végi idõszakban elvégzett beruházásra tekintettel nem valósítható meg a december 31-i teljesítés, ezért kérték a Döntõbizottság álláspontját e kérdéskörben is. Kérdésre azt is elõadta, hogy a helyszíni bejáráson (konzultáción) szóbeli kérdésként is felmerült a parkoló megépítésének szükségessége. Ennek kapcsán azt is nyilatkozta, hogy a konzultációt vezetõ tervezõ szóban megerõsítette, hogy arra nem kell ajánlatot tenni, és azt is bejelentette, hogy ezt írásban is fogják közölni az ajánlattevõkkel. Ennek ellenére valójában az ajánlatukban azért szerepeltették a parkoló megépítését, mert az írásos válasz hiányában nem tekintették mérvadónak a szóban elhangzott tervezõi választ. Kérelmezõ azt is nyilatkozta, hogy ajánlatuk elsõ részében jelezték a határidõkkel kapcsolatos gondjaikat, illetve aggályaikat, és természetesnek vették ennek alapján, hogy a jelzett problémára tekintettel az ajánlatkérõ át fogja gondolni az általuk felvetett kérdéseket, azaz a teljesítési határidõ tarthatatlanságát, és ezt majd az ajánlatok értékelésénél figyelembe is veszi.<br>
Ajánlatkérõ írásos észrevételében, melyet a tárgyaláson változatlanul fenntartott, kérte az elkésett jogorvoslati kérelem elutasítását. Ezt arra alapozta, hogy az ajánlattevõk, köztük kérelmezõ is az ajánlati felhívást idõben megismerték, ezért azt már eredményesen nem támadhatja kérelmezõ, sem a vállalás értékelése, sem a vállalási határidõ vonatkozásában. Véleménye szerint kérelmezõ a konzultáció napján is információkhoz jutott a kérdéses mûszaki tartalom követelményeirõl.<br>
Nyilatkozata szerint a konzultációs kérdésekrõl és az azokra adott válaszokról készített írásos anyagot a törvényes határidõben postai úton megküldték az ajánlattevõk részére. Nincs tudomása arról, hogy azt kérelmezõ miért csak július 23-án vette át. Ilyen irányú kifogást a többi ajánlattevõ nem jelzett feléjük. Kérelmezõ ajánlatának érvényességével, valamint a kérelmezõ ajánlattételre alkalmasságával kapcsolatosan elõadta, hogy a felhívásban elõírt eltérõ ajánlattételi határidõ ellenére is érvényesként kezelték a kérelmezõ ajánlatát, és a megfelelõ értékû referencia hiányában is alkalmasnak tartották kérelmezõt ajánlattételre figyelemmel arra, hogy korábban hasonló jellegû munkálatokat végzett az ajánlatkérõnél. Ezért kérelmezõt nem zárták ki, mint érvénytelen ajánlatot tevõt és mint ajánlattételre alkalmatlant az értékelés során az ajánlattevõk közül.<br>
A tárgyalást követõen ajánlatkérõ postai tudakozványt csatolt be a Döntõbizottsághoz, mely szerint kérelmezõ a konzultációs kérdésekre adott írásos választ, melyet ajánlatkérõ július 17-én postázott, 2002. július 23-án vette át, szemben a kérelemben írt 24-ével.<br>
Az ügyben érdekelt felek a jogorvoslati eljárás során sem írásban, sem a tárgyaláson érdemi észrevételt, nyilatkozatot nem terjesztettek elõ.<br>
A Döntõbizottság a rendelkezésére álló iratok, dokumentumok, valamint a felek által írásban és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem elkésett az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította kérelmezõ által sem vitatottan, hogy ajánlatkérõ az ajánlattételi határidõben, azaz 2002. július 23-án bontotta fel az ajánlatokat, így a Döntõbizottsághoz a 2002. augusztus 8-án keltezett és faxon továbbított, majd késõbb felhívással kiegészített jogorvoslati kérelem a jogvesztõ határidõkre tekintettel elkésett, figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdésére is, mely szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi határidõ lejártát.<br>
A fenti szabályok alapján megállapítható, hogy az ajánlati felhívás rendelkezéseinek vélelmezett jogsértõ volta miatt kérelmezõ a jogorvoslati kérelmét - tekintettel a 2002. július 23-i ajánlattételi határidõre - legkésõbb 2002. augusztus 7-én nyújthatta volna be eredményesen a Döntõbizottsághoz.<br>
A Döntõbizottság nem vehette figyelembe a jogvesztõ határidõ kiszámításánál a jogorvoslati kérelemben írt azon kérelmezõi állítást, hogy a konzultációs jegyzõkönyvet kérelmezõ 2002. július 24-én kapta kézhez, mert a becsatolt tértivevénybõl és a hivatalos postai tudakozványból kétséget kizáróan megállapítást nyert a 2002. július 23-i kézbesítés ténye.<br>
A fent leírtak alapján a kérelmezõ jogorvoslati kérelme a fentebb hivatkozott szubjektív határidõn túl került elõterjesztésre, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80 § (</a>4) bekezdésének második fordulata alapján - mely úgy rendelkezik, hogyha a Döntõbizottság megállapítja, hogy a kérelem nem felel meg a Kbt. 79 § (7) bekezdése szerinti feltételeknek, akkor a kérelmet elutasítja - hozta meg a határozatát.<br>
Itt kívánja azt is megjegyezni a Döntõbizottság, hogy a <a href="http://net.jogtar.hu/jr/gen/getdoc.cgi?docid=99500040.tv#85">Kbt. 85. § </a>a) pontja a kérelmezõre is tartalmaz kötelezõ szabályt amikor úgy rendelkezik, hogy pénzbírsággal sújtható a közbeszerzési ügy résztvevõje, ha téves vagy hamis adatot közöl.<br>
A Döntõbizottság a fent írtakra, valamint hatásköre hiányára tekintettel nem foglalt állást abban a kérdésben, hogy a szerzõdéskötéstõl 2002. december 31-ig megvalósítható-e a beruházás, azaz teljesíthetõ-e az ajánlatkérõ által elõírt határidõ.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdésében biztosított jogkörében eljárva a jogorvoslati kérelmet a Kbt. 80. § (4) bekezdése alapján elutasította, míg a költségek viselésérõl a Kbt. 88. § (1) bekezdésének h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 13.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>