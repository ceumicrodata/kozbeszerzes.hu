<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8806)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.514/9/2002.<br>
<br>
Tárgy: a P. Dussmann Kft. jogorvoslati kérelme a Fõvárosi Önkormányzat Jahn Ferenc Dél-pesti Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A P. Dussmann Kft. (1088 Budapest, Rákóczi út 1-3., továbbiakban: kérelmezõ) jogorvoslati kérelmét - melyet a Fõvárosi Önkormányzat Jahn Ferenc Dél-pesti Kórház (1204 Budapest, Köves út 1., továbbiakban: ajánlatkérõ) az intézet napi, heti, havi takarítása összesen 52 268 m2-en, valamint 35 776 m2 üvegfelület évi 2 alkalommal történõ tisztítása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. június 26-án megjelent számában a rendelkezõ részben megjelölt beszerzés tárgyában. A közbeszerzési eljárás lefolytatására az S & G Consulting Kft. részére adott megbízást:<br>
A felhívás 11. a) pontjában az ajánlattevõ pénzügyi, gazdasági és mûszaki alkalmassága igazolására - többek között - elõírta az ajánlattevõ saját minõségbiztosítási rendszere tanúsítását. A 16. pont negyedik "-" bekezdésében közölte: "A csatolandó saját jogú minõségbiztosítási tanúsítványának egészségügyi intézmény takarítására kell akkreditálnia."<br>
Az ajánlattételi határidõre, augusztus 7-re a kérelmezõ, a Plural Servicepool Hungary Kft., a Profi Komfort Kft., a DIW Service Kft., a T.O.M. Contoll 2001 Rt. és az ISS Servisystem Kft. tett ajánlatot.<br>
A 2002. augusztus 17-én kelt levélben ajánlatkérõ megbízottja értesítette az ajánlattevõket, hogy a kérelmezõ, a DIW Service Kft. és a T.O.M. Controll 2001. Rt. ajánlatát érvénytelennek nyilvánította a saját jogú minõségbiztosítási tanúsítványuknak egészségügyi intézmény takarítására vonatkozó akkreditálása hiánya miatt.<br>
Kérelmezõ augusztus 30-án jogorvoslati kérelmet terjesztett elõ a Döntõbizottsághoz.<br>
Sérelmezte ajánlata érvénytelenné nyilvánítását. Álláspontja szerint a felhívás 16. pontjában szereplõ feltétel jogellenes, mert sem a tevékenységi körök jegyzékében, sem az ISO-szabványtárban önálló fejezetként nem létezik egészségügyi intézmény takarítása. Kérelméhez mellékelte minõségbiztosítási tanúsítójának, a TÜV Österreichnek a tanúsítvány dátumával egyezõ idõpontban kiadott igazolását, miszerint kérelmezõ tanúsítványa kiterjed kórházépületek takarítására is.<br>
Sérelmezte továbbá magát a felhívás 16. pontja negyedik "-" bekezdésében szereplõ ajánlattételi feltételt is, álláspontja szerint az jogellenes, mert jogszabályi elõírást szûkítõ feltételt tartalmaz.<br>
Kérte a jogsértés megállapítását, a felhívás szóban forgó pontjának és az ajánlata érvénytelenné nyilvánítását kimondó ajánlatkérõi döntésnek a megsemmisítését. Ajánlatkérõ kérte a jogorvoslati kérelem elutasítását.<br>
Elõadta, hogy a kérelmezõ által csatolt tanúsítvány nem felel meg a felhívás 16. pontjában elõírt feltételnek, mivel nem vonatkozik egészségügyi intézmény takarítására. Álláspontja szerint nem felel meg a valóságnak kérelmezõ azon állítása, hogy "az ISO-szabványtárban ilyen fejezet nem létezik", ugyanis 6 ajánlattevõ közül 3 minõségbiztosítási tanúsítványa rendelkezik a 16, pont szerinti feltétellel. Ezek közül 2 ajánlattevõt ugyanaz a tanúsító cég minõsítette, amely a kérelmezõt is.<br>
Közölte, hogy kérelmezõnek az ajánlati felhívással kapcsolatos felvetése elkésett.<br>
Bejelentette, hogy az eredményhirdetést a Döntõbizottság határozatáig elhalasztotta.<br>
A DIW Swevice Kft. és a T.O.M. Controll 2001. Rt. egyéb érdekeltek észrevételükben egyetértettek a kérelemmel, közölték, hogy ajánlatkérõ õket is hasonló ok miatt zárta ki.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés d) pontja elõírja, hogy ajánlattevõnek az ajánlati felhívásban illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján érvénytelen az ezen feltételnek nem megfelelõ ajánlat.<br>
Ajánlatkérõ a felhívás 16. pontjában elõírta, hogy a csatolandó minõségbiztosítási tanúsítványnak egészségügyi intézmény takarítására is akkreditáltnak kell lennie. Ezen elõírásnál fogva csak az az ajánlat érvényes, amelyik ennek a feltételnek megfelel.<br>
A kérelmezõ ajánlatához csatolt, 2000. október 18-án kelt EN ISO 9001: 1994 megnevezésû tanúsítvány szerint a kérelmezõ "és valamennyi magyarországi kirendeltsége a kórházélelmezés, közétkeztetés, épülettakarítás, épületgépészet, épületüzemeltetés, biztonsági és tûzoltószolgálat, facility management érvényességi területen minõségbiztosítási rendszert vezetett be és alkalmaz."<br>
A Döntõbizottság megállapította, hogy kérelmezõ ajánlata nem felelt meg a felhívás 16. pontja negyedik "-" bekezdésében elõírtaknak, így ajánlatkérõ jogszerûen nyilvánította azt érvénytelennek. Ezért a Döntõbizottság a jogorvoslati kérelmet elutasította.<br>
Kérelmezõ állítása szerint az "épülettakarítás" fogalomkörbe beletartozik a kórházépület takarítása is, így nem volt helytálló ajánlata érvénytelenné nyilvánítása.<br>
A Döntõbizottság nem fogadta el kérelmezõ érvelését. Az ajánlatkérõ megbízottja kérésére az ÉMI-TÜV Kft. tanúsító cég által is igazoltan az általános gyakorlat szerint a tanúsító cégek mindig egy konkrét tevékenységet tanúsítanak az ügyfél kérelmére meghatározott feltételeknek való megfelelés esetén.<br>
Azon ajánlattevõk minõségbiztosítási tanúsítványa, melyeket ajánlatkérõ elfogadott, a következõ szöveget tartalmazzák: "egészségügyi intézmények higiéniás takarítása", "egészségügyi intézmények takarítása", "kórház higiéniai szolgáltatások". Ezen tanúsítványok szövegébõl megállapítható, hogy a tanúsítvány egészségügyi intézmények takarítására is szól, a kérelmezõ tanúsítványának fent idézett szövegébõl viszont nem következik ez. Kérelmezõ ajánlata nem tartalmazta a jogorvoslati kérelemhez csatolt tanúsítói igazolást, így ajánlatkérõnek ezen igazolás alapján nem volt módja annak figyelembevételére.<br>
A közbeszerzési eljárásban ajánlatkérõ határozza meg az ajánlattételi feltételeket. Az ajánlattevõnek saját érdeke fûzõdik ahhoz, hogy minél szélesebb körben jelen lehessen a közbeszerzési piacon, annak minél több területén való ajánlattételre "alkalmassá tegye magát." Kérelmezõnek is módjában állt az egészségügyi intézmények területére is kiterjedõ minõségbiztosítás megszerzésére.<br>
Kérelmezõ sérelmezte a felhívás vonatkozó szövegét is, álláspontja szerint az jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a jogsértõ eseményrõl való tudomásszerzéstõl számított 15 napon belül lehet kérelmezni. A határidõ elmulasztása jogvesztéssel jár.<br>
Kérelmezõ az általa jogsértõnek vélt eseményrõl, a felhívás 16. pont negyedik "-" bekezdése szövegérõl a felhívás elolvasásakor szerzett tudomást. Ennek idõpontja legkésõbbre az ajánlati dokumentáció átvételének idõpontjára tehetõ. Kérelmezõ július 16-án vásárolta meg az ajánlati dokumentációt, ezen idõponttól a jogorvoslati kérelem augusztus 30-án történt elõterjesztéséig a 15 napos jogvesztõ határidõ letelt.<br>
A Döntõbizottság megállapította, hogy a jogorvoslati kérelem ebben a részében elkésett, azért azt elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. szeptember 18.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>