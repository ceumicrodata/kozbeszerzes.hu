<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8747)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.466/10/2002.<br>
<br>
Tárgy: a Kristály Környezetgazdálkodási Kft. jogorvoslati kérelme az ÁPV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Kristály Környezetgazdálkodási Szolgáltató Kft. (4025 Debrecen, Petõfi tér 7., a továbbiakban: kérelmezõ) jogorvoslati kérelmét, melyet az Állami Privatizációs és Vagyonkezelõ Rt. (1133 Budapest, Pozsonyi út 56., képviseli: dr. Kolozsi Noémi jogtanácsos, a továbbiakban: ajánlatkérõ) "a kalocsai volt szovjet használatú katonai repülõtér központi üzemanyag-tároló "A jelû" területén található 38 db tartályból álló tartálypark felmérése, a tartályok és a kapcsolódó létesítmények elbontása, ezt követõen a területrõl készült 33/2000. (III. 17.) Korm. rendelet szerinti tényfeltárás aktualizálása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ észrevétele és a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. május 15-én megjelent 20. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.<br>
Az ajánlati felhívás 11. pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, valamint az ajánlattevõknek a szerzõdés teljesítésére alkalmatlanná minõsítés szempontjait.<br>
Ajánlatkérõ az összességében legelõnyösebb ajánlat alapján kívánta elbírálni az ajánlatokat, melynek feltételeit a 13. pontban közölte.<br>
Az ajánlati felhívás 15. pontja szerint az eredményhirdetés idõpontja 2002. július 24.<br>
Ajánlatkérõ a 16. pontban "az egyéb információk" között formai és tartalmi követelményeit határozta meg az ajánlatok tartalmával kapcsolatban. Az ajánlattevõnek teljesítenie kell az a)-tól n)-ig terjedõ pontban foglaltakat.<br>
Ajánlatkérõ a 16. g) pontban többek között elõírta: a tartálytisztítási feladatot végzõ szervezet nevére, a mûszaki biztonsági felügyelet által kiállított tartálytisztításra szóló érvényes hatósági bizonyítvány (engedély) fénymásolatát az ajánlathoz kell csatolni.<br>
Ajánlatkérõ a 16. pontban az "egyéb információk között'' közölte továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4)-(5) bekezdése értelmében ajánlattevõk részére a hiánypótlás lehetõségét biztosítja.<br>
Ajánlatkérõ itt rögzítette továbbá, hogy a 16. pontban foglalt követelményeknek nemteljesítése - az elõzõ pontokban meghatározott szempontok mellett - az ajánlat érvénytelenségét vonja maga után.<br>
Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes szerzõdési feltételeket és az ajánlat pontos mûszaki tartalmát. A közbeszerzési eljárásban 2002. június 4-én helyszíni konzultációra is sor került.<br>
Ajánlatkérõ ajánlattételi határidõ lejárta elõtt a feltett kérdésekre a szükséges választ megadta, így a tartálytisztítási engedéllyel kapcsolatosan ajánlatkérõ válaszában közölte, hogy tartálytisztítási engedéllyel a tartálytisztítási feladatot végzõ szervezetnek kell rendelkeznie az ajánlati felhívás 16. g) pontja értelmében.<br>
Az ajánlattételi határidõig, 2002. június 25-ig az alábbi cégek nyújtották be ajánlataikat: kérelmezõ, a Biopetrol Környezettechnikai Kft., a PYRUS-Rumpold Környezetvédõ Szolgáltató Rt., a Geoprotect Környezetvédelmi, Építõipari és Szolgáltató Kft., az ELGOSCAR-2000 Környezettechnológiai és Vízgazdálkodási Kft., a REWOX Hungária Ipari és Környezetvédelmi Kft., a Vidra Környezetgazdálkodási Kft., a REX TERRA Építõipari Fõvállalkozó és Környezetvédelmi Szolgáltató Kft., a MULTIGRADE Környezetvédelmi Kft., az ALTERRA Építõipari Kft., a TERSZOL Szövetkezet és az Enviroinvest Kft.<br>
Ajánlatkérõ az ajánlatok bontását követõen az ajánlatok értékelését megkezdte, és 2002. július 24-én tartandó eredményhirdetésen döntését kihirdette, mely szerint különbözõ okok miatt ugyan, de valamennyi ajánlatot a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek minõsített, és ennek alapján eljárását a Kbt. 60. § (1) bekezdés b) pontja alapján eredménytelennek nyilvánította.<br>
Kérelmezõ ajánlatának érvénytelenné nyilvánítását ajánlatkérõ arra alapította, hogy a kiírás 16. g) pontjában elõírt hatósági bizonyítvány érvényessége az eljárás ideje alatt lejárt.<br>
Kérelmezõ ajánlatkérõ döntése ellen 2002. augusztus 7-én nyújtott be jogorvoslati kérelmet, melyben kérte ajánlatkérõ eljárást lezáró döntésének megsemmisítését, kérte annak megállapítását, hogy ajánlatkérõ benyújtott ajánlatát jogsértõ módon nyilvánította érvénytelenné, továbbá kérte ajánlatkérõ kötelezését az igazgatási szolgáltatási díj és a kérelem benyújtásával kapcsolatos költségeinek viselésére.<br>
Kérelme indoklásaként kérelmezõ elõadta, hogy az ajánlati felhívás 16. g) pontjában foglaltaknak eleget tett, az ajánlatához érvényes engedélyt csatolt.<br>
Becsatolt engedélye 2002. július 17-ig volt érvényes, tehát a 2002. június 25-i ajánlattétel idõpontjában az engedélye minden tekintetben érvényes volt. Az ajánlati felhívásban ajánlatkérõ "csak" érvényes hatósági bizonyítvány csatolását kérte, és a kiírásban nem szerepelt az a kitétel, hogy az eljárás ideje alatti érvényességû hatósági igazolás csatolását kell teljesíteni.<br>
Kérelmezõ hivatkozott továbbá arra is, hogy a Mûszaki Biztonsági Fõfelügyelet 2002. július 16-án kiadott új hatósági bizonyítványát 2002. július 16-án az ajánlatkérõhöz továbbították, tehát ajánlatkérõ annak tudatában nyilvánította ajánlatukat lejárt hatósági bizonyítvány indokolásával érvénytelenné, hogy tudomása volt annak megújításáról is.<br>
Kérelmezõ álláspontja szerint a becsatolt engedély érvényességi határidejének lejárta formai hiba volt.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását.<br>
Indoklásként elõadta, hogy az ajánlatok értékelése során megállapította, hogy a kérelmezõ által benyújtott ajánlat mellékleteként csatolt tartálytisztítási engedély érvényessége a bontás és az eredményhirdetés közötti idõben lejárt. Ajánlatkérõ arra az álláspontra helyezkedett, hogy az ajánlatnak nem csupán a pályázat beadásakor, hanem az eljárás teljes idõtartama alatt érvényesnek kell lennie. Ajánlatkérõ az engedély érvényességének lejártát tartalmi hiányosságnak minõsítette, hiszen ezen engedély hiányában annak a tevékenységnek a végzése, amelyre ajánlatot kértek, nem folytatható. E körben hiánypótlásra lehetõség nem volt, így nem tudta figyelembe venni az utólagosan csatolt engedélyt. Az ajánlatban pedig nem történt utalás arra, hogy az újabb engedély kiadása folyamatban van.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozata alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Ajánlatkérõ az ajánlati felhívás 16. g) pontjában egyértelmûen elõírta, hogy az ajánlatnak tartalmaznia kell a tartálytisztítási feladatot végzõ szervezet nevére, a mûszaki biztonsági felügyelet által kiállított tartálytisztításra szóló érvényes hatósági bizonyítvány (engedély) fénymásolatát.<br>
A kérelmezõ ajánlata kétségtelen tény, hogy tartalmazza a 16. g) pontban elõírt engedélyt, amely 1999. augusztus 9-én került kiállításra.<br>
Az engedély tartalmából azonban egyértelmûen kitûnt, hogy az 2002. július 17-ig érvényes.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A törvény ezen elõírásából következik, hogy ajánlatkérõ az ajánlatok felbontásakor és ezt követõen, értelemszerûen az eredményhirdetés idõpontjáig jogosult, sõt köteles az ajánlatok érvényessége, illetve érvénytelensége tárgyában állást foglalnia.<br>
Ebbõl következõen az ajánlatoknak nemcsak az ajánlatok bontásának idõpontjában, hanem az egész közbeszerzési eljárás idõtartama alatt érvényesnek kell lenniük.<br>
Ezt támasztja alá a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltak elsõ fordulata is, mely szerint az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint tette a legkedvezõbb ajánlatot.<br>
Fentiekbõl következik, hogy csak az érvényes ajánlatok alapján lehet megállapítani a legkedvezõbb ajánlatot, és lehet nyertesként kihirdetni.<br>
Ajánlatkérõ ennek alapján jogszerûen döntött a kérelmezõi ajánlat <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontja szerinti érvénytelenné nyilvánításáról.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése rendelkezik a hiánypótlás lehetõségérõl az alábbiak szerint: az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
Ajánlatkérõ a tevékenység végzésére feljogosító engedély meglétét az ajánlati felhívás 16. g) pontjában írta elõ.<br>
A fenti szakaszból következõen hiánypótlás kizárólag a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. § szerinti igazolás, vagy nyilatkozat utólagos csatolását, formai hiányosságának pótlását teszi lehetõvé, tehát a 16. g) pontban elõírtak vonatkozásában hiánypótlásra lehetõség nincs.<br>
A Döntõbizottság álláspontja szerint az engedély érvényességének lejárta nem minõsül formai hibának, hiszen az adott engedély megléte nélkül az a tevékenység, amelyre ajánlatkérõ ajánlatot kért, nem végezhetõ, így ez esetben tartalmi hiányosság áll fenn.<br>
A fenti szakasz az ajánlattal kapcsolatos formai hiányosság körében is lehetõséget biztosít a hiánypótlásra, az engedély érvényességének lejárta azonban nem minõsül formai hiányosságnak, és így e körben nincs lehetõség hiánypótlásra.<br>
Ajánlatkérõi döntés tehát helyes volt, hogy a hiánypótlást e körben nem tette lehetõvé.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(1) és (2) bekezdése szerint az ajánlattevõ az ajánlattételi határidõ lejártáig módosíthatja, illetõleg visszavonhatja ajánlatát. Az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(1) bekezdése szerint az ajánlati kötöttség az ajánlattételi határidõ lejártától kezdõdik.<br>
A fentiekben rögzített ajánlati kötöttség elvébõl következõen pedig ajánlatkérõ jogszerûen nem vette figyelembe az ajánlattételi határidõ lejártát követõen kérelmezõ által becsatolt új engedélyt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet, mint megalapozatlant elutasította, és a h) pont alapján határozott a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 13.<br>
<br>
Dr. Engler Magdolna s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>