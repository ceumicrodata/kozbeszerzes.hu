<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (8288)
</b></h2><FONT size=3><i><u></i></u><br>
<br>
13.K.30.025/2002/5.<br>
<br>
A Fõvárosi Bíróság a dr. Krill Erzsébet jogtanácsos által képviselt Miniszterelnökség Közbeszerzési és Gazdasági Igazgatósága (1055 Budapest, Kossuth tér 2-4. ) felperesnek a dr. Bankó Ágnes jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.394/16.2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 5000 (ötezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ a 2001. január 3-án közzétett - 2001. január 10-én módosított - részvételi felhívásával tárgyalásos gyorsított közbeszerzési eljárást indított, amelynek tárgya orvosi vizsgálókesztyûk és steril sebészeti kesztyûk beszerzése volt.<br>
A felperes hat részteljesítést határozott meg, ezek között a részvételi felhívás 3. a) pontjában 1. részteljesítésként 30 495 000 darab latex anyagú, sima vagy enyhén texturált felületû, göngyölt kialakítású vizsgálókesztyû, az 5. részteljesítésként 5 250 000 pár latex anyagú steril, göngyölt kialakítású sebészeti kesztyû szerepelt.<br>
A részvételi felhívás 3. c) és d) pontja alapján részajánlatot lehetett tenni a 3. a) pont szerinti részteljesítésre, a részteljesítések tovább nem voltak bonthatók.<br>
A felperes a részvételi felhívás 9. c) pontjában meghatározta, hogy az összességében legelõnyösebb ajánlatot kívánja kiválasztani 1-tõl 10-ig terjedõ pontozással, a 9. d) pontban közölt értékelési részszempontok és súlyszámok alapján.<br>
A 2001. január 15-ig tartó jelentkezési határidõben az 1. és az 5. részteljesítésre hét cég nyújtotta be részvételi jelentkezését. A felperes a részvételi jelentkezéseket elbírálta, és 2001. január 31-én eredményt hirdetett. Az 1. és az 5. részteljesítés körében az Afamia Trade Kft. kivételével valamennyi részvételre jelentkezõt felhívta ajánlattételre, átadva részükre az ajánlati felhívást és a dokumentációt.<br>
Az ajánlattevõk részére kiadott dokumentációban a felperes - egyebek között - meghatározta a vizsgáló-, ill. sebészkesztyûk tekintetében közlendõ adatokat és leszögezte, hogy a valótlan adatközlés a pályázat érvénytelenségét vonja maga után.<br>
Az ajánlatok bontására 2001. február 16-án, az eredményhirdetésre 2001. március 14-én került sor. A felperes az 1. részteljesítés körében a Hartmann-Rico Kft.-t, az 5. részteljesítés körében az OMKER Rt.-t hirdette ki nyertesnek. Az 5. részteljesítés körében a nyertest követõ legkedvezõbb ajánlatot a Sempermed Kft. tette.<br>
A Sempermed Kft. (kérelmezõ) az 5. részteljesítésre, a Premier G. Med Kft. az 1. és az 5. részteljesítésre vonatkozóan jogorvoslati kérelmet nyújtott be az alperesi Döntõbizottsághoz.<br>
A Döntõbizottság a D.159/12/2001. és a D.165/12/2001. számú határozataival a jogorvoslati kérelmeknek részben helyt adva az ajánlatkérõ eljárást lezáró döntését az 1. és az 5. részteljesítésre vonatkozóan megsemmisítette.<br>
A felperes 2001. május 17-én vette át a D.159/12/2001. számú és a D.165/12/2001. számú határozatokat. Ezt követõen a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében biztosított lehetõséggel élve az ajánlatok újraértékelésérõl döntött, amelyrõl 2001. június 8-án tájékoztatta az ajánlattevõket, majd 2001. június 13-án értesítést küldött az eredményhirdetés idõpontjáról.<br>
A 2001. június 18-án tartott eredményhirdetés szerint az 1. és az 5. részteljesítésben a nyertes ajánlattevõ a Premier G. Med Kft. lett, az 5. részteljesítésben a nyertest követõ legkedvezõbb ajánlatot tevõ a Sempermed Kft. volt.<br>
A Sempermed Kft. (kérelmezõ) 2001. június 20-án ismételten jogorvoslati kérelmet nyújtott be az alpereshez, amelyet a jogorvoslati eljárás során tartott tárgyaláson kiegészített és pontosított. Kérte a jogsértés megállapítását, az ajánlatkérõ kötelezését a jogorvoslati eljárás során felmerült költségek viselésére, valamint az 1. és az 5. részteljesítésre vonatkozó eljárást lezáró döntés megsemmisítését. Ideiglenes intézkedésként kérte a két részteljesítésre vonatkozó eljárást lezáró szerzõdés megkötésének megtiltását.<br>
Elsõdlegesen azt sérelmezte, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében meghatározott határidõn túl, 2001. június 18-án hirdette ki e két részteljesítés eredményét. Elõadta, hogy az ajánlatkérõ a 2001. június 13-án kelt levelében hívta meg az ajánlattevõket a 2001. június 18-i eredményhirdetésre. Megítélése szerint az ajánlatkérõ legalább 11 nappal lépte túl a Kbt.-ben meghatározott határidõt, tekintettel arra, hogy a végrehajthatóságot a korábban kelt határozat meghozatalának idõpontjától, 2001. május 3-tól kell számolni.<br>
Elõadta továbbá, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését és az 55. § (6) bekezdését is, mert az ajánlatát nem megfelelõen értékelte, és nem kért felvilágosítást, miután észlelte a kesztyûre vonatkozó téves adatközlését.<br>
A felperes észrevételében kérte az alaptalan kérelem elutasítását, de indítványozta az 1. és az 5. részteljesítésre vonatkozó eljárást lezáró döntésének megsemmisítését, mivel elismerte, hogy érvénytelen ajánlatokat bírált el.<br>
Elõadta, hogy a Döntõbizottság D.159/12/2001. számú és a D.165/12/2001. számú határozatait 2001. május 17-én kapta meg, erre figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti határidõ 2001. június 16-án járt le, amely szombati nap volt. A Kbt. a határidõk számítására vonatkozóan elõírásokat nem tartalmaz, ezért az Áe. rendelkezése alapján, ha a határidõ utolsó napja olyan nap, amelyen a közigazgatási szervnél a munka szünetel, a határidõ a legközelebbi munkanapon jár le. Erre figyelemmel a számára nyitva álló határidõben hozta meg a döntését.<br>
Az alperes a 2001. június 25-én kelt D.394/5/2001. számú határozatával az 1. és az 5. részteljesítést lezáró szerzõdés megkötését megtiltotta.<br>
Az alperes a 2001. július 26-án kelt D.394/16/2001. számú határozatával a Sempermed Kft. jogorvoslati kérelmének részben helyt adva megállapította, hogy az 1. és az 5. részteljesítés körében az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdését, a Kbt. 52. § (2) bekezdés d) pontjára tekintettel a Kbt. 52. § (1) bekezdését és az 59. § (1) bekezdését, ezért az ajánlatkérõnek az eljárást lezáró döntését az 1. és az 5. részteljesítés vonatkozásában megsemmisítette.<br>
A határozat indokolása szerint a kérelem a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése megsértésére és az ajánlatok értékelésére vonatkozóan alapos, a Kbt. 57. § (1) bekezdés megsértésére vonatkozóan alaptalan.<br>
Az alperes a határozat indokolásában kifejtette, hogy a tértivevények szerint az ajánlatkérõ mindkét határozatot 2001. május 17-én vette át. A Kbt. alapján az Áe. rendelkezéseit csak a Döntõbizottság eljárására kell alkalmazni, nem alkalmazható azonban az ajánlatkérõk által lefolytatott közbeszerzési eljárásokban, így az ajánlatkérõnek a Kbt. 88. § (6) bekezdése szerinti eljárása során sem. A Kbt. tartalmaz rendelkezéseket a határidõk számítására, nevezetesen a 29. § (6) bekezdésében, ahol az Áe.-ben foglaltakhoz hasonló rendelkezéseket állapít meg, de kifejezetten csak a hirdetményben megjelölt határidõkre vonatkozóan. A Kbt. napokban és munkanapokban állapítja meg a határidõket.<br>
Az alperes rámutatott arra, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése a határidõt napokban, azaz naptári napokban határozta meg, így az új döntést harminc naptári napon belül kell meghozni az ajánlatkérõnek. Ez - eltérõ szabályozás hiányában - nem értelmezhetõ úgy, hogy meghosszabbodik a határidõ, ha annak utolsó napja nem munkanap. Amennyiben a határidõ utolsó napján a munka szünetel, akkor a határidõ lerövidül az ajánlatkérõ számára. Ennek alapján az ajánlatkérõ megsértette a Kbt. 88. § (6) bekezdésében foglaltakat, mivel a határozat végrehajtásának idõpontjától - 2001. május 17-tõl - számított 30 napon túl hozta meg új döntését.<br>
Az alperes megállapította, hogy az ajánlatkérõ nem követett el jogsértést azzal, hogy nem kért felvilágosítást az ajánlattevõktõl a szárhosszra vonatkozóan megadott adatokról, mert a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése csupán lehetõséget ad az ajánlatkérõ részére a felvilágosítás kérésére, de nem ír elõ erre vonatkozó kötelezettséget.<br>
A felperes keresetet terjesztett elõ az alperes határozatának bírósági felülvizsgálata iránt. Nem vitatta a határozat azon részét, amelyben az alperes az érvénytelen ajánlatok elbírálása okán semmisítette meg az eljárást lezáró döntését. A határidõ elmulasztásával kapcsolatos alperesi álláspontot azonban nem fogadta el. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében meghatározott határidõ, amely alatt döntését meghozhatta, 2001. június 16-án járt le. A határidõ utolsó napja szombatra, munkaszüneti napra esett, ezért a döntését 2001. június 18-án (hétfõn, mint az elsõ munkanapon) közölte az ajánlattevõkkel, amely megfelel a magyar jogrendben létezõ eljárási törvények szerinti határidõ-számításnak.<br>
A felperes utalt arra, hogy a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(6) bekezdése csak a hirdetményekben megjelölt határidõkre vonatkozik, a Kbt. egyéb rendelkezéseket a határidõk számítására nem tartalmaz. Az ajánlatkérõ ugyan közigazgatási szerv, de az az eljárás, amelynek érdekében a beszerzési tevékenységét végzi, polgári jogi szerzõdés megkötésére irányul, így a polgári és a polgári eljárásjogi szabályok analóg alkalmazása indokolt.<br>
Az alperes - fenntartva a határozatában foglalt álláspontját - a kereset elutasítását kérte. Hangsúlyozta, hogy az Áe. szerinti határidõ-számítást a közbeszerzési eljárásban nem lehet alkalmazni, mert a Kbt. kógens rendelkezéseitõl csak akkor lehet eltérni, ha azt a törvény rendelkezései kifejezetten megengedik. A közbeszerzési eljárás nem hatósági eljárás, a Kbt. 88. § (6) bekezdésének helyes értelmezése szerint az ajánlatkérõnek 30 naptári nap áll rendelkezésre az ajánlatok újraértékelésére. A naptári napokban számított határidõ nem ellentétes a magyar jogrenddel, mivel a gazdasági társaságokról szóló törvény is elõír naptári napokban számítandó határidõt.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak abban a kérdésben kellett állást foglalnia, hogy a felperes az ajánlatok újraértékelésének eredményérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében elõírt határidõben, vagy határidõn túl hozta meg döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerint ha a Döntõbizottság megsemmisíti az ajánlatkérõnek az eljárást lezáró döntését, az ajánlatérõ jogosult a döntést megalapozó tényezõket ismételten mérlegelni és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése értelmében a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (Áe.) rendelkezéseit kell alkalmazni.<br>
A bíróság leszögezi, hogy a hatósági eljárást szabályozó Áe. szabályai - a Kbt. eltérõ rendelkezése hiányában - csak az alperes elõtt folyamatban lévõ jogorvoslati eljárás során irányadóak, azok nem alkalmazhatók a hatósági jelleget nélkülözõ közbeszerzési eljárásban.<br>
A bíróság rámutat arra, hogy a felperes által hivatkozott polgári, büntetõ és államigazgatási eljárási törvények valóban akként szabályozzák a határidõ-számítást, hogy amennyiben a határidõ utolsó napja munkaszüneti napra esik, a határidõ csak a következõ munkanapon jár le. E jogterületeken is azonban kifejezett jogszabályi elõírás kellett a határidõ ilyen módon történõ számításához. Mivel a Kbt. ilyen rendelkezést nem tartalmaz, a Kbt. 88. § (6) bekezdésében meghatározott 30 napos határidõ naptári napokban számítandó, és annak tartama a munkaszüneti napra figyelemmel sem hosszabbodik meg.<br>
A kifejtettek alapján a bíróság azt állapította meg, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében elõírt harmincnapos határidõt az alperes határozatában foglaltak szerint elmulasztotta, így a jogsértés e tekintetben is bekövetkezett.<br>
Fentiekre figyelemmel a bíróság nem látott okot az alperes határozatának hatályon kívül helyezésére, ill. megváltoztatására, ezért a felperes keresetét elutasította.<br>
A felperes a Pp. 78. § (1) bekezdése értelmében köteles az alperes költségeinek megfizetésére.<br>
A kereseti illetékre vonatkozó rendelkezés - a felperes személyes illetékmentessége folytán - a Pp. 78. § (1) bekezdésén és a 6/1986. (VI. 26.) IM rendelet 14. §-án alapul.<br>
<br>
Budapest, 2002. július 5.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>