<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8421)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.463/9/2002<br>
<br>
Tárgy: a MASZER Rt. jogorvoslati kérelme a Magyarországi Baptista Egyház ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Épületszerelõ Rt. (1097 Budapest, Koppány u. 13-15., a továbbiakban kérelmezõ) által, a Magyarországi Baptista Egyház (1068 Budapest, Benczúr u. 31., a továbbiakban: ajánlatkérõ ) "34 lakást tartalmazó idõsek otthona megvalósítása. A kiszolgáló teljes infrastruktúra tervezése, kivitelezése, ütemezése, üzembe helyezése" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapítja meg.<br>
Ajánlatkérõ 2002. június 12. napján, a Közbeszerzési Értesítõ (K. É.) 24. számában közzétett ajánlati felhívással, nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ az ajánlati felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket, a 11. b) pontjában a szerzõdés teljesítésére alkalmatlanná minõsítés szempontjait határozta meg.<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat azok súlypontjával. E szerint:<br>
részszempontok	súlyszámok<br>
- ajánlati ár	65<br>
- jótállási kötelezettségvállalás	30<br>
alszempontok:	<br>
- jótállás idõtartama	15<br>
- jótállás mértéke	15<br>
- kis- és középvállalkozások bevonása	5<br>
Ajánlatkérõ megadta az értékelés módszerét is:<br>
A legjobb feltételeket vállaló ajánlat 100 pontot kap, a legrosszabb feltételeket vállaló ajánlat 1 pontot. A többi ajánlat arányosan az alábbiak szerint kap pontot:<br>
1 + 99 × (legrosszabb ajánlat- adottajánlat)/legrosszabb ajánlat-legjobb ajánlat = pontszám.<br>
Ajánlatkérõ részletes dokumentációként a kiviteli tervdokumentációt bocsátotta ajánlattevõk rendelkezésére.<br>
Helyszíni konzultációra sor került, melynek jegyzõkönyvét minden ajánlattevõ megkapta. A jegyzõkönyv szerint csak mûszaki kérdések merültek fel.<br>
Az ajánlattételi határidõre 2002. július 24-ére 7 db ajánlat érkezett: POLYDOM Rt., MERKBAU Kft., HAJDÚ Kft., MT-BAU Kft., AKTÍV Kft., EÁB Kft. és kérelmezõ.<br>
Ajánlatkérõ az EÁB Kft. és a MERKBAU Kft. ajánlatát érvénytelennek nyilvánította, melyrõl 2002. július 29-én értesítette az ajánlattevõket. Az érvényes 5 ajánlatot bizottság értékelte, majd 2002. augusztus l-jén megtartott nyilvános eredményhirdetésen az AKTÍV Kft. ajánlatát hirdették nyertesnek 7180 ponttal, második kérelmezõt 6724 ponttal.<br>
Kérelmezõ 2002. augusztus 7. napján nyújtott be jogorvoslati kérelmet a Döntõbizottsághoz. Kérelmében kifogásolta ajánlatkérõ eljárást lezáró döntésének jogszerûségét. Álláspontja szerint ajánlatkérõ a jótállás mértéke alszempont értékelését nem megfelelõ módon végezte el, mivel kizárólag az egy évre vonatkozó garanciaértékeket hasonlította össze. Elõadta, hogy ezen alszempont körében a vállalt idõtartamra vonatkozó értékeket kellett volna figyelembe vennie ajánlatkérõnek. Amennyiben ajánlatkérõ az általuk elõadottak alapján értékelte volna ezen alszempontot, úgy a legkedvezõbb az õ ajánlatuk lett volna. Kifogásolta továbbá, hogy ajánlatkérõ a vállalási értékeket nem tette közzé a jótállás mértéke körében.<br>
Kérelmezõ kérte, hogy a Döntõbizottság semmisítse meg ajánlatkérõ eljárást lezáró döntését, és ideiglenes intézkedés alkalmazásával tiltsa meg a szerzõdés megkötését.<br>
Ajánlatkérõ a tárgyaláson elõadta, hogy álláspontja szerint helyesen és jogszerûen járt el az ajánlatok értékelése során. A felhívásban a jótállási kötelezettségvállalás részszemponton belül külön alszempontként kívánták értékelni a vállalás idõtartamát és külön alszempontként annak mértékét. Álláspontjuk szerint ha a jótállás mértéke körében annak idõtartamát is értékelik, úgy azzal a jótállás idõtartamának kétszeres értékelését végezték volna el. Kérte a kérelem elutasítását.<br>
Egyéb érdekelt AKTÍV Kft. észrevételében elõadta, hogy ajánlatkérõ jogszerûen értékelt. Álláspontja szerint a jótállás idõtartama külön figyelembe lett véve, így azt a jótállás mértéke alszempontnál már nem lehet figyelembe venni. Kérte a kérelem elutasítását.<br>
A Döntõbizottság ideiglenes intézkedést nem alkalmazott, a rendelkezésre álló iratok alapján alkalmazásának törvényi feltételei nem álltak fenn.<br>
A Döntõbizottság megállapította, hogy a kérelmezõ jogorvoslati kérelme alaptalan az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ az ajánlati felhívás 13. b) pontjában második értékelési részszempontként a jótállási kötelezettségvállalást határozta meg, azonban ezen részszemponton belül a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés d) és e) pontjában meghatározott követelmények betartása mellett kettõ alszempontot határozott meg, megadva a hozzá tartozó súlyszámokat is.<br>
Ajánlatkérõ által a felhívásban megadott részszempont körében egyértelmûen meghatározta, hogy a jótállási kötelezettségvállalás körében milyen tartalmi elemeket kíván preferálni. A felhívásból az is egyértelmûen megállapítható, hogy a jótállási kötelezettségvállalás tartalmát jelentõ elemeket (idõtartamát, összegét) egymástól elkülönített alszempontonként fogja - egyenlõ súllyal - értékelni.<br>
A Döntõbizottság a fenti tények alapján arra az álláspontra helyezkedett, hogy ajánlatkérõ jogszerûen, a felhívásában elõre megadottak szerint végezte el az ajánlatok értékelését a kérelmezõ által kifogásolt részszemponthoz tartozó alszempont körében. Egyetértett a Döntõbizottság azon ajánlatkérõi elõadással, hogy a jótállás mértékénél a jótállás idõtartamának figyelembevétele az idõtartam kétszeres értékelését jelentette volna, tekintve, hogy ezen tartalmi elem (a jótállás idõtartama) külön alszempontként került meghatározásra.<br>
A Döntõbizottság rámutat arra, hogy ajánlatkérõ a kérelmezõ által kifogásolt résszempont esetében a részszempont tartalmát megtestesítõ két elemét jelölte meg külön alszempontként, ezeket külön értékelve osztotta ki ajánlattevõk pontszámait, a részszempont általa meghatározott tartalmi elemeit értékelte, így az értékelése nem volt jogsértõ.<br>
A Döntõbizottság a rendelkezésre álló iratokból megállapította, hogy megalapozatlan azon kérelmezõi kijelentés, hogy ajánlatkérõ nem közölte a jótállási vállalási értékeket, mivel az összegzésben ajánlatkérõ a jótállás mértékét és annak idõtartamát is ismertette azzal, hogy a jótállás körében a vállalásokat összegszerûségben adta meg.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2002. szeptember 4.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>