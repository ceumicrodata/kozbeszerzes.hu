<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8291)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.453/7/2002.<br>
<br>
Tárgy: dr. Kardkovács Kolos, dr. Berczi Norbert és dr. Varga Zs. András, a Közbeszerzések Tanácsa tagja által hivatalból kezdeményezett jogorvoslati eljárás a Héjja Testvérek Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Kardkovács Kolos (1011 Budapest, Mária tér 3.), dr. Berczi Norbert, (1055 Budapest, Kossuth Lajos tér 11.), dr. Varga Zs. András (1372 Budapest, Pf. 438.), a Közbeszerzések Tanácsa tagjai (a továbbiakban: eljárást kezdeményezõk) által a Héjja Testvérek Kft. (6440 Csongrád, Tanya 248., képviseli: dr. Major Mária ügyvéd, 6721 Szeged, Vidra u. 3. fszt. 1., a továbbiakban: ajánlatkérõ) "Csongrád és Felgyõ közigazgatási területén lévõ 5000 férõhelyes sertéstelep hígtrágya-kezelési technológia korszerûsítése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés 2. fordulatára tekintettel, a Kbt. 34. § (3) és a 61. § (5) bekezdését, a Kbt. 70. § (1) bekezdés e) pontját, valamint a Kbt. 71. § (1) bekezdését, ezért az ajánlatkérõ által kibocsátott részvételi felhívást és azt követõ döntéseit, közöttük az ajánlatkérõnek a Közbeszerzési Értesítõ részére megküldött tájékoztatóját az eljárás eredményérõl megsemmisíti. A Döntõbizottság az ajánlatkérõt 1 000 000 Ft, azaz egymillió forint bírság megfizetése, a döntésért felelõs Héjja László ügyvezetõt 100 000 Ft, azaz egyszázezer forint bírság megfizetésére kötelezi.<br>
A Döntõbizottság kötelezi az ajánlatkérõt, valamint a döntésért felelõs személyt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizesse be.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ Csongrád és Felgyõ közigazgatási területén 5000 férõhelyes sertéstelepet üzemeltet, melynek teljes körû környezetvédelmi felülvizsgálatára kötelezte a hatóság. A környezetvédelmi elõírásoknak megfelelõ hígtrágya kezelésére szolgáló létesítmény elkészítéséhez ajánlatkérõ költségvetési támogatást igényelt egyrészt a Környezetvédelmi Minisztériumtól, másrészt a FVM Csongrád Megyei Hivatalától. A nettó 106 726 E Ft becsült értékû beruházás elvégzéséhez mindösszesen 73 372 E Ft támogatást kapott, mely összeg a beruházás költségének 65%-a.<br>
Az ajánlatkérõ 2002. április 24-én részvételi felhívás megküldésével hirdetmény közzététele nélküli tárgyalásos eljárást kezdeményezett a fenti tárgyban. Ennek során ajánlatkérõ az Ép. Szolg. és Környezetvédelmi Bt.-nek, a Bauer Hungária Kereskedelmi és Szolgáltató Kft.-nek, a Magtár Kereskedelmi Kft.-nek és az ECOCAT Kft.-nek közvetlenül küldött részvételi felhívást. Ezt megelõzõen ajánlatkérõ a felhívását nem küldte meg közzétételre a Közbeszerzési Értesítõ Szerkesztõbizottságának, és nem küldte meg a Döntõbizottság elnökének sem.<br>
A részvételi felhívás 2. a) pontjában a választott eljárásként a tárgyalásos eljárást jelölte meg, az eljárás alkalmazási feltételének indokolásául pedig a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontját jelölte meg, azaz hogy a szerzõdéses feltételek nem határozhatóak meg olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását. Az ajánlatkérõ a 3. a) pontban jelölte meg a közbeszerzés tárgyát és mennyiségét részben építmények, részben pedig technológiai berendezés formájában. A 3. c) és d) pontban a részajánlat tételét lehetõvé tette az egyes építményekre és technológiai berendezésekre nézve. Az ajánlatkérõ a felhívás 8. pontjában a résztvevõk pénzügyi, gazdasági és mûszaki alkalmassága igazolására szolgáló adatok és tények körét is elõírta. A 10. pontban meghatározta az ajánlatok elbírálási szempontjaként az összességében legelõnyösebb ajánlatot és a 11. pontban felsorolta a bírálati részszempontokat. Az adható pontok száma 0-10-ig terjed, de nem adta meg a bírálati részszempontok súlyszámát.<br>
Az ajánlatkérõ az eljárás menetére nézve meghatározta, hogy a részvételi jelentkezés határideje 2002. április 30., az elsõ tárgyalás idõpontja 2002. május 8, a részvételi jelentkezésekkel kapcsolatos eredményhirdetés idõpontja pedig 2002. május 14. volt.<br>
Az ajánlatkérõ a részvételi jelentkezések felbontásáról, az eredményhirdetésrõl nem vett fel jegyzõkönyvet, bejelentette, hogy a szerzõdést nem kötötte meg.<br>
A nyertes ajánlattevõ az Ép. Szolgáltató és Környezetvédelmi Bt. volt.<br>
Az eljárást kezdeményezõk az ajánlatkérõnek a Közbeszerzési Értesítõ 4266/2002 szám alatt közzétett "Tájékoztató az eljárás eredményérõl" közleménye alapján értesültek az eredményhirdetéssel zárult beszerzésrõl.<br>
A közleményt a Szerkesztõbizottság megjegyzéssel látta el, mely tartalmazta az ajánlatkérõ eljárása szabálytalanságainak megjelölését, illetve azt, hogy a Közbeszerzési Döntõbizottság elnöke nem kapott tájékoztatást a tájékoztatóban feltüntetett idõpontban, valamint azt is, hogy hirdetmény sem került közzétételre.<br>
Dr. Kardkovács Kolos tanácstag a Szerkesztõbizottság és a Közbeszerzések Tanácsa elnökének 2002. július 23-i levelében foglalt tájékoztatása alapján 2002. július 25-én hivatalból kezdeményezett jogorvoslati eljárást, melyben kérte a jogsértés megállapítását és bírság kiszabását a Kbt. szabályait megszegõ ajánlatkérõvel és a döntéshozó, felelõs személlyel szemben.<br>
Indítványa indokaiként elõadta, hogy a beszerzés tárgyát figyelembe véve alaposan vélelmezhetõ, hogy a legkedvezõbb ajánlat kiválasztására nyílt vagy meghívásos eljárásban is lehetõség lett volna, így a tárgyalásos eljárás <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja szerinti feltételei vélhetõen nem állnak fenn.<br>
A tájékoztatóban megjelölt jogcím szerint a hirdetmény közzététele nélküli tárgyalásos eljárás feltételei sem állnak fenn a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdésére figyelemmel.<br>
A hirdetmény 10. pontja alapján megállapítható, hogy az ajánlattételre felhívott gazdálkodószervezetek mind ajánlattevõként, mind alvállalkozóként részt vettek az eljárásban, amely kétségessé teszi az ajánlatok valódi versenyeztetését, ezáltal a verseny tisztaságának érvényesülését.<br>
A hirdetmény közzétételének hiányában sérültek azon potenciális ajánlattevõk érdekei, akik egyébként alkalmasak lettek volna a szerzõdés teljesítésére a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/A. </a>§ (2) bekezdésére figyelemmel.<br>
A Döntõbizottság elnöke az eljárást megalapozó körülményekrõl nem, vagy csak az eljárás megkezdését követõen kapott tájékoztatást a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdésében foglaltakkal ellentétesen.<br>
Az összességében legelõnyösebb ajánlat kiválasztásának szempontja ellenére a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésének d) pontjában foglalt rendelkezéssel ellentétben nem ismert a ponthatárok közötti pontszám megadásának módszere, mely minden részszempont esetén azonos kell hogy legyen.<br>
Az ajánlatkérõ a részszempontok körében pénzügyi, gazdasági és mûszaki alkalmassági szempontokat értékelt, figyelmen kívül hagyva a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) pontjában foglaltakat.<br>
A megadott bírálati részszempontok a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontjában foglaltakkal ellentétben nem gazdaságilag értékelhetõ mennyiségi és minõségi tényezõkön alapulnak.<br>
Az eljárást kezdeményezõ felvetette azt is, hogy a Döntõbizottság indítson pert a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(9) bekezdésére figyelemmel a törvénybe ütközõ módon kötött szerzõdés semmisségének megállapítása iránt, valamint kérte különös súllyal mérlegelni, hogy az ajánlatkérõ számos ponton, nyilvánvaló módon megsértette a Kbt. alapvetõ rendelkezéseit.<br>
Dr. Berczi Norbert tanácstag 2002. augusztus 2-án kezdeményezett hivatalból jogorvoslati eljárást a tárgyi beszerzés vonatkozásában, melyben indítványozta a jogsértések vizsgálatát. Indítványában az alábbi jogsértéseket jelölte meg az ajánlatkérõ beszerzésével kapcsolatban:<br>
Az ajánlatkérõ nem tájékoztatta a Döntõbizottságot a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése alapján a hirdetmény közzététele nélküli tárgyalásos eljárás megindulásáról.<br>
Az elbírálási részszempontokat a hirdetmény 4. pontjában az ajánlati ár kivételével a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a)-e) pontjaiban foglalt valamely követelmény megsértésével határozta meg.<br>
A 2-10-ig terjedõ bírálati részszempont mindegyike az ajánlattevõ pénzügyi, gazdasági, mûszaki alkalmasságának megállapítására szolgál.<br>
A 11. és 13. részszempont alapján nem állapítható meg, hogy az ajánlatkérõ milyen tárgyú többletmegajánlásokat kíván értékelni.<br>
A 12. részszempontban az ajánlatkérõ több olyan önállóan értékelhetõ feltételt kívánt értékelni, melyeket mint alszempontokat kellett volna feltüntetni a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés e) pontja alapján.<br>
Az ajánlatkérõ nem adta meg a részszempontok értékelési módszerét a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerint.<br>
Dr. Varga Zs. András tanácstag 2002. augusztus 5-én kezdeményezett jogorvoslati eljárást ajánlatkérõ beszerzése vonatkozásában. Jogsértõnek minõsítette, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerinti ajánlati felhívásának kiküldését és annak a Kbt. 71/B. § (2) bekezdés szerinti tartalommal a Döntõbizottság elnökének történõ megküldését elmulasztotta, ezért ajánlatkérõnek a közbeszerzési eljárások formai jegyeit nélkülözõ eljárása sem hirdetmény közzététele nélküli eljárásnak, sem pedig a Kbt. 26. § (1) bekezdés szerinti más közbeszerzési eljárási fajtának, hanem piaci vételnek minõsül. Ha az ajánlatkérõ és a beszerzés a Kbt. hatálya alá tartozik, akkor az ajánlatkérõ törvénysértõen mellõzte a közbeszerzési eljárás lefolytatását.<br>
Az eljárást kezdeményezõ elõadta azt is, hogy amennyiben a Döntõbizottság az ajánlatkérõ eljárása formai hibával terhelt hirdetmény közzététele nélküli eljárásnak tekinti, akkor az ajánlatkérõ eljárása a következõ okokból törvénysértõ.<br>
Az ajánlatkérõ törvénysértõen hivatkozott a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára, tekintettel arra, hogy a beruházás tárgya az ajánlatkérõ szokásos gazdasági tevékenységéhez kötõdõ árubeszerzés vagy beruházás volt, ami az ajánlati felhívás 1. b) és 10. a) pontja közötti ellentmondás miatt pontosan nem állapítható meg.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése értelmében az ajánlatkérõ köteles mûszaki leírást biztosítani, amiben meg kell jelölnie a beszerezni kívánt technológiát. E körülmények miatt nem volt akadálya a szerzõdéses feltételek pontos és egyértelmû meghatározásának. Az ajánlatkérõ által hivatkozott körülmények (környezetvédelmi elõírásokhoz való igazodás szükségessége, beruházás mûködõ üzemben) nem teszik lehetetlenné a szerzõdés tárgyának és feltételeinek pontos és egyértelmû megállapítását.<br>
Az eljárást kezdeményezõ kifogásolta továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) és (4) bekezdéseire figyelemmel az ajánlatkérõ olyan bírálati szempontokat határozott meg, melyeket a Kbt. 44. § (1)-(8) bekezdése alapján az ajánlattevõ pénzügyi, gazdasági, mûszaki alkalmassága körében lehet értékelni, így pl. a mûszaki alkalmasság, pénzügyi alkalmasság, szakmai személyzet részszempontokat. Az ajánlatkérõ ezeket a tényezõket kétszer vagy többször értékelte.<br>
Az ajánlati felhívásban megjelölt részszempontok egy része nem alapult gazdaságilag értékelhetõ mennyiségi, illetve minõségi tényezõkön, így pl. a "többletbiztosítási csomagterv" és a "többletszolgáltatás felkínálása" részszempontok esetében. A részszempontok többsége az ajánlati ár és az utolsó három részszempont kivételével nem a beszerzés tárgyával vagy a szerzõdés feltételeivel, hanem az ajánlattevõk alkalmasságával voltak összefüggésben.<br>
Az ajánlatkérõ érdemi észrevételében megjelölte a cég ügyvezetõjét mint döntéshozó felelõs személyt és hivatkozott azokra az új, az eredeti tervekhez és elnyert támogatáshoz képest költségnövekedést eredményezõ környezetvédelmi jogszabályi követelményekre, melyek az ellenszolgáltatás pontos meghatározását nem tették lehetõvé.<br>
A jogorvoslati eljárást kezdeményezõ iratokban foglalt jogsértéseket a hirdetmény közzétételének elmulasztása miatt, illetve a Döntõbizottság elnöke tájékoztatásának elmaradása miatt, illetve az ajánlati felhívásnak az értékelési részszempontokra vonatkozó jogsértõ tartalmára vonatkozóan elismerte és kérte, hogy a szándékosság és csalárdság hiányára tekintettel az általa tájékozatlanságból eredõ törvénysértések miatti bírság kiszabásánál e körülményeket a Döntõbizottság mérlegelje.<br>
Az ajánlatkérõ 2002. augusztus 8-i beadványában bejelentette, hogy ajánlati felhívását visszavonja, és új közbeszerzési eljárás keretében kíván a tárgyi beszerzésre nézve ajánlati felhívást kibocsátani. Kérte a jogorvoslati eljárásnak az 1957. évi IV. törvény 14. § (2) bekezdése alapján való megszüntetését.<br>
Álláspontja szerint a szerzõdéskötés hiányában törvénysértés nem történt, és a tájékozatlanságból eredõ eljárási hibák miatti esetleges bírság kiszabása a beruházás létrehozását veszélyeztetné. Elismerte, hogy a Kbt. egyes rendelkezései sérültek, azonban a jogsérelem nem a közbeszerzési eljárás indokolatlan mellõzésével valósult meg.<br>
A Döntõbizottság a három jogorvoslati eljárást D.453/2002. szám alatt egyesítette.<br>
Egyéb érdekeltek észrevételt nem tettek.<br>
A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele alapján megállapította, hogy az ajánlatkérõ közbeszerzési eljárása ellen hivatalból kezdeményezett jogorvoslati eljárások megalapozottak.<br>
Figyelemmel arra, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>d) pontja szerint a Kbt. 1. § d) pontja hatálya alá tartozó szervezetnek minõsül, valamint a nem elválasztható támogatások összértéke az építmények és a technológia tekintetében a tervezett beruházás értékének 50%-át, illetve a Kbt. 2. § (1) bekezdésében meghatározott értékhatárt meghaladja, továbbá figyelembe véve a támogatási értesítés feltételeit is, ajánlatkérõ beszerzése a közbeszerzési törvény hatálya alá tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdését és az ajánlatkérõ nyilatkozatát figyelembe véve a Döntõbizottság az adott beszerzés vonatkozásában a támogatások összegét egybeszámította, mivel több év alatt megvalósuló építési beruházásról van szó. A beszerzésre az ajánlatkérõ egy ajánlattevõvel, mint fõvállalkozóval kívánt szerzõdést kötni, és az árubeszerzés, az építési beruházások rendeltetése hasonló, illetve felhasználásuk egymással összefügg.<br>
A Döntõbizottság megkereste a támogatást nyújtó Környezetvédelmi Minisztériumot és a Földmûvelésügyi és Vidékfejlesztési Minisztérium Csongrád Megyei Földmûvelésügyi Hivatalát. Ez utóbbi szervezet nyilatkozata szerint a 215/2001. (XI. 17.) Korm. számú rendelet szerint, mely az agrártámogatások igénybevételének általános feltételeit szabályozza az öntözési beruházás támogatására megkötött szerzõdés esetén a közbeszerzésekre vonatkozó szabályokat nem kell alkalmazni.<br>
Az 1995. évi XL. törvény 42. § (9) bekezdése - mely a Kbt.-t módosította - az agrárgazdaság fejlesztésérõl szóló 1997. évi CXIV. törvény hatálybalépését követõen kizárólag az 1999. évre vette ki a külön jogszabály szerinti agrártámogatásból végrehajtott beszerzéseket a Kbt. hatálya alól. Tehát a Döntõbizottság nem vette figyelembe az FVM Csongrád Megyei Hivatalának közlését, hanem a Kbt. hatályát megállapította ajánlatkérõ közbeszerzési eljárása vonatkozásában az agrártámogatás tekintetében is.<br>
Az államháztartásról szóló 1992. évi XXXVIII. törvény 138. §-a szerint is az államháztartás alrendszereihez tartozó szervezetek kötelesek az árubeszerzési, építési beruházási, illetve szolgáltatás-megrendelési célra juttatott támogatások felhasználását - ha ennek a közbeszerzésekrõl szóló 1995. évi XL. törvény (a továbbiakban: Kbt.) szerinti feltételei fennállnak - a közbeszerzési törvény alkalmazásához kötni.<br>
A <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése szerint e törvény alkalmazásában építési beruházás - a felújítás és a korszerûsítés kivételével - az építmény, építményrész, építmény együttes megépítése, átalakítása, bõvítése, helyreállítása, lebontása, elmozdítása, rendeltetésének építési munkával járó megváltoztatása, valamint az ezekhez kapcsolódó szakipari, technológiai szerelési munkák.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A Kbt 70. § (1) bekezdés e) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetõleg szolgáltatás megrendelése esetén; ha az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése szerint a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell - a 9. számú mellékletben meghatározott minta szerinti - hirdetménnyel az ajánlattevõket részvételre felhívnia.<br>
A Döntõbizottság vizsgálta, hogy e törvényi feltételek jelen közbeszerzési eljárásban megvalósultak-e.<br>
A közbeszerzési eljárás jogtalan mellõzése jelen közbeszerzési eljárás során nem merült fel még akkor sem, ha az eljárás megindításáról az ajánlatkérõ sem a Közbeszerzési Értesítõ Szerkesztõségét, sem a Döntõbizottság elnökét nem tájékoztatta, hiszen ajánlatkérõ által is elismerten közbeszerzési eljárást folytatott le, aminek lezárását követõen nem került sor a szerzõdés megkötésére. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdésének elsõ fordulatát figyelembe véve az eljárás eredményérõl szóló tájékoztató tartalma is jogsértõ volt.<br>
A Döntõbizottság megállapította, hogy a tárgyalásos eljárásnak az ajánlatkérõ által megadott feltétele, azaz a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja szerinti körülmények nem állnak fenn. A beszerzés tárgya ugyanis építési beruházás, melynek tárgya különbözõ mûtárgyak építése és a kapcsolódó technológiai szerelések elvégzése. Az ajánlatkérõnek lehetõsége lett volna a Kbt. szabályainak megfelelõ dokumentáció és mûszaki leírás alapján a mûszaki és minõségi követelményeket meghatározni és ennek alapján nyílt, vagy meghívásos eljárási formát alkalmazni. Erre tekintettel az ajánlatkérõ választott eljárása a Kbt. 70. § (1) bekezdés e) pontját figyelembe véve a jogalap választása tekintetében már jogsértõ volt.<br>
Az ajánlatkérõ által megjelölt tárgyalásos eljárási formából következõen az ajánlatkérõ elmulasztotta az ajánlattevõk részvételi felhívását, illetve a tárgyalásos eljárás megindítását a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. szá</a>mú mellékletében meghatározott minta szerint hirdetményben közzétenni, ekként sérült a Kbt. 71. § (1) bekezdése is.<br>
A hirdetmény közzétételének elmulasztásával van összefüggésben az ajánlatkérõ azon jogsértése, hogy más, a szerzõdés teljesítésére potenciálisan alkalmas ajánlattevõk nem vehettek részt az eljárásban a tárgyalásos eljárás megindulásáról szóló hirdetmény közzétételének elmulasztása miatt.<br>
A Döntõbizottság az ajánlatkérõnek az ajánlati felhívás visszavonására alapozott eljárás megszüntetése iránti kérelmének nem adott helyt, hiszen a tájékoztatóban közzétett (tájékoztató 3. pont) adatok szerint az eredményhirdetés megtörtént, és a közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése szerint az eljárás eredményérõl szóló tájékoztatót tartalmazó hirdetmény közzétételével lezárult.<br>
A Döntõbizottság megállapította, hogy a részvételi felhívás tartalma szintén jogsértõ az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés b) és d) pontja szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint: a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívás 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A Döntõbizottság megállapította, hogy az ajánlatkérõ a részvételi felhívásban nem határozta meg a részszempontok súlyszámát, azokat csak a tájékoztatóban jelentette meg utólag, az értékelés módszerét, tehát sérültek a Kbt. fenti rendelkezései.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) és c) pontjai szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;<br>
b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk.<br>
A Döntõbizottság megállapította, hogy az ajánlatkérõ az értékelési részszempontok között túlnyomó részben alkalmassági szempontokat határozott meg, valamint nem adta meg az ajánlati árat, azt csak a tájékoztatóban jelölte meg. A bírálati részszempontok között vannak olyanok, melyek mint pl. a mûszaki alkalmasság, melyek nem gazdaságilag értékelhetõ mennyiségi vagy minõségi tényezõkön alapulnak. Mivel az ajánlatkérõ a szerkesztõségi figyelmeztetés ellenére a tájékoztatót is jogsértõ tartalommal jelentette meg, ezért sérült a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése is.<br>
A Döntõbizottság a fentiek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapozott közbeszerzési eljárása jogsértõ volt, ezért az ajánlatkérõ részvételi felhívását, valamint az azt követõ összes döntését, közöttük az ajánlatkérõnek az eljárás eredményérõl szóló, a Közbeszerzési Értesítõben megjelent tájékoztatóját a Kbt. 88. § (1) bekezdés c) pontja alapján megsemmisítette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), c) és f) pontja szerinti jogkövetkezményeket alkalmazta ajánlatkérõvel szemben.<br>
A bírság összegének megállapításánál figyelembe vehetõ körülményeket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdései tartalmazzák.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A hatályos költségvetési törvény alapján a bírság minimális összege 1 000 000 Ft, természetes személlyel szemben pedig 100 000 Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerinti körülmények figyelembevételével a Döntõbizottság a rendelkezõ részben meghatározott mértékû minimális bírság kiszabásáról határozott tekintettel a jogsértés reparálhatóságára, illetve arra, hogy ajánlatkérõ új, nyílt eljárást kíván kezdeményezni, a beszerzés tárgyával kapcsolatos környezetvédelmi közérdekre, valamint a közbeszerzés értékére (106 726 E Ft). A Döntõbizottságnak figyelembe kellett azt is vennie, hogy az ajánlatkérõ több ponton a Kbt. alapvetõ rendelkezéseit sértõ eljárást folytatott le. Az ajánlatkérõ a felelõsségi rendet tartalmazó dokumentum hiányában az ügyvezetõt jelölte meg döntéshozó felelõs személynek, aki számára a közbeszerzési eljárás jogszerû lefolytatásának követelménye egyértelmû volt a támogatással kapcsolatos dokumentáció alapján, tehát a jogsértések tekintetében a felelõssége fennáll. A bírság minimális mértékének megállapításánál a Döntõbizottság figyelembe vette az ajánlatkérõ eljárást segítõ, együttmûködõ magatartását is.<br>
A bírósági jogorvoslatot a Kbt 89. § (1) bekezdése biztosítja.<br>
<br>
Budapest, 2002. szeptember 4.<br>
<br>
Dr. Csanádi Péter s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>