<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8315)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.423/15/2002.<br>
<br>
Tárgy: a GÁZ-MARKT Kft. jogorvoslati kérelme a TIGÁZ Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Mikola András ügyvéd (4400 Nyíregyháza, Szent István u. 3. I/3.) által képviselt GÁZ-MARKT Kft. (4400 Nyíregyháza, Bethlen G. u. 45., a továbbiakban: kérelmezõ) kérelmének, melyet a TIGÁZ Tiszántúli Gázszolgáltató Rt. (4200 Hajdúszoboszló, Rákóczi u. 184., a továbbiakban: ajánlatkérõ) "gázelosztó hálózati vezetékszakaszok rekonstrukciója az ajánlatkérõ szolgálati területén, 12 településen, 26 munkára vonatkozóan. A munkákat az ajánlatkérõ 9 blokkba csoportosította" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontját, ezért ajánlatkérõvel szemben 5 000 000 Ft, azaz ötmillió forint, továbbá a jogsértésért felelõs személlyel, Kovács Ottó igazgatóval szemben 100 000 Ft, azaz egyszázezer forint bírságot szab ki.<br>
Kötelezi a Döntõbizottság ajánlatkérõt, hogy a határozat kézbesítésétõl számított 15 napon belül fizessen meg kérelmezõ részére 150 000 Ft, azaz egyszázötvenezer forint igazgatási szolgáltatási díjat. A jogorvoslati eljárásban ezen felül felmerült költségeket a felek maguk viselik.<br>
Kötelezi továbbá ajánlatkérõt, valamint a jogsértésért felelõs Kovács Ottó igazgatót, hogy a velük szemben kiszabott bírságot a határozat kézbesítésétõl számított 15 napon belül fizessék meg a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. május 2-án a Közbeszerzési Értesítõ 18. számában ajánlati felhívást tett közzé a rendelkezõ részben megjelölt tárgyban nyílt eljárás lefolytatására.<br>
A részvételi felhívás 3. a) pontjában a szerzõdés tárgyát 9 blokkra osztva határozta meg. A 3. c) és d) pontban a blokkonkénti részajánlattétel lehetõségét biztosította.<br>
A felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket, a 11. b) pontjában a szerzõdés teljesítésére alkalmatlanná minõsítés szempontjait határozta meg ajánlatkérõ.<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlypontjával, az adható pontszámokkal és a pontozás módszerével.<br>
A 14. pontban ajánlatkérõ meghatározta, hogy két változatban kér ajánlatot és kikötötte, hogy az ajánlattevõknek mindkét változatra kell ajánlatot adniuk.<br>
Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlati feltételeket és az ajánlat pontos mûszaki tartalmát, valamint két szerzõdéstervezetet mellékelt.<br>
A dokumentáció 6. pontjában ajánlatkérõ kikötötte, hogy egy ajánlattevõ maximum két részajánlat tekintetében lehet nyertes, és fenntartotta magának a jogot, hogy több részajánlat nyertessége esetén kiválassza a két legkedvezõbbet, a többit pedig érvénytelennek nyilvánítsa. Ugyanezen pontban elõírta, hogy érvénytelen az az ajánlat, amelyben ajánlattevõ és a technológiai szerelésre igénybe venni kívánt alvállalkozója nem felel meg a TIGÁZ Rt. minõségbiztosítási rendszerében a gázelosztó hálózatot építõ vállalkozókra vonatkozó követelményeknek.<br>
Az ajánlattételi határidõre 17 db ajánlat érkezett. Ajánlatot tett a kérelmezõ az 1., 5., 6., 8., 9. sz. blokkokra, a FER 3331 Kft. az 1., 2., 3., 4., 5. sz. blokkokra, az INFRASERVICE Kft. a 9. sz. blokkra, a Szabó és Társa Kft. az 5. sz. blokkra, a ZÖLDÁG Kft. a 6., 9. sz. blokkokra, a MÉTER 96 Kft. a 8. sz. blokkra, a SADE Magyarország Kft. az 1., 2., 3., 5. sz. blokkokra, a HAAK Kft. a 6., 9. sz. blokkokra, az UMWELT-TECHNIK Kft. a 7. sz. blokkra, az N + F Kft. a 4., 5. sz. blokkokra, a METRÓSZER Kft. a 4., 5. sz. blokkokra, a B & G Trade Kft. az 1., 4. sz. blokkokra, a Keviépszer Kft. a 6. sz. blokkra, a Közmû Kkt. az 1. sz. blokkra, a BONEX Kft. a 2., 3., 4., 6., 7. sz. blokkokra, a Neptun-Bau Rt. a 4., 5. sz. blokkokra, a VULKÁN Kft. a 6., 9. sz. blokkokra.<br>
A HKSZ 2000 Kft. a megadott határidõ után nyújtotta be ajánlatát, ezért azt felbontás nélkül érvénytelenné nyilvánították.<br>
Az ajánlatot bizottság értékelte, amely javasolta a kérelmezõ ajánlatának érvénytelenné nyilvánítását.<br>
2002. július 2-án ennek megfelelõen hirdettek eredményt. Az összegzést elkészítették, melyet kérelmezõ 2002. július 10-én vett kézhez. Az összegzés 9. pontja szerint a GÁZ-MARKT Kft. ajánlata az ajánlati dokumentáció 6. pontja negyedik bekezdése alapján és utalással a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára érvénytelen, mivel nem felel meg az ajánlati dokumentációban foglalt feltételeknek. Az ajánlatok benyújtási határidejétõl eltelt idõben olyan adatok és információk jutottak az ajánlatkérõ tudomására, az ajánlattevõ által a TIGÁZ Rt.-nek végzett másik közbeszerzési eljárás keretében megvalósuló építési vállalkozási szerzõdés teljesítése során, amelyek alapján ajánlattevõ a jelen közbeszerzési eljárásban nem felel meg az ajánlati dokumentációban meghatározottaknak. Így pl. de nem kizárólagosan: a fentiekben hivatkozott építési beruházás teljesítése során ajánlattevõ nem tartotta be a vonatkozó szabványok és jogszabályok kötelezõ alkalmazását, valamint a TIGÁZ Rt. által kiadott technológiai utasításokat. Nem helyezett el információt, táblát a munkaterületen. Ajánlattevõ nem a fogyasztók elégedettségére végzi a fentiekben jelzett tevékenységét, mivel lakossági és önkormányzati bejelentések érkeztek a munkavégzés hiányosságaival kapcsolatosan, ennek következtében ajánlatkérõ jó hírnevét sérti.<br>
Kérelmezõ 2002. július 23-án terjesztette elõ jogorvoslati kérelmét, melyben sérelmezi a dokumentáció 6. pontjának 4. bekezdését, mely álláspontja szerint sérti az eljárás tisztaságát és az esélyegyenlõséget. Továbbá kifogásolta az eljárást lezáró döntést, melyben ajánlatát érvénytelennek nyilvánították. Kérte, hogy a Döntõbizottság állapítsa meg a jogsértést, és kötelezze ajánlatkérõt a Kbt. szabályainak megfelelõ eljárás lefolytatására. Kérte még a szerzõdéskötés megtiltásának elrendelését.<br>
Ajánlatkérõ az eljárásban keletkezett iratokat megküldte és észrevételében elõadta, hogy kérelmezõ korábbi munkája során azt bizonyította, hogy nem képes az ajánlatkérõi igények teljesítésére. Ennek bizonyítására elõadja, hogy a GÁZ-MARKT Kft.-vel 2002. február 11. napján kötött vállalkozási szerzõdés - melynek tárgya a Debrecen, Gázvezeték u. középnyomású gázelosztó vezeték rekonstrukciója, illetõleg a Debrecen, Eötvös u., valamint Nagysándor J. u. kisnyomású gázelosztó vezeték rekonstrukciója - teljesítésének felülvizsgálata során 2002. június 27. napi helyszíni szemle során társaságuk azt tapasztalta, hogy a vállalkozó GÁZ-MARKT Kft. nem tartotta be munkavégzése során a vonatkozó jogszabályi elõírásokat, szabályokat és a TIGÁZ Rt. által elõírt technológiai utasításokat, továbbá nem helyezett el információs táblát a munkaterületen. A munkavégzéssel kapcsolatosan lakossági és önkormányzati bejelentések érkeztek annak hiányosságaival kapcsolatosan. Ezek alapján joggal látták bizonyítottnak, hogy a GÁZ-MARKT Kft. ezen új eljárásban beadott pályázata nem valós tényeken alapul.<br>
2002. június 28. napján azonnal felszólították írásban a vállalkozót a hiányosságok megszüntetésére, a vonatkozó elõírások maradéktalan betartására. Ugyanezen a napon társaságuk a jelzett nem megfelelõ munkavégzés okán a GÁZ-MARKT Kft., TIGÁZ Rt. vállalkozói besorolásának felülvizsgálata érdekében vizsgálatot kezdeményezett, egyben a minõsítés felfüggesztését rendelte el, hiszen olyan jellegû hiányosságok és nem megfelelõ munkavégzés került feltárásra, amelyek feltétlenül indokolták ezen intézkedést. A GÁZ-MARKT Kft., a TIGÁZ Rt.-vel folytatott levelezéseiben a hiányosságokat és a hibákat elismerte.<br>
Az, hogy a GÁZ-MARKT Kft. minõsítése felfüggesztésre került, azt eredményezte, hogy a folyamatban lévõ közbeszerzési pályázatban elõírt feltételeknek nem felelt meg, hiszen nem rendelkezett érvényes, a TIGÁZ Rt. minõségbiztosítási rendszereinek maradéktalanul megfelelõ minõsítéssel.<br>
Mivel az ajánlat nem felelt meg az ajánlatkérõ által az ajánlati dokumentációban meghatározottaknak a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján azt érvénytelennek nyilvánította. (Megjegyzi, hogy az arra hivatott bizottság 2002. július 15. napján a GÁZ-MARKT Kft.-t a minõsített alvállalkozóinak listájából törölni rendelte.)<br>
Álláspontjuk szerint mindezen túlmenõen egyéb okból sem felelt meg a GÁZ-MARKT Kft. ajánlata az ajánlati dokumentációban foglaltaknak, ugyanis ajánlatkérõ elõírása alapján az ajánlatkérõnek az ajánlati dokumentációban mellékelt vállalkozási szerzõdés feltételeinek maradéktalan elfogadására is nyilatkoznia kellett. Ennek hiányában a 6. pont alapján az ajánlat érvénytelennek minõsül.<br>
A GÁZ-MARKT Kft. 2002. július 11. napi keltezésû nyilatkozatában a következõkrõl nyilatkozott: "A GÁZ-MARKT Ipari, Kereskedelmi és Szolgáltató Kft., 4400 Nyíregyháza, Bethlen G. u. 45. sz. kinyilatkozza, hogy a TIGÁZ Rt. 2002. évben tervezett rekonstrukciós kapacitásnövelõ és hálózatbõvítési munkák elvégzésére vonatkozó ajánlati dokumentációs, kapacitásnövelõ és hálózatbõvítési munkák elvégzésére vonatkozó ajánlati dokumentáció részét képezõ Vállalkozási Szerzõdés (gázvezeték építésére, rekonstrukciójára) 1. és 2. sz. melléklete Anyagbiztosítási megállapodásban foglalt feltételeket elfogadja."<br>
Álláspontjuk szerint ezen dokumentum nem tekinthetõ a mellékelt vállalkozási szerzõdés elfogadásának, hiszen a nyilatkozat tartalma szerint csak és kizárólag a szóban forgó vállalkozási szerzõdés mellékletét képezõ Anyagbiztosítási megállapodás elfogadására vonatkozik és nem az egész vállalkozási szerzõdésre. Mivel az ajánlattevõ nem nyilatkozott a mellékelt szerzõdéstervezet maradéktalan elfogadására, az ajánlat nem felel meg az ajánlati dokumentációban foglaltaknak, így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján az ajánlat érvénytelen.<br>
A fentieken túlmenõen elõadják, hogy társaságuk a pályázatban megjelölt 1-9-ig terjedõ számú blokkok közül a II., III. és V. blokkokat eredménytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének d) pontja alapján, mivel az ajánlatok meghaladták a tervezett bekerülési költséget.<br>
Az 1., 4., 6., 7., 8. és 9. blokkokra az ajánlatkérõ és a legjobb ajánlatot tevõ vállalkozók 2002. július 10. napján szerzõdéseket kötöttek, azaz a közbeszerzési eljárás e vonatkozásokban lezártnak tekinthetõ. Ez álláspontjuk szerint azt eredményezi, hogy a GÁZ-MARKT Kft. csak és kizárólag az V. blokk tekintetében lehetett volna nyertes, ajánlattevõ érvényes és a tervezett bekerülési költséggel összhangban álló ajánlat benyújtása esetén. Mindezek következtében - álláspontjuk szerint - ajánlatkérõ érdemben helyes és megalapozott döntést hozott.<br>
A fentiek alapján kéri, hogy a Döntõbizottságot a GÁZ-MARKT Kft. jogorvoslati kérelmét utasítsa el, valamint a kérelmezõ kötelezését az eljárási díj és a jogorvoslati eljárással kapcsolatban felmerült költségek viselésére.<br>
Kérelmezõ a 2002. augusztus 15-én megtartott tárgyaláson jogorvoslati kérelmének azon részét visszavonta, amelyben sérelmezte a dokumentáció 6. pontjának 4. bekezdését.<br>
Kérelmezõ továbbá elõadta az idõpontok tekintetében, hogy 2002. július 2-án volt az eredményhirdetés, 2002. július 10-én kapta meg az összegzést és 2002. július 16-án kapta meg az értesítést, amelyben a TIGÁZ Rt. egyoldalúan törölte õt a minõsített alvállalkozók jegyzékébõl. Õk a kifogásolt munkákat három napon belül kijavították, ennek bizonyítására becsatolta a TIGÁZ Rt. 2002. július 1-jén kelt elismerõ levelét, mely szerint "A szemle során megállapítást nyert, hogy a legutóbb észrevételezett hiányosságok maradéktalanul pótolva lettek."<br>
Ajánlatkérõ a tárgyaláson elõadta, hogy 2002. június 28-án keltezett levél tartalmazta azt, hogy felülvizsgálják a kérelmezõvel a kapcsolatot, mert egy kivitelezési munkában problémák vetõdtek fel. Ezen a napon keletkezett egy belsõ irat is, melyben Kiss György minõségbiztosítási képviselõ javasolta a kérelmezõ minõségtanúsításának a felfüggesztését. Ez az irat nem került megküldésre kérelmezõnek.<br>
Ezt követõen 2002. július 15-én törölték kérelmezõt a minõsített alvállalkozók jegyzékébõl, és azt postázták is kérelmezõnek.<br>
Kérelmezõ az ajánlatkérõ észrevételében foglalt, csak az eredményhirdetés után felhozott érvénytelenségi indoklást elutasította. Kérelmezõ kijelentette, hogy az õ szándéka az egész szerzõdés maradéktalan teljesítésének elfogadására irányult. Azt elismerte, hogy nyelvtani hiba felfedezhetõ a nyilatkozatában.<br>
A Döntõbizottság a közbeszerzési eljárásban keletkezett iratok, valamint a szóbeli nyilatkozatok alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy jelen közbeszerzési eljárás alatt, kérelmezõ a TIGÁZ Rt. minõségbiztosítási rendszerének A.1 jelzésû osztályba sorolt kivitelezõje volt, ezért kérelmezõ ajánlata megfelelt az ajánlati dokumentáció 6. pont 4. bekezdésében írt feltételeknek. Ajánlatkérõ kérelmezõt csak a július 2-i eredményhirdetést követõen zárta ki a minõségbiztosítási rendszerébõl. Erre tekintettel ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontját megsértve nyilvánította kérelmezõ ajánlatát érvénytelennek.<br>
A Döntõbizottság nem adott helyt a kérelmezõ által - már a jogorvoslati eljárás során - utólagosan felhozott érvénytelenségi indoknak sem, mely szerint az ajánlati dokumentációban mellékelt vállalkozási szerzõdés feltételeinek maradéktalan elfogadására tett kérelmezõi nyilatkozat nem tekinthetõ a vállalkozási szerzõdés elfogadásának.<br>
A Ptk. 207. § (1) bekezdése szerint a szerzõdési nyilatkozatot vita esetén úgy kell értelmezni, ahogy azt a másik félnek a nyilatkozó feltehetõ akaratára és az eset körülményeire tekintettel a szavak általánosan elfogadott jelentése szerint értenie kellett.<br>
A jogszabályból kitûnõen az értelmezéskor alapvetõen azt kell tisztázni, hogy az adott nyilatkozaton mit kellett értenie a másik félnek. Ez a törvény szerint úgy állapítható meg, ha értékeljük a szavak általánosan elfogadott jelentését, az eset összes körülményét és a nyilatkozó feltehetõ akaratát. Az értelmezés tehát nem követi tisztán az ún. nyilatkozati elvet. A bírói gyakorlat a felek valódi üzletkötési akaratának felderítésével oldja meg az értelmezési kérdéseket. A nyilatkozó feltehetõ akaratának tartalmát az adott jognyilatkozattal kielégíteni kívánt gazdasági ésszerûség szem elõtt tartásával lehet feltárni.<br>
A Döntõbizottság álláspontja szerint - tekintettel a Ptk. 207. §-ára - az eset körülményeire tekintettel, arra, hogy közbeszerzési eljárás során tette kérelmezõ a nyilatkozatát, feltehetõ akarata nyilvánvalóan arra irányult, hogy az eljárás nyertese legyen, tehát akarata a mellékletekkel ellátott vállalkozási szerzõdés egészének elfogadására irányult. Kérelmezõ a tárgyaláson tett nyilatkozatával megerõsítette, hogy szándéka valóban az egész szerzõdés elfogadására irányult. A vállalkozási szerzõdés elválaszthatatlan részét képezik annak mellékletei is, azt értelemszerûen csak teljes egészében lehet elfogadni, nem külön-külön csak egyes mellékleteit. Ezt bizonyítja például az anyagbiztosítási megállapodás is, amely az 5. sz. melléklete a vállalkozási szerzõdésnek.<br>
Az 1. pontja szerint "A szerzõdõ felek jelen anyagbiztosítási megállapodás elõzményeként egyezõ akarattal rögzítik, hogy Megbízó és Vállalkozó között Hajdúszoboszlón 2002. .............. napján Vállalkozási szerzõdés jött létre." Ezen pont szerint, aki az anyagbiztosítási megállapodást elfogadja, annak értelemszerûen és elsõdlegesen el kell fogadnia a vállalkozási szerzõdést is.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását.<br>
A Döntõbizottság a bírság megállapításakor mérlegelte az összes körülményt, így azt is, hogy a jogsérelem folytán ajánlattevõt ajánlatkérõ az 5 blokkra tett ajánlat tekintetében kizárta az ajánlattétel lehetõségébõl, valamint arra is, hogy 4 blokkra tett ajánlat esetében nem reparálható a jogsérelem, mert ezekre ajánlatkérõ a szerzõdéseket már megkötötte.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d), f) és h) pontja szerinti jogkövetkezményt alkalmazta, és ennek megfelelõen rendelkezett a költségek viselésérõl is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 2.<br>
<br>
Dr. Szaller Ottó s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>