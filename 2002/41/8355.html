<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8355)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.479/9/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett eljárása a Budapesti Közgazdaság-tudományi és Államigazgatási Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által a Budapesti Közgazdaság-tudományi és Államigazgatási Egyetem (1092 Budapest, Fõvám tér 13-15., képviseli: ifj. dr. Petrik Ferenc ügyvéd., 1012 Budapest, Mikó u. 14., a továbbiakban: ajánlatkérõ) "Országos szolgáltatás megvalósítása. Az Elektronikus Kormányzati Program 3.1.1., az elektronikus ügyintézés megteremtését célzó pontjának megfelelõen, olyan rendszer kifejlesztése, amely a Kormányzati Portálon keresztül hasznos szolgáltatást képes nyújtani a polgárok részére, továbbá ajánlatkérõ hallgatóit és oktatóit érintõ szolgáltatás megvalósítása, egyetemen belüli egységes elektronikus ügyvitel kialakítása" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért ajánlatkérõnek a Kbt. 70. § (1) bekezdés c) pontjára alapított közbeszerzési eljárást indító és azt követõ döntéseit megsemmisíti. Ajánlatkérõt 1 000 000 Ft, azaz egymillió forint, a döntésért felelõs Mogyorósi János informatikai igazgatót 100 000 Ft, azaz egyszázezer forint pénzbírság megfizetésére kötelezi.<br>
Kötelezi ajánlatkérõt, valamint a döntésért felelõs személyt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
A Miniszterelnöki Hivatal Informatika Kormánybiztossága a Kormányzati Portálon a jelenleg megtalálható tartalmak mellett a tartalmak és interaktív szolgáltatások körének folyamatos bõvítésére pályázatot írt ki a közigazgatási intézmények számára "Elektronikus Kormányzati Programban megfogalmazott célok megvalósítását célzó informatikai fejlesztések támogatása" címmel.<br>
Ajánlatkérõ a pályázati anyagában kettõs célkitûzést fogalmazott meg:<br>
Egyrészt országos szolgáltatás megvalósítása az Elektronikus Kormányzati Program 3.1.1 az elektronikus ügyintézés megteremtését célzó pontjának megfelelõen olyan rendszer kifejlesztése, amely a Kormányzati Portálon keresztül hasznos szolgáltatást képes nyújtani a polgárok részére, másrészt lokális, ajánlatkérõ hallgatóit és oktatóit érintõ szolgáltatás megvalósítása, az egyetemen belüli egységes elektronikus ügyvitel kialakítása.<br>
Ajánlatkérõ a pályázaton 40 millió Ft fejlesztési támogatást nyert el, mely döntésrõl ajánlatkérõ 2001. október 24-én szerzett tudomást. A Miniszterelnöki Hivatal Informatikai Kormánybiztossága és ajánlatkérõ 2001. november 27-én aláírt szerzõdésben közös megegyezéssel a projekt tervezett futamidejét 9 hónapban állapították meg. A szerzõdésben rögzítésre került, hogy 2002. szeptember 9-ig ajánlatkérõ a projekt befejezését követõen részletes szakmai és pénzügyi beszámolót is köteles készíteni.<br>
A szerzõdés aláírását követõen került sor a Projekt Alapító Dokumentum (a továbbiakban: PAD) kidolgozására, melynek végsõ változata 2002. április 25-én készült el.<br>
Ajánlatkérõ továbbá a Kormányzati Portál részeként szándékozta megvalósítani az Egyetemi Portált.<br>
A fejlesztõi rendszer megszerzésének érdekében ajánlatkérõ felvette a Kormányzati Portál rendszerének és technológiájának beszállítójával az IBM Kft.-vel a kapcsolatot abból a célból, hogy a futtató környezetet kedvezményesen megszerezhessék, hiszen a pályázaton elnyert összeg a megvalósítandó projekt teljes fedezetét nem biztosította.<br>
A tárgyalások eredményeként ajánlatkérõ a Campus Scholarship Agreement keretében kapott egy IBM szoftvert, mely tartalmazta azokat a modulokat is, amelyek a Kormányzati Portálhoz történõ kapcsolódást lehetõvé teszik, valamint az egyetemi tudásbázis megvalósításához szükséges Content Managment modult is.<br>
Az e tárgyban kötendõ szerzõdést ajánlatkérõ 2002. március 26-án, míg az IBM képviselõje 2002. április 18-án írta alá. Ajánlatkérõhöz az aláírt szerzõdés 2002. május 24-én érkezett vissza.<br>
Ajánlatkérõ 2002. május 21-én levélben fordult az Informatikai Kormánybiztossághoz, és kérte a projekt véghatáridejének 2002. december 21-re történõ módosítását.<br>
A Miniszterelnöki Hivatal Informatikai Kormánybiztossága 2002. június 10-én kelt levelében tájékoztatta ajánlatkérõt, hogy az ajánlatkérõ által kezdeményezett határidõ módosítását tudomásul veszi és ennek alapján a szerzõdés 6. pontja oly módon módosul, hogy 2002. szeptember 9. helyett 2002. december 21-ig kell ajánlatkérõnek a projekt befejezését követõen részletes szakmai és pénzügyi beszámolót tartalmazó jelentést készíteni.<br>
Ezen elõzményeket követõen ajánlatkérõ 2002. június 14-én határozott a közbeszerzési eljárás megindításáról.<br>
A Döntõbizottság elnöke részére írt, de a Döntõbizottság elnökéhez meg nem érkezett tájékoztatóban ajánlatkérõ az eljárásfajta választásának jogcímeként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg azzal az indokolással, hogy 2002. szeptember 1-jéig rendelkezésre álló rövid idõ nem teszi lehetõvé más eljárásfajta választását.<br>
Ajánlatkérõ ajánlattételre a Synergon Informatikai Rt.-t, a HUMANsoft Elektronikai Kft.-t és az IBM Magyarország Kft.-t hívta fel.<br>
Az ajánlatkérõ által mellékelt ajánlati felhívás kizárólag mûszaki követelmények meghatározására korlátozódott.<br>
Ajánlatkérõ a közbeszerzési eljárást lefolytatta és 2002. július 15-én nyertesnek az IBM Magyarország Kft. ajánlatát hirdette ki.<br>
Ajánlatkérõ ezt követõen észlelte, hogy a közbeszerzési eljárása nem felelt meg a Kbt. rendelkezéseinek, nevezetesen az ajánlati felhívás nem tartalmazta a kötelezõ tartalmi elemeket, így megállapodott a nyertesnek hirdetett ajánlatkérõvel, hogy a szerzõdést nem köti meg, hanem azonos mûszaki tartalommal, azonos résztvevõi körrel új eljárást indít.<br>
Az új eljárás indításáról ajánlatkérõ 2002. július 31-én, illetõleg a hiánypótlást követõen 2002. augusztus 6-án levélben tájékoztatta a Döntõbizottság elnökét. Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította azzal az indoklással, hogy 40 millió Ft támogatást nyert el az MEH Informatikai Kormánybiztosság által meghirdetett pályázaton 2001. év végén.<br>
A projekt nem szoftverfüggõ részei - belsõ megvalósításban - idõarányos készültségi fokon vannak. A 2002. december 1-jei határidõ nem teszi lehetõvé más eljárásfajta választását.<br>
Ajánlattételre ajánlatkérõ ismételten felhívta a Synergon Informatikai Rt.-t, HUMANsoft Elektronikai Kft.-t és az IBM Kft.-t.<br>
Az ajánlati felhívás szerint a teljesítési határidõ 2002. december 1.<br>
Az ajánlattételi határidõ 2002. augusztus 2., eredményhirdetés idõpontja 2002. augusztus 5., szerzõdéskötés idõpontja az eredményhirdetést követõ 9. nap.<br>
Az ajánlati felhívás tartalmazta az ajánlattevõktõl a pénzügyi, gazdasági, mûszaki alkalmasságuk igazolására kért adatokat, tényeket, a szerzõdésteljesítés alkalmassá, illetve alkalmatlanná minõsítés szempontjait.<br>
A felhívás szerint az ajánlatok elbírálásának szempontja az összességében legelõnyösebb ajánlat.<br>
Ajánlatkérõ a közbeszerzési eljárást lefolytatta és nyertesként az IBM Kft. ajánlatát hirdette ki.<br>
A Döntõbizottság elnöke 2002. augusztus 13-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak. Érdemi észrevétele indokolásában elõadta, hogy az Informatikai Kormánybiztosság és ajánlatkérõ között 2001. november 27-én jött létre megállapodás a beszerzés tárgyaként megjelölt projekt megvalósítására.<br>
A szerzõdés alapján a projekt megvalósításának idõtartama 9 hónap. A szerzõdés aláírásakor azonban a projekt stratégiai céljai voltak csupán körvonalazottak, ezt követõen került sor a PAD kidolgozására, amelynek véglegesítése 2002. április 25-én történt meg. A késedelem nem ajánlatkérõ mulasztására vezethetõ vissza, hiszen a késedelmet az okozta, hogy a személyiségi jogok védelme körében hatásköri vita alakult ki, ami a Miniszterelnöki Hivatal Kormányzati Portál Projektjében résztvevõk, az Oktatási Minisztérium és az Adatvédelmi Biztos Hivatala között állt fenn. Ennek oka az volt, hogy a Miniszterelnöki Hivatal minél teljesebb hozzáférést szeretett volna biztosítani az adatokhoz. Az adatvédelmi biztos azonban jelentõs mértékben korlátozott módon volt hajlandó beleegyezni az adattartalmak nyilvánosságához.<br>
A szerzõdés alapján a teljesítés határideje 2002. szeptember 1. volt. Ennek alapján figyelemmel arra, hogy a nyílt közbeszerzési eljárás lefolytatásához minimum 2 hónap, a teljesítéshez pedig 4 hónap szükséges, szeptember 1-jei határidõ a nyílt eljárás lefolytatását nem tette lehetõvé.<br>
Ajánlatkérõ hivatkozott továbbá arra is, hogy a projekt megvalósításának költsége mint egy 80 millió Ft, ezzel szemben 40 millió forint támogatást nyertek el, így szükséges volt ajánlatkérõ számára, hogy egyéb támogatási forrásokhoz is hozzájusson. Ennek alapján sikerült megállapodnia az IBM Magyarország Kft.-vel, aki a futtató környezetet biztosította számára, és az ez ügyben született megállapodás ugyan az ajánlatkérõ részérõl 2002. március 26-án az IBM Kft. részérõl 2002. április 18-án aláírásra került, azonban az aláírt szerzõdés az ajánlatkérõhöz csak 2002. május 24-én érkezett vissza.<br>
Ajánlatkérõ álláspontja szerint tehát ebben az idõpontban volt lehetõsége a közbeszerzési eljárás megindítására.<br>
Ajánlatkérõ elismerte, hogy a 2002. június 14-én indított és folytatott közbeszerzési eljárása formai hibák miatt nem felelt meg a Kbt. szabályainak, ez okozta, hogy az eljárását ismételten 2002. július 31-én meg kellett indítania.<br>
Ajánlatkérõ a tárgyaláson nyilatkozott, hogy a jogorvoslati eljárás megindítására tekintettel a nyertes ajánlattevõvel a szerzõdést a jogorvoslati eljárás befejezéséig nem köti meg.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
Ezen törvényi hely alkalmazásához három feltétel megvalósulása szükséges, nevezetesen, hogy ajánlatkérõ nem láthatja elõre a sürgõs eljárást indokló helyzet bekövetkeztét, továbbá ez a helyzet nem állhat elõ ajánlatkérõ mulasztásából, illetõleg a gyors eljárás szükségessége miatt a nyílt, vagy meghívásos eljárásban elõírt határidõk nem betarthatóak. Bármely feltétel meglétének hiánya ezen eljárásfajta jogszerû alkalmazását nem teszi lehetõvé.<br>
A Döntõbizottság az eljárás során vizsgálta, hogy ezen feltételek jelen közbeszerzési eljárásban megvalósultak-e.<br>
Ajánlatkérõ által sem vitatottan a támogatás elnyerése tárgyában a MEH Informatikai Kormánybiztossággal 2001. november 27-én aláírt szerzõdés kondíciói a felek közös megegyezésén alapultak.<br>
A szerzõdésben a felek a projekt megvalósítására 9 hónapos határidõben állapodtak meg.<br>
Nem vitathatóan a PAD feltételrendszer kialakításának elhúzódása és a véglegesített változat 2002. április 25-re történõ elkészítése nem ajánlatkérõ érdekkörében felmerülõ körülmény.<br>
Tény, hogy amennyiben ajánlatkérõ a 2002. szeptember 1-jei teljesítési határidõt tartani kívánta volna, úgy ebben az idõpontban már nem lett volna lehetõsége nyílt eljárás indítására nem vitatva azt az ajánlatkérõi állítást, amelyet egyébként a benyújtott ajánlatok is alátámasztanak, hogy a projekt megvalósítása minimum 4 hónap idõigényû.<br>
Ajánlatkérõ azonban ebben az idõpontban még az IBM Kft.-vel általa már 2002. március 26-án aláírt szerzõdésnek a másik fél által is aláírt példányát várta vissza, amelyet állítása szerint 2002. május 24-én kapott kézhez.<br>
A Döntõbizottság ajánlatkérõ indítványa ellenére e tényállítás valóságtartalmának bizonyítását nem tartotta indokoltnak. Nem életszerû ugyanis, hogy a postai úton történõ kézbesítést várta ajánlatkérõ, hiszen annyiban feltétlenül szüksége lett volna számára az aláírt példány, így számára azt rövid úton személyesen, vagy fax útján is beszerezhette volna. Az ügy megítélése szempontjából ez a kérdés egyébként sem bír relevanciával, hiszen nem vitathatóan ajánlatkérõ akár 2002. április 25. után, akár május 24. után indít eljárást, a 2002. szeptember 1. határidõ nem tartható.<br>
Ajánlatkérõ számára ez a körülmény ismert volt, hiszen a teljesítési határidõ módosítását kezdeményezte 2002. május 21-én.<br>
A teljesítési határidõ módosításának kezdeményezésénél ajánlatkérõ saját maga kérte a 2002. december 21-i véghatáridõ elfogadását, oly módon, hogy nem vette figyelembe a nyílt eljárás lefolytatásának és a projekt megvalósításának igényét, így elõre látható volt számára a sürgõs helyzet bekövetkezése, amely az õ érdekkörében merült fel.<br>
Ajánlatkérõ számára tehát elõre ismert volt az a körülmény, hogy 2002. december l-jei teljesítési határidõ tartása nyílt eljárás lefolytatását nem teszi lehetõvé.<br>
Ajánlatkérõ az általa kezdeményezett teljesítési határidõ elfogadását követõen már nem is számolt a nyílt eljárás lehetõségével, hanem hirdetmény közzététele nélküli tárgyalásos eljárást indított és folytatott, amelynek során általa vitatottan sem kerültek a Kbt. szabályai betartásra.<br>
Ajánlatkérõ semmilyen olyan külsõ kényszerítõ indokot megjelölni nem tudott, amely miatt a 2002. december 1-jei határidõ tartása feltétlenül szükséges.<br>
A Döntõbizottság tehát megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárásfajta választása jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította és figyelemmel arra, hogy az ajánlatkérõ a közbeszerzési eljárást lezáró szerzõdését a Döntõbizottság határozatának meghozataláig felfüggesztette, a c) pont alapján határozott az ajánlati felhívás, illetõleg azt követõ ajánlati döntések megsemmisítésérõl és az f) pont alapján döntött a bírság kiszabásáról.<br>
A bírság összegének megállapításánál figyelembe vehetõ körülményeket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4), illetõleg (5) bekezdései szabályozzák az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdés szerint pedig a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A hatályos költségvetési törvény alapján 2002. december 31-ig a bírság minimális összege 1 000 000 Ft, természetes személlyel szemben pedig 100 000 Ft.<br>
A Döntõbizottság egyértelmûen megállapította, hogy a közbeszerzési eljárás belsõ felelõsségi rendjérõl készített irat alapján a közbeszerzési eljárás indításáért a felelõsség Mogyorósi János informatikai igazgatót terheli.<br>
A Döntõbizottság a bírság mértékének megállapításánál a minimális összegû bírság kiszabásáról határozott figyelemmel arra, hogy egyrészt a beszerzés értéke nem érte el a 40 M Ft-ot, másrészt arra a körülményre, hogy ajánlatkérõ együttmûködõ magatartásával segítette a jogorvoslati eljárást, továbbá, hogy ajánlatkérõ a jogorvoslati eljárás megindítására tekintettel a szerzõdést nem kötötte meg, ezért a jogsértés reparálhatóvá vált.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 12.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>