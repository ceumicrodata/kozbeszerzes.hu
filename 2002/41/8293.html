<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8293)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.355/14/2002.<br>
<br>
Tárgy: a P és V Nemzetközi Szolgáltató Kft. jogorvoslati kérelme az Oktatási Minisztérium közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A P és V Nemzetközi Szolgáltató Kft. (1027 Budapest, Bem rkp. 51., a továbbiakban: kérelmezõ) kérelmét, melyet az Oktatási Minisztérium (1055 Budapest, Szalay 10-14., a továbbiakban: ajánlatkérõ) "az Oktatási Minisztérium szervezeti egységeivel kapcsolatosan felmerülõ szakfordítási és tolmácsolási feladatok ellátása, a minisztérium által meghatározott igény szerint" tárgyú közbeszerzési eljárása ellen nyújtott be, a Döntõbizottság elutasítja.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. június 5-én a Közbeszerzési Értesítõben 4748/2002 sz. alatt nyílt eljárás megindítására tett közzé ajánlati felhívást a fenti tárgyban.<br>
Az ajánlatkérõ az ajánlati felhívás 3. a) pontjában határozta meg a beszerzés tárgyát és mennyiségét.<br>
Az ajánlati felhívás 4. pontja tartalmazta a teljesítés határidejét, vagy a szerzõdés idõtartamát: a szerzõdéskötéstõl 50 M Ft összértékû fordítás, tolmácsolási feladat elvégzéséig tart, de legkésõbb 2003. december 31-ig.<br>
Az ajánlatkérõ kizárta a részajánlat lehetõségét a 3. c) pontban és a többváltozatú ajánlat lehetõségét a 14. pontban.<br>
Az ajánlatkérõ dokumentációt is kibocsátott, melynek 4. pontja tartalmazta az ajánlatkérõ által meghatározott szerzõdési feltételeket.<br>
A kérelmezõ 2002. június 18-án elõterjesztett jogorvoslati kérelmében kérte, hogy a Döntõbizottság hívja fel az ajánlatkérõt a Kbt. szabályainak megfelelõ eljárásra, rendeljen el ideiglenes intézkedést, kötelezze ajánlatkérõt az eljárási díj és az egyéb költségek megfizetésére.<br>
Kérelme indokaként elõadta, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. §-</a>ában foglalt követelményekkel ellentétesen határozta meg a beszerzés tárgyát és mennyiségét, mivel a Kbt. nem az érték, hanem a mennyiség megjelölését teszi kötelezõvé. A felhívás 4. pontjával kapcsolatban elõadta, hogy a Kbt. 33. § (2) bekezdése nem teszi lehetõvé a szerzõdés mennyiségének és idõtartamának összevonását. A mennyiséget a legalacsonyabb vagy a legmagasabb mérték megjelölésével lehet elõírni, kikötve az ettõl való százalékos eltérés lehetõségét és annak mértékét. Ha ajánlatkérõ élni akar a mennyiség megváltoztatásának jogával, akkor lehetõvé kell tennie a többváltozatú ajánlattételt, mely nem történt meg.<br>
A kérelmezõ sérelmezte a dokumentáció 4. pontjának 2., 4., 5., 7., 9. bekezdésében, valamint a 9. oldal 4. számú mellékletében a 10. oldal tolmácsolás címszóban foglaltakat, a szerzõi jogról szóló LXXVI. tv. rendelkezéseire hivatkozással, a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. §-</a>a és a Kbt. 24. §-ában foglalt alapelvekre hivatkozva. Hiányolta, hogy az ajánlati felhívás 3. a) és 13. a) pontjából kimaradt a lektorálás elõírása, mely a szakfordításról és tolmácsolásról szóló 24/1986. (VI. 26.) Mt. sz. rendelet alapján egyébként szükséges:<br>
A Döntõbizottság D.355/5/2002. számú határozatával az eljárást felfüggesztette.<br>
Az ajánlatkérõ észrevételt terjesztett elõ, melyben jelezte, hogy az ajánlati felhívást módosítani kívánja, melyben a beszerzés mennyisége karakterszámban és tolmácsórában kerül meghatározásra. Az ajánlatkérõ a teljesítés határidejével, vagy a szerzõdés idõtartamának meghatározásával kapcsolatos kérelmezõi álláspontot vitatta, mivel erre nézve a Kbt. nem tartalmaz elõírást. Elõadta a dokumentációval kapcsolatban, hogy az nem ütközik a kérelmezõ által hivatkozott a Kbt.-n kívüli jogszabályok rendelkezéseibe, valamint az általa szándékolt módosítások a jogorvoslati kérelemben foglaltak egy részét tárgytalanná teszik.<br>
Az egyéb érdekeltek közül a Szó Design Kft. tett észrevételt, melyben a jogorvoslati kérelemben foglaltakkal egyetértett.<br>
Az ajánlatkérõ 2002. július 2-án arról tájékoztatta a Döntõbizottságot, hogy az ajánlati felhívásának visszavonását kezdeményezte, erre tekintettel a Döntõbizottság az ideiglenes intézkedést elrendelõ határozatát D.355/12/2002. számú határozatával visszavonta.<br>
A kérelmezõ az ajánlati felhívás visszavonásának kezdeményezésérõl történõ döntõbizottsági értesítésre kérelemkiegészítést terjesztett elõ, melyben fenntartotta a kérelmét, illetve kérte kötelezni az ajánlatkérõt a költségek megfizetésére, mivel az eljárásra okot adott.<br>
Az ajánlatkérõ ajánlati felhívásának visszavonását 5686/2202 szám alatt kezdeményezte és július 8-án kérte az ezzel kapcsolatos hirdetmény megjelenését a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdése szerinti határidõben.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdése szerint az ajánlatkérõ felhívását az ajánlattételi határidõ lejártáig visszavonhatja, amit hirdetményben kell közzétenni.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Bizottság határozatában a jogsértõt, ennek hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
Az ajánlatkérõ az ajánlati felhívás visszavonásával a közbeszerzési eljárás megindítására, valamint az eljárás során hozott valamennyi döntésének a megsemmisítésére irányuló szándékát fejezi ki, a visszavonás visszamenõleges hatályú.<br>
Az ajánlati felhívás visszavonását követõen már nincs folyamatban a közbeszerzési eljárás. A kérelmezõ jogorvoslati kérelmében jogsértõnek tartott, az ajánlati felhívás és dokumentációra vonatkozó hatályos döntése az ajánlatkérõnek már nincs, tehát a Döntõbizottság azokat már nem vizsgálhatja.<br>
A jogorvoslati kérelem a kifogásolt döntések hiányában megalapozatlanná vált, függetlenül azok jogszerûségétõl.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontban foglalt jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került meghatározásra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 18.<br>
<br>
Dr. Csanádi Péter s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>