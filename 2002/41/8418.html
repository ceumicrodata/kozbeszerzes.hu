<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8418)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.416/13/2002.<br>
<br>
Tárgy: a Hungexpo Expotech Kft. jogorvoslati kérelme az Educatio Társadalmi Szolgáltató Kht. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Hungexpo Expotech Kft. (1101 Budapest, Albertirsai út 10., a továbbiakban: kérelmezõ) jogorvoslati kérelmét, melyet az Educatio Társadalmi Szolgáltató Kht. (1082 Budapest, Üllõi út 82/E., képviseli: dr. Csók Balázs ügyvéd, 7400 Kaposvár, Tallián Gy. u. 39., a továbbiakban: ajánlatkérõ) "a kht. által 2002. november 14-17. között rendezendõ Educatio 2002. kiállítás megtervezése, kivitelezése, üzemeltetése, a kiállítási tárgyak ki- és visszaszállítása bruttó 20 000 m2 alapterületen" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. május 29-én, a Közbeszerzési Értesítõ 22. számában részvételi felhívást tett közzé a rendelkezõ részben megjelölt tárgyban hirdetmény közzétételével induló tárgyalásos eljárás lefolytatására.<br>
A részvételi felhívás 8. a) és b) pontjában az ajánlattevõk pénzügyi, gazdasági és mûszaki alkalmassága igazolására szolgáló adatok és tények körét írta elõ ajánlatkérõ úgy, hogy nem határozott meg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint külön feltételeket az ajánlattevõkre és az alvállalkozókra.<br>
A pénzügyi alkalmasság igazolásához megkövetelte az a) pont alatt: "Pénzügyi, gazdasági alkalmasság igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a), b) és c) pontjai szerint:<br>
- a részvételi jelentkezés határidejét megelõzõ 30 napnál nem régebbi,<br>
- a számlavezetõ pénzintézettõl származó nyilatkozat az alábbi tartalommal,<br>
- mióta vezeti bakszámláját,<br>
- fizetési kötelezettségeinek pontosan eleget tett-e,<br>
- elõfordult-e az elõzõ 2 évben sorban álló tétele;<br>
- 1999. és 2000. évi mérleg és eredménykimutatás;<br>
- az elõzõ 2 év (2000., 2001.) teljes és ugyanezen idõszakban a közbeszerzés tárgyának (kiállításépítés) forgalmáról szóló nyilatkozat."<br>
A mûszaki alkalmasság igazolásához elõírta a b) pontban, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) és c) pontja szerint:<br>
- "az elmúlt 3 év (1999., 2000., 2001.) kiállítás építési referenciái, megadva a teljesítés idejét és helyét, a szerzõdéskötõ fél nevét, az ellenszolgáltatás összegét, valamint a megépített kiállítások nagyságát nettó négyzetméterben."<br>
Hiánypótlásra lehetõséget nem biztosított.<br>
A felhívás 9. a) pontjában ajánlatkérõ az alkalmasság megállapításának szempontjaként megjelölte az 1999. és 2000. évi gazdálkodási adatokat, a pénzügyi helyzetet és az elmúlt 3 év referenciáit is.<br>
A felhívás 9. b) pontjában ajánlatkérõ elõírta a szerzõdés teljesítésének alkalmatlanná minõsítésének szempontjánál, hogy a részvételre jelentkezõnek, illetõleg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozójának az alkalmassági feltételeknek külön-külön meg kell felelniük, és alkalmatlanná minõsíti azt, aki nem rendelkezik az elõzõ 3 évben évenként összesen legalább 20 000 m2 nettó alapterületû kiállítás vagy vásár kivitelezésére vonatkozó referenciával, illetõleg nem rendelkezik az elõzõ 3 év mindegyikében egy szerzõdésbõl származó, évi két, legalább 3000 m2 nettó alapterületû kiállítás vagy vásár kivitelezésére vonatkozó referenciával.<br>
A részvételi felhívás 13.2. pontjában ajánlatkérõ elõírta, hogy amennyiben a jelentkezõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozót kíván igénybe venni, a Kbt. 46. § (4)-(6) bekezdésében foglaltakat az alvállalkozóra is alkalmazni kell.<br>
Részvételi dokumentációt nem készített ajánlatkérõ.<br>
A részvételi jelentkezési határidõig, 2002. június 26-ig, 5 db jelentkezés érkezett. Jelentkezést nyújtott be a kérelmezõ, az UNIPLAN Kft., a FENYVES Kft., a Z & K Messen und Kongresse GmbH és a SYMA + SD Kft.<br>
Ajánlatkérõ 2002. június 24-én kelt levelében az eredményhirdetés idõpontját 2002. július 10-re halasztotta el. Errõl faxon értesítette a jelentkezõket.<br>
A részvételi szakasz eredményhirdetése 2002. július 10-én volt, ahol ajánlatkérõ két jelentkezõt, a FENYVES Kft.-t és a Z & K Messen und Kongresse GmbH-t alkalmasnak tartott, kérelmezõt alkalmatlannak, az UNIPLAN Kft. és a SYMA + SD Kft. jelentkezését érvénytelennek minõsítette.<br>
Kérelmezõ 2002. július 18-án nyújtott be jogorvoslati kérelmet, melyben sérelmezi, hogy az ajánlatkérõ alkalmatlanná minõsítette, mert alvállalkozója nem rendelkezik a felhívás 9. b) pont 4. és 5. francia bekezdésének megfelelõ referenciákkal.<br>
Elõadja, hogy ajánlatkérõ képviselõjének telefoni tájékoztatása szerint az 5 ajánlattevõ közül csak egyedül a kérelmezõ jelölt meg 10% feletti alvállalkozót, noha csak õk rendelkeznek a kiállítás megrendezéséhez szükséges installációval, de a saját készleten túl a teljes szerelési munkát csak alvállalkozó bevonásával tudják elvégezni.<br>
Kérelmezõ sérelmezi, hogy a részvételi felhívás diszkriminatív elemeket tartalmazott (m2/év, m2/évi alkalom).<br>
Kérelmezõ továbbiakban kifogásolja, hogy az eredményhirdetési idõpont elhalasztásáról értesítést - a téves címzés miatt - nem kapott, valamint azt, hogy elõzetesen hírek szivárogtak ki, mert a bontást megelõzõen a FENYVES Kft. már pontosan ismerte az ajánlattevõ cégek nevét, és telefonon próbált tájékozódni a késõbbiekben megadandó vállalkozási áraikról. Kérte a döntés megsemmisítését, ideiglenes intézkedést (szerzõdéskötés megtiltását).<br>
Ajánlatkérõ észrevételében elõadja, hogy a részvételi felhívás 8. a) pontja egyértelmûen meghatározta az alkalmasság igazolásának módjait. A felhívás 9. b) pontja külön kiemelte azt, hogy a részvételre jelentkezõnek, illetõleg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozójának az alkalmassági feltételeknek külön-külön meg kell felelniük. A felhívás 8. b) pontja meghatározta a referenciák megadásának kötelezõ elemeit.<br>
Kérelmezõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozója a jelentkezés adatai alapján nem rendelkezik a szükséges referenciákkal, ezért ajánlatkérõnek - amennyiben a jogszabályok betartását tartja szem elõtt - a kérelmezõt alkalmatlannak kellett nyilvánítania.<br>
A részvételi felhívás a Közbeszerzési Értesítõ 2002. május 29-i számában jelent meg, elõírásaival kapcsolatban kérelmezõ kérdéseket nem tett fel. Tekintettel arra, hogy a jelentkezési határidõ 2002. június 24-én lejárt, kérelmezõ felhívással kapcsolatos kifogásai elkésettek.<br>
Referenciával kapcsolatos elõírások miatti alkalmatlanság egyetlen jelentkezõnél sem került megállapításra, megfelelõ referenciákat még a kérelmezõ is bemutatott, csupán kérelmezõ 10% feletti alvállalkozója nem tudott az elõírt referenciával kapcsolatos követelményeknek megfelelni. A Bírálóbizottságnak a benyújtott iratok alapján kell meghoznia a döntést, így amennyiben valamely ajánlattevõ nem jelöl meg a teljesítés során 10%-ot meghaladó mértékben igénybe venni kívánt alvállalkozót, úgy azt a Bírálóbizottság el kell hogy fogadja. Megjegyzik, hogy 2001. évben, a hasonló tárgyú közbeszerzési eljáráson kérelmezõ érvénytelen jelentkezést nyújtott be és nem lett - állításával ellentétben - alkalmatlannak nyilvánítva. Az eredményhirdetési határidõvel kapcsolatos tájékoztatási problémákra vonatkozóan elõadják, hogy ajánlatkérõnek joga van az eredményhirdetést egy alkalommal legfeljebb 30 nappal elhalasztani, a cím pedig, amire az errõl szóló értesítést küldték, a részvételi jelentkezésben megadott cím volt. Megjegyzik, hogy valamennyi cég képviselõje megjelent az eredményhirdetésen, így valószínûleg megkapták az értesítést.<br>
Fentiek alapján kérik a Döntõbizottságot, hogy a kérelmezõ jogorvoslati kérelmét, részben mint alaptalant, részben mint elkésettet, elutasítani szíveskedjék.<br>
A Z & K Messen und Kongresse GmbH egyéb érdekelt észrevételében elõadta, hogy kérelmezõ nem támadta meg, hanem elfogadta a feltételeket. Ha nem ennek megfelelõen adta be a jelentkezést, akkor el kell fogadnia az ebbõl eredõ következményeket. Ha ajánlatkérõ eltérne a kiírástól az értékelésnél, akkor ez megkérdõjelezné az eljárás komolyságát és törvényességét. A kérelem elutasítását kéri.<br>
Az UNIPLAN Kft. elfogadva a kiírás feltételeit elõadja, hogy a jövõbeni eljárásokhoz megfontolandó, hogy jó-e az a feltétel, hogy az elõzõ évben veszteséges céget eleve kizárják a részvételbõl, miközben a gyorsan változó megrendelõi igények miatt szükségszerû az installációs készletek nem éppen olcsó folyamatos fejlesztése.<br>
A FENYVES Kft. elõadta észrevételében, hogy õk már 2001. évben egyszer kivitelezték az Educatio kiállítást. Az elektromos munkákat nemcsak a KIPSZER Rt. tudja elvégezni, arra több szakcég felkérhetõ. A telefonon történt tájékozódás vádját visszautasítja.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a jogorvoslati kérelmet az alkalmatlanságra vonatkozó és a téves címzés érintõ részében alaptalanság miatt, egyebekben elkésettség miatt elutasítja az alábbiak szerint:<br>
A Döntõbizottság elsõdlegesen azt vizsgálta, hogy kérelmezõ alkalmasságát megfelelõen igazolta-e.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta - az általa a közbeszerzés értékének tíz százalékát meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell. A 46. §-t a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.<br>
A Döntõbizottság megállapította, hogy kérelmezõ jelentkezésének tartalomjegyzékében a közbeszerzési érték 10%-át meghaladó - bevonni kíván - alvállalkozó anyaga alatt szerepel a KIPSZER Rt.<br>
A felhívás szerint a 10% feletti alvállalkozónak önállóan kell megfelelnie az alkalmassági követelményeknek.<br>
A KIPSZER Rt. referencialistája a jelentkezési dokumentáció 84-93. oldalain található. Ez a lista a részvételi felhívás 8. b) pont feltételeinek nem felel meg, mert nem adja meg a megépített kiállítások nagyságát nettó m2-ben. Ezen adatok hiányában pedig ajánlatkérõ nem állapíthatta meg, hogy a bemutatott referenciamunkák a 9. b) pont alkalmassági kritériumainak megfelelnek-e.<br>
A fentiekre tekintettel a Döntõbizottság megállapítja, hogy ajánlatkérõ jogszerûen állapította meg kérelmezõ alkalmatlanságát alvállalkozója referenciáinak hiánya miatt.<br>
A Döntõbizottság a továbbiakban megállapította, hogy ajánlatkérõ az eredményhirdetési idõpont elhalasztásáról kérelmezõnek szóló faxértesítésben HUNGEXPO Kft.-t tüntetett fel címzettként, Bp., Albertirsai út 10. szám alatt. A kérelmezõ, HUNGEXPO EXPOTECH Kft. címe ugyanez. A faxot kérelmezõ - általa is elismerten - olvasta, az elhalasztott eredményhirdetésen részt vett, itt minden tudnivalóról értesült. Összegezve a részben téves cég - megnevezés miatt - hátrány õt nem érte, ezért a Döntõbizottság a jogorvoslati kérelem ezen részét megalapozatlanság miatt elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati kérelmet a jogsértõ eseményrõl (körülményrõl) való tudomásszerzéstõl számított 15 napon belül lehet elõterjeszteni. E határidõ elmulasztása jogvesztéssel jár. A Kbt. 80. § (4) bekezdése elõírja, hogy a Döntõbizottság elutasítja a Kbt. 79. § (7) bekezdése szerinti feltételeknek nem megfelelõ kérelmet.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A kérelmezõ sérelmezte az ajánlati felhívást, mert szerinte az diszkriminatív elemeket tartalmazott. A Döntõbizottság megállapította, hogy a jelentkezési határidõ 2002. június 24-én lejárt. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint ezt az idõpontot kell a jogsértõ cselekmény bekövetkezésének tekinteni. A kérelmezõ pedig e tekintetben a jogorvoslati kérelmét - a jogvesztõ határidõn túl - 2002. július 18-án terjesztette elõ.<br>
A Döntõbizottság a fentiekre tekintettel a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján a jogorvoslati kérelem ezen részét elutasította.<br>
Kérelmezõ sérelmezte, hogy - állítása szerint - a bontás elõtt elõzetes hírek szivárogtak ki. A Döntõbizottság a jogorvoslati kérelem ezen részét a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdésére tekintettel elutasítja.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja és a 80. § (4) bekezdése szerint rendelkezett.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. augusztus 27.<br>
<br>
Dr. Szaller Ottó s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>