<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8381)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.459/12/2002.<br>
<br>
Tárgy: a MAHID 2000 Rt. kérelmezõ jogorvoslati kérelme Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MAHID 2000. Magyar Híd- és Szerkezetépítõ Rt. (1151 Budapest, Mogyoród út 42., képviseli: dr. Nagy Judit ügyvéd, 1062 Budapest, Bajza u. 45. II/14., a továbbiakban: kérelmezõ) kérelmének, melyet a Budapest Fõváros Önkormányzata, nevében eljár: Budapest Fõváros Önkormányzata Fõpolgármesteri Hivatala, Közlekedési Ügyosztály (1052 Budapest, Városház u. 9-11., képviseli: dr. Molnár Judit ügyvéd, 1065 Budapest, Bajcsy-Zsilinszky út 21. IV/1., a továbbiakban: ajánlatkérõ) "a Budapest XIV-XV. ker., Csömöri út-Drégelyvár utcai közúti felüljáró felújítása" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (8) bekezdését, valamint a Kbt. 59. § (1) bekezdését, ezért a Döntõbizottság az ajánlatkérõvel szemben 3 000 000 Ft, azaz hárommillió forint, a döntésért felelõs Atkári János, a fõpolgármester általános helyettesével szemben 100 000 Ft, azaz egyszázezer forint bírságot szab ki.<br>
Kötelezi az ajánlatkérõt, valamint a döntésért felelõs személyt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizessék be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. március 6-án, a Közbeszerzési Értesítõ 10. számában elõzetes összesített tájékoztatót tett közzé több híd, felüljáró felújításával kapcsolatos beszerzési szándékáról.<br>
Az ajánlatkérõ 2002. június 12-én, a Közbeszerzési Értesítõ 24. számában 4575/2002 sz. alatt ajánlati felhívást tett közzé a fenti tárgyban.<br>
Az ajánlati felhívás 3. a) pontja alatt ajánlatkérõ a beszerzés tárgya és mennyisége cím alatt meghatározta az elvégzendõ munkák fõbb mennyiségeit és paramétereit, illetve a 3. b) pontban a teljesítés helyét határozta meg.<br>
Az ajánlatkérõ a felhívás 11. pontjában az ajánlattevõ és a közbeszerzés értékének 10%-át meghaladó mértékben igénybe venni kívánt alvállalkozóinak pénzügyi, gazdasági és mûszaki alkalmassága igazolására szolgáló adatok és tények körét írta elõ úgy, hogy nem írt elõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint külön-külön feltételeket az ajánlattevõkre és az alvállalkozókra.<br>
Az ajánlatkérõ a mûszaki alkalmasság igazolásához többek között a 11. a) pont, 2.1 alpontja alatt megkövetelte az ajánlattevõ és a közbeszerzés értékének 10%-át meghaladó mértékben igénybe venni kívánt alvállalkozó elõzõ 3 évben (1999. 2000., 2001.) a jelen beszerzés tárgyával azonos összetettségû, hasonló nagyságrendû hídfelújítási munkák pozitív visszaigazolású referenciáinak ismertetését a szerzõdést kötõ másik fél megnevezésével, címének, telefonszámának, a szerzõdés összegének meghatározásával [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja].<br>
Az ajánlatkérõ az ajánlati felhívás 12. b) pontjában, annak elsõ bekezdésében meghatározta azt, hogy a szerzõdés teljesítésére alkalmatlannak minõsíti azt a jelentkezõt, többek között abban az esetben, ha az ajánlattevõ nem rendelkezik 1999-2001. években a referenciafelelõs megbízottjától származó pozitív visszaigazolású, a beszerzés tárgyával azonos összetettségû (minimum 200 M Ft értékû) hídfelújítási referenciával.<br>
Az ajánlatkérõ a felhívás 13. a) pontjában megjelölte, hogy az ajánlatok elbírálásának szempontja a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) pontja értelmében a legalacsonyabb összegû ellenszolgáltatás.<br>
Az ajánlatkérõ az egyéb információk 16.6. pontjában az összes ajánlattevõ számára egy ízben azonos feltételekkel lehetõséget biztosított a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § szerinti igazolás vagy nyilatkozat utólagos csatolására, valamint egyéb, az ajánlattal kapcsolatos formai hiányosságok pótlására [Kbt. 43. § (4) bekezdése].<br>
Az ajánlatkérõ ajánlati dokumentációt is készített, melyben útmutatót adott az ajánlat tartalmi és formai követelményeirõl, a szerzõdéses feltételekrõl. A feszített vasbeton híd felújítási munkáinak mûszaki terveit, továbbá kitöltendõ mintalapokat is tartalmazta ezen dokumentáció.<br>
A dokumentáció 18-19. oldalán található a 10. számú dokumentum, melyben ajánlatkérõ megismételte az ajánlati felhívás 11. a) 2.1. alpont szerinti, a mûszaki alkalmassági igazolásával kapcsolatos elõírását és megadta azt a táblázatot, melyben az ajánlattevõ és alvállalkozója megtehette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az 1990., 2000. és 2001. év referenciáiról a nyilatkozatot. A táblázatban az alábbi adatoknak kellett szerepelni:<br>
- megrendelõ neve és címe,<br>
- a projekt megnevezése, helye, jellege,<br>
- a befejezés idõpontja,<br>
- a szerzõdés értéke (nettó),<br>
- a cég részvételi aránya %-ban,<br>
- információt adó neve, címe, telefonja.<br>
A dokumentum tartalmazta azt is, hogy pozitív visszaigazolást külön csatolni kell, valamint a lábjegyzetben azt a megjegyzést, hogy "ha szükséges, adjon külön szöveges ismertetést, esetleg fotót stb.". Helyszíni konzultációra az eljárás során nem került sor.<br>
Az ajánlattételi szakaszban az írásban feltett kérdéseket, melyek részben mûszaki, részben a költségelést, illetve a költségvetési kiírást érintették - tehát a jogvita tárgyával nem kapcsolatosak - az ajánlatkérõ szabályosan megválaszolta.<br>
Az ajánlattételi határidõre 2002. július 8-ára a kérelmezõ, a HÍDÉPÍTÕ Rt., a HÍDTECHNIKA Kft. és az ALTERRA Kft. tett ajánlatot.<br>
A kérelmezõ ajánlatába becsatolta a 2002. május 15-én kelt és a Nemzeti Autópálya Rt. vezérigazgatójának aláírásával ellátott referencianyilatkozatot, mely szerint az M7-es autópálya jobb pálya 44-80 km-sz. szakaszán a hídfelújítási munkálatokat a 2001. március 19-én kelt szerzõdés alapján a MAHID 2000 Rt. végezte el. Eszerint a 44-80 km-szelvények között 43 db híd felújítása történt meg: 29 db felüljáró rekonstrukciója készült el 2001. november 30-ig és ezen a szakaszon további 14 aluljáró felújítása fejezõdött be 2002. május 10-ig, illetve a 100-110 km-es szelvények között még 2 felüljáró és 3 aluljáró. A referencianyilatkozat szerint a kérelmezõ minden esetben elsõ osztályú minõségben készítette el a szerkezeteket a technológiai, a környezet- és balesetvédelmi elõírások betartásával. Az ajánlatok értékelése során a kérelmezõ referencianyilatkozatára, illetve bemutatására az ajánlatkérõ a következõ megállapítást tette az ún. értékelõlapon:<br>
"Csak 2001-ben befejezett referenciamunkáiról adott be nyilatkozatot az ajánlattevõ az ajánlati dokumentáció 41. oldalától kezdõdõen, melyeknek nem volt meg az 1 éves utó-felülvizsgálata. A referenciából nem megállapítható, hogy azok milyen összetettségûek és nagyságrendûek. A referenciamunkákra nézve pozitív visszaigazolású nyilatkozatok becsatolása megtörtént, de ezek közül a VEGYÉPSZER Rt. igazolása nem vehetõ figyelembe, mivel egyrészt nem építtetõ, másrészt a MAHID 2000 Rt. tulajdonosa, az ÁMI Kft. igazolása sem vehetõ figyelembe, mivel utóbbi sem építtetõ. A Nemzeti Autópálya Rt. igazolásának ellenõrzése céljából megerõsítõ telefont kértünk."<br>
E célból a Fõvárosi Közterület-fenntartó Rt. a következõ kérdéseket tette fel az NA Rt.-nek az M7-es autópálya 44-80 km-szelvények közt 29 db és a 44+500-80+100 km és a 100-110 km-szelvény közötti 32 db mûtárgy rekonstrukciójával kapcsolatban:<br>
- A fenti munkák, felújítások vagy új mûtárgyépítések voltak-e?<br>
- Az egyes létesítmények mûszaki átadás-átvételi eljárásai lezárultak-e a 2001. évben?<br>
- Minõségi észrevételek felmerültek-e a fenti munkák végrehajtása vagy átadás-átvétele során?<br>
- Befejezõdtek-e a üzemeltetõ részére történõ átadás-átvételek?<br>
- A fenti mûtárgyak szerkezete vasbeton vagy acél volt-e?<br>
Az NA Rt. vezérigazgatója 2002. június 12-én írt levelében az alábbiakat válaszolta:<br>
- Csak az NA Rt. jogosult referencianyilatkozatot adni az M7-es autópálya felújításával és új szakaszának építésével kapcsolatosan kötött szerzõdések vonatkozásában.<br>
- Az MA Rt. az M7-es autópálya jobb pálya felújítására a 17-90 km-szakasz között, valamint a hiányzó jobb pálya építésére a 90-110 km szelvény között a Magyar Autópálya Építõ Konzorciummal kötött szerzõdést 2002. április 31-i határidõvel, míg a bal pálya felújítására vonatkozó határidõ 2002. november 30.<br>
- A leszerzõdött feladatok között acélszerkezetû mûtárgy építése, felújítása nem szerepelt.<br>
- Értelemszerûen a jelzett határidõk miatt is a munkák teljes körû átadás-átvétele nem fejezõdött be.<br>
Az ajánlatkérõ szakmai elõkészítõ bizottsága 2002. július 16-án döntött a kérelmezõ alkalmatlanságáról, mert nem rendelkezik a felhívásban rögzített referencianyilatkozatokkal, illetve a NA Rt. azokat nem igazolta vissza.<br>
Ajánlatkérõ a 2002. július 18-án kelt levelében kérte a kérelmezõt a rendelkezésükre álló referenciát igazoló levelek közötti ellentmondás ellenõrizhetõ módon történõ feloldására.<br>
A kérelmezõ a megadott idõpontig megadta válaszát, mely szerint elõadta, hogy az õ értelmezésük szerint a referencia felelõse a VEGYÉPSZER Rt., aki az elvégzett munkákat közvetlenül megrendelte tõlük és a referenciafelelõs megbízója pedig a Nemzeti Autópálya Rt. A Nemzeti Autópálya Rt. megbízásából az ÁMI Kft. volt végiga mûszaki ellenõr, mely cég a konzorcium elõteljesítését, illetve a jelzett autópályaszakaszokat mûszakilag átvette és kifogástalan minõségûnek tartotta. A kérelmezõ a mûszaki átadás-átvételi és hiánypótlási igazolásról iratokat csatolt, melyet a vele közvetlenül szerzõdõ megrendelõ VEGYÉPSZER Rt. és a mûszaki ellenõr ÁMI Kft. állított ki 2001. szeptember 21-én, illetve december 21-én.<br>
Az értékelésrõl a 163/2002. (VII. 25.) számú határozatával a Közbeszerzési Bizottság is döntött, mely szerint a kérelmezõ alkalmatlan a szerzõdés teljesítésére. A Közlekedési Ügyosztály döntési javaslata alapján a döntést Atkári János, a fõpolgármester általános helyettese hagyta jóvá.<br>
Eredményhirdetésre 2002. július 30-án került sor, melyen a HÍDTECHNIKA Kft. ajánlatát hirdették ki nyertesnek, míg a kérelmezõt a szerzõdés teljesítésére alkalmatlannak nyilvánították, a pozitív visszajelzésû garanciákat nem fogadta el a pályáztató. Az ajánlatkérõ az eredményhirdetési jegyzõkönyv szerint közölte a megjelent ajánlattevõkkel, hogy a rövid teljesítési határidõkre tekintettel a Polgármesteri Hivatal vezetése hozzájárult az ajánlati felhívásban közölt eredményhirdetési idõpontnál korábbi, 8 napon belüli szerzõdéskötéshez.<br>
Az ajánlatkérõ elkészítette az Összegzés az eljárásról címû iratot, és azt megküldte valamennyi ajánlattevõ részére. A kérelmezõ szerzõdés teljesítésére alkalmatlanná nyilvánítási okaként az szerepelt, hogy az ajánlati felhívás 11. b) pontja szerint nem rendelkezik 1999-2001. években a referenciafelelõs megbízójától származó pozitív visszaigazolású, a beszerzés tárgyával azonos összetettségû (minimum 200 M Ft értékû) hídfelújítási referenciával.<br>
A kérelmezõ 2002. augusztus 7-én nyújtotta be jogorvoslati kérelmét, melyben kifogásolta az ajánlatkérõnek a mûszaki alkalmatlanságra hivatkozással történõ szerzõdés teljesítésére alkalmatlanná nyilvánító döntését. Álláspontja szerint az ajánlatkérõ elõírásának megfelelõen igazolta az alkalmasságát megalapozó tényeket a Nemzeti Autópálya Rt. 2002. május 15-én kibocsátott referencianyilatkozatával, illetve a mellékletként csatolt, a VEGYÉPSZER Rt., illetve az ÁMI Kft. mint mûszaki ellenõr referencianyilatkozatával. Elõadta, hogy az M7-es autópálya felújítási munkáiban vett részt. A Nemzeti Autópálya Rt. a Magyar Autópálya Építõ Konzorciummal kötött szerzõdést a munkákra és õ a konzorcium egyik tagjával a VEGYÉPSZER Rt.-vel - mint annak alvállalkozója - kötött vállalkozási szerzõdést. Ezt a VEGYÉPSZER Rt. a fõvállalkozási szerzõdésben foglaltaknak megfelelõen be is jelentette a megrendelõnek. A kérelmezõ ennek megfelelõen csatolta az ajánlatához az építtetõ Nemzeti Autópálya Rt. a munkák elvégzését megrendelõ, valamint a munkák ellenõrzését végzõ ÁMI Kft. referenciaigazolását. Ezek szerint 2001. november 30-ig az M7-es autópályán több híd, felüljáró rekonstrukcióját végezték el. Az általuk végzett és átadott munka értéke az ajánlatkérõ által elõírt 200 M Ft értéket meghaladja, azaz az azonos nagyságrend követelményét kielégíti. Kérte a döntés megsemmisítését és ideiglenes intézkedéssel a szerzõdés megkötésének megtiltását.<br>
Az ajánlatkérõ az eljárásban keletkezett iratokat megküldte, és észrevételében elõadta, hogy a kérelmezõ olyan referencianyilatkozatot csatolt, amely az elvégzett munkákat összevontan, összefoglalóan adta meg az M7-es autópálya különbözõ szakaszain. A cég részvételi arányát 43, illetve 33%-ban jelölte meg. A kérelmezõ a referenciafelelõs megbízójaként a Nemzeti Autópálya Rt.-t adta meg, aki a referencia igazolásában nem azonos tartalommal, de szintén összevontan nyilatkozott, melybõl a kérelmezõ mûszaki alkalmassága az általuk elõírt módon, illetve tartalommal nem volt megállapítható.<br>
Az ajánlatkérõ elõadta, hogy az NA Rt. a megkeresésükre a MAHID Rt. referenciáiról - mint folyamatban lévõ munkákról - nyilatkozott, ezért megkeresték kérelmezõt az ellentmondás feloldására. Elfogadhatónak tartották volna az önállóan üzemelõ hídfelújítási munkák mûszaki átadás-átvételi eljárásának jegyzõkönyveivel történõ igazolást, melybõl az elvégzett munka mûszaki tartalma megállapítható.<br>
A kérelmezõ válaszához a VEGYÉPSZER Rt. és az ÁMI Kft. nyilatkozatait csatolta, akik referenciakiadásra nem jogosultak. Az ajánlatkérõ tájékoztatta egyben a Döntõbizottságot, hogy a szerzõdést az eredményhirdetés során közölt korábbi idõpontban, 2002. augusztus 8-án megkötötték.<br>
Az egyéb érdekeltek közül a HÍDTECHNIKA Kft. képviselõje tett észrevételt, mely szerint a kérelmezõnek egyértelmû érdeke volt a minél részletesebb és pontosabb, pozitív referencia megadása, tehát ezt külön felhívás nélkül is meg kellett volna tennie.<br>
A Döntõbizottság ideiglenes intézkedést nem hozott az eljárás megindításakor rendelkezésére álló iratok alapján. Az ajánlatkérõ 2002. augusztus 15-én küldte meg az iratokat és egyben tájékoztatta a Döntõbizottságot, hogy a szerzõdést a nyertes céggel 2002. augusztus 8-án már megkötötték.<br>
A Döntõbizottság a rendelkezésére álló iratok, illetve a felek írásbeli és szóbeli nyilatkozatai alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint az ajánlatkérõ az ajánlatok felbontását követõen az (1), (2), (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megállapította, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdését figyelembe véve írta elõ az ajánlattevõk számára a pénzügyi, gazdasági és mûszaki alkalmasságok igazolását. Ezen belül az ajánlatkérõ a mûszaki alkalmasság körében kifejezetten a Kbt. 44. § (2) bekezdés a) pontjának megfelelõen írta elõ az alkalmassági feltételeket. Kizárólag az elõzõ, legfeljebb 3 év legjelentõsebb szállításainak ismertetését írta elõ, legalább az ellenszolgáltatás összegének, a teljesítés idejének, illetve a másik fél megnevezésének a követelményével. Az ajánlatkérõ a Kbt. fenti kógens szabályainak a keretei között az ajánlati dokumentáció 10. számú mellékletében meghatározta a referencianyilatkozat további tartalmi és formai követelményeit, és pontosan elõírta, hogy a megadott táblázatokban milyen adatokat kell elõírni.<br>
A Döntõbizottság megállapította, hogy az ajánlati dokumentációban részletezett referencia-elõírásoknak a kérelmezõ referencianyilatkozata megfelelt, mivel tartalmazta a megrendelõ nevét és címét, a projekt megnevezését, jellegét, helyét, a befejezés idõpontját, a szerzõdés értékét, a cég részvételi arányát, valamint az információt adó nevét, címét és telefonszámát. A referenciafelelõs megbízójától, azaz az építtetõ NA Rt.-tõl származó 2002. május 15-i referencianyilatkozat pozitív tartalmú volt. Az ajánlatkérõ a fenti dokumentációban csak feltételesen az ajánlattevõre bízva írta elõ, hogy a mûszaki tartalomra vonatkozóan - amennyiben az ajánlattevõ szükségesnek találja - adjon szöveges ismertetést, egyéb leírást. Az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését figyelembe véve lehetõsége lett volna, hogy a felvilágosítás kérése körében a mûszaki tartalom vonatkozásában az azonos összetételre, illetve a mûszaki tartalomra nézve tisztázó kérdést intézzen a kérelmezõhöz, vagy az ajánlati felhívás 16.6. pontjában elõírt igazolás csatolására hívja fel a kérelmezõt hiánypótlás keretében.<br>
A kérelmezõnek az NA Rt. felé intézett megkeresésére adott válasz a korábbi referencianyilatkozat pozitív tartalmának nem mond ellent, mert megerõsíti, hogy ez a nyilatkozat csak az NA Rt. részérõl adható ki, valamint tartalmazza a referenciák helyének beazonosításához szükséges adatokat, melyek tartalmazzák az elsõ referencianyilatkozatban megadott pályaszakaszokat is. A Döntõbizottság tehát az ajánlati felhívásban megjelölt referenciafelelõs megbízójától, azaz az építtetõ NA Rt.-tõl származó referenciaigazolásokat elfogadhatónak találta, mivel azok az ajánlati felhívásban és a dokumentációban megszabott követelményrendszernek megfeleltek.<br>
A Döntõbizottság figyelembe vette azt is, hogy az ajánlatkérõ az Alterra Építõipari Kft. vonatkozásában megállapította ezen ajánlattevõ alkalmasságát függetlenül attól, hogy az ún. értékelõ lapon szerepel azon megjegyzés, hogy a pozitív visszaigazolást ezen ajánlattevõk vonatkozásában nem az építtetõ adta, illetve a referenciamunkák közül a legnagyobb értékû sem éri el a 200 milliós nagyságrendet, illetve megállapítható, hogy a megadott referenciát figyelembe véve a cég részvételi arányainak egyike sem nem éri el a referenciakövetelményben megfogalmazott 200 millió forintos nagyságrendet.<br>
A Döntõbizottság megállapította, hogy ezen hiányosságaitól függetlenül az Alterra Kft.-t - mint alkalmas ajánlattevõt - figyelembe vette az ajánlatkérõ.<br>
A Döntõbizottság tehát megállapította, hogy a referencia-elõírásokban megadott 1999-2001. közötti években a 200 milliós nagyságrend minimumfeltételt jelentõsen meghaladó nagyságrendû referenciát nyújtott be a kérelmezõ, valamint a referencianyilatkozat az építtetõtõl, mint a referenciafelelõs megbízójától származik.<br>
A Döntõbizottság szerint az építési beruházás mûszaki ellenõrének, az ÁMI Kft.-nek az igazolását is figyelembe kellett volna venni tekintettel az ajánlatkérõnek arra a nyilatkozatára, hogy a közbeszerzés gyakorlata szerint a referenciafelelõs megbízottjának nyilatkozatát is az eljárásaik során figyelembe veszik. Megállapítást nyert, hogy az ÁMI Kft. az NA Rt. megbízottjaként végezte el a mûszaki ellenõri tevékenységet.<br>
A Döntõbizottság álláspontja szerint a VEGYÉPSZER Rt. - mint az építtetõvel szerzõdéses viszonyban álló generálkivitelezõ - referencianyilatkozata szintén figyelembe veendõ volt, hiszen a kérelmezõ nem az építtetõvel, hanem a generálkivitelezõvel áll szerzõdéses viszonyban, és az elkészült munkát is a vele közvetlenül szerzõdõ generálkivitelezõ veszi át tõle.<br>
A Döntõbizottság megállapította továbbá, hogy a referencianyilatkozat pozitív tartalmú és - tekintettel az ajánlati dokumentációnak a feszített vasbeton hídra vonatkozó és a tervekben meglévõ elõírásaira - a beszerzés tárgyával hasonló összetettségû is volt.<br>
A Döntõbizottság összességében megállapította, hogy a kérelmezõnek az M7-es autópálya 44-80 km-szelvények közötti autópálya-szakaszokra vonatkozó és 2001. november 30-án befejezett 29 hídfelújítást megjelölõ referencianyilatkozata az ajánlati felhívásnak, illetve az ajánlati dokumentációnak megfelelt. Az ajánlatkérõ azzal a döntésével, hogy a szerzõdés teljesítésére alkalmas kérelmezõt kizárta az értékelésbõl, megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, ugyanis a kérelmezõ adta meg a legalacsonyabb összegû ellenszolgáltatást, tehát a közbeszerzési eljárás nyertesének lehetett volna nyilvánítani.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerinti jogkörében eljárva a Kbt. 88. § (1) bekezdés d), f) és h) pontja szerinti jogkövetkezményeket alkalmazta.<br>
A Döntõbizottság a bírság mértékének meghatározásánál figyelembe vette a közbeszerzés 247 M Ft-os nagyságrendjét, valamint azt a tényt, hogy a jogsértés a megkötött szerzõdésre tekintettel már nem reparálható.<br>
A Döntõbizottság a bírság kiszabásánál figyelemmel volt arra a körülményre is, hogy az ajánlatkérõ megsértve a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, a kérelmezõ alkalmatlanná nyilvánításával az egyébként a legalacsonyabb árajánlata alapján nyertesnek nyilvánítandó ajánlattevõt zárta ki az eljárásból.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján történõ személyre szóló bírság kiszabását az ajánlatkérõnek a felelõsségi rendet tartalmazó nyilatkozata alapján a fõpolgármester akadályoztatása miatt az eljáró fõpolgármester-helyettessel szemben - mint a teljes eljárásért felelõs személlyel szemben - alkalmazta, aki a felelõssége tényét írásos nyilatkozatban elismerte.<br>
A 6/2001. (III. 14.) Fõv. Kgy. rendelet 20. § (1) bekezdése szerint a közbeszerzési eljárás egyes kérdéseirõl a fõpolgármester kérésére benyújtott ajánlatokat a Közbeszerzési Bizottság javaslata alapján a fõpolgármester bírálja el.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 11.<br>
<br>
Dr. Csanádi Péter s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>