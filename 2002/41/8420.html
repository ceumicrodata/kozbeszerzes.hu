<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8420)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.501/13/2002.<br>
<br>
Tárgy: a Mestermérnök Ipari, Kereskedelemi és Szolgáltató Kft. jogorvoslati kérelme Körösladány Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mestermérnök Ipari, Kereskedelmi és Szolgáltató Kft. (9023 Gyõr, Lehel út 15., képviseli: dr. Szammer Károly ügyvéd, 9023 Gyõr, Lehel u. 15., a továbbiakban: kérelmezõ) jogorvoslati kérelmének, melyet a Körösladány Nagyközség Önkormányzata (5516 Körösladány, Dózsa út 2., nevében eljár: "KÖVITE" Körösvidéki Vízgazdálkodási Társulati Egyesülés, 5701 Gyula, Bocskai u. 18., a továbbiakban: ajánlatkérõ) "Körösladány Nagyközség vákuumos szennyvízelvezetõ rendszer I. ütem megépítése a vízjogi létesítési engedélyben meghatározott mûszaki tartalommal" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdés d) pontját és a Kbt. 34. § (4) bekezdés c) pontját, valamint a Kbt. 55. § 6) bekezdését, ezért az ajánlatkérõvel szemben 1 000 000 Ft, azaz egymillió forint, míg a "KÖVITE" Körösvidéki Vízgazdálkodási Társulati Egyesüléssel, mint lebonyolítóval szemben 2 000 000 Ft, azaz kettõmillió forint Ft bírságot szab ki.<br>
A Döntõbizottság kötelezi továbbá az ajánlatkérõt és a "KÖVITE" Körösvidéki Vízgazdálkodási Társulati Egyesülést, mint lebonyolítót, hogy a bírságokat a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizessék be.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. február 27-én részvételi felhívást tett közzé a fenti tárgyban a Közbeszerzési Értesítõben 4537/2002 szám alatt.<br>
A jelentkezési határidõre az ARINEXT Kft., a VAKOND Kft., a "LADÁNY Közös Vállalkozás, a VÁKUUM 2003. Közös Vállalkozás, a Mestermérnök Kft., valamint a Körösladány 2002. Konzorcium adott be részvételi jelentkezést, melyet bizottság értékelt és a 2002. április 9-i eredményhirdetésen a szerzõdés teljesítésére alkalmatlanná nyilvánították az ARINEXT Kft.-t, a VAKOND Kft.-t, a "LADÁNY" Közös Vállalkozást. A VÁKUUM 2003. Közös Vállalkozás, a Mestermérnök Kft., valamint a Körösladány 2002. Konzorcium jelentkezõket alkalmasnak hirdették ki.<br>
A Döntõbizottság a D.219/18/2002. sz. határozatában az ajánlatkérõ részvételi eljárást lezáró döntését megsemmisítette.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdés alapján új döntést hozott, melynek eredményét 2002. június 21-én kihirdette, mely szerint a Körösladány 2002. Konzorcium, a Mestermérnök Kft. és a "LADÁNY" Közös Vállalkozás az alkalmasnak minõsített ajánlattevõk, részükre az ajánlati felhívást aznap elküldték.<br>
Az ajánlati felhívás 12. pontjában meghatározták az ajánlatok elbírálásának szempontjait:<br>
Az összességében legelõnyösebb ajánlat megítélésére szolgáló részszempontok és részszempontonként az azok súlyozott meghatározó súlyszámok:<br>
részszempontok	súlyszámok<br>
<br>
1. Ajánlati ár	10<br>
  Pontszám  10<br>
             8<br>
             6<br>
             4<br>
             2<br>
             0<br>
           310      340     370     400      430<br>
	Nettó ár (millió Ft)<br>
<br>
2. Elõírtnál kedvezõbb (100 000 Ft/nap) késedelmi kötbér vállalása	2<br>
<br>
3. Helyi munkaerõ foglalkoztatásának %-os aránya	2<br>
<br>
4. Elõírtnál kedvezõbb jóteljesítési garancia vállalása<br>
Idõtartama:	2<br>
Nagysága:	2<br>
<br>
5. Garanciális, szavatossági vállalások törvényben rögzítettek feletti többlet vállalása	2<br>
<br>
6. Építéstechnológia leírása<br>
Építésszervezés leírása	4 (2-2)<br>
Az értékelés során adható pontszám részszempontonként: 1-10. A részszempontonként legkedvezõbb ajánlat a legmagasabb pontot kapja, a legkevésbé kedvezõ a legalacsonyabbat, a többi ajánlattevõ pontszámai matematikai arányossággal lesznek képezve.<br>
Az ajánlatkérõ által megadott dokumentáció az értékelésrõl információt nem adott.<br>
A 2002. augusztus 1-jei ajánlattételi határidõre mindhárom ajánlattevõ benyújtotta ajánlatát.<br>
Az ajánlatokat bizottság értékelte, majd a képviselõ-testület döntött 2002. augusztus 13-án. A 61/2002. (VIII. 13.) sz. képviselõ-testületi határozat szerint a nyertes ajánlattevõ a "Ladány" Közös Vállalkozás, míg a második legkedvezõbb ajánlatot benyújtó ajánlattevõ a MESTERMÉRNÖK Ipari, Kereskedelmi és Szolgáltató Kft.<br>
Az eredményhirdetés 2002. augusztus 15-én volt, melyen kérelmezõ nem vett részt. Ajánlatkérõ az összegzést az ajánlattevõk részére megküldte, melyet a kérelmezõ 2002. augusztus hó 23-án vett át.<br>
Az ajánlatkérõ a beszerzésre az építési-vállalkozási szerzõdést 2002. augusztus 23-án megkötötte.<br>
A kérelmezõ 2002. augusztus 26-án nyújtotta be jogorvoslati kérelmét, melyben az eljárást lezáró döntést sérelmezte, kérte a Döntõbizottságot a döntés megsemmisítésére, ajánlatkérõt kötelezni az ajánlatok újraértékelésére, ideiglenes intézkedésként az eljárás felfüggesztését, illetve a szerzõdéskötés megtiltását.<br>
Kérelme indokaként elõadta, hogy az ajánlatkérõ részszempontonként eltérõ módszerrel értékelt, valamint a 6. részszempont vonatkozásában nem helytálló ajánlatkérõ értékelése.<br>
Az ajánlatkérõ és a lebonyolító észrevétele szerint az értékelés a kiírás szerint történt és a 6. részszempont tekintetében is helyes volt az értékelés.<br>
A Döntõbizottság 2002. szeptember 11-én tájékoztatta a feleket, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése szerint hivatalból vizsgálja a jogorvoslati eljárásban, hogy a Kbt. 34. § (3)-(4) bekezdései teljesültek-e. A Döntõbizottság megállapította, hogy az ajánlati ár értékelése nem azonos a többi 5 elbírálási részszempontnál megjelölt módszerrel.<br>
A 6. részszempont nem felel meg a 34. § (4) bekezdés c) pontjának (gazdaságilag mérhetõ mennyiségi, minõségi tényezõkön való alapulás követelménye) és a megadott módszerrel való értékelése kétséges. Az ajánlati ár értékelésére adott módszer nem biztosítja azt a követelményt, hogy a legjobb ajánlati tartalmi elem a maximális pontot érje el.<br>
Az ajánlatkérõ a hivatalból indított eljárásra észrevételt tett, mely szerint az ajánlati ár értékelése arányosításon alapul. A grafikonból kiderül, hogy melyik a legelõnyösebb mérnökár, amely feltételezi, hogy az ellenértékért kifogástalan minõség készül. A 6. részszempont pedig megfelel a gazdaságilag értékelhetõ mennyiségi, illetve minõségi adat követelményének.<br>
Kérte a kérelmet elutasítani annak alaptalansága miatt.<br>
Az egyéb érdekeltek észrevételt nem tettek.<br>
A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a közbeszerzési eljárás az alábbiak szerint jogsértõ volt.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontja szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk.<br>
A Döntõbizottság megállapította az általa hivatalból kiterjesztett vizsgálat során, hogy az ajánlatkérõ a 6. bírálati részszempontba mind az építéstechnológia leírása, mind pedig az építésszervezés leírása vonatkozásában nem felel meg annak a követelménynek, hogy a bírálati részszempontnak gazdaságilag mérhetõ mennyiségi és minõségi tényezõkön kell alapulnia. Az ajánlatkérõnek a tárgyaláson tett nyilatkozata szerint az építéstechnológia leírása körében arra kívánt figyelemmel lenni, hogy az az üzemeltetési költségek optimális csökkenését eredményezi-e a megadott ügyeleti létszám és a beépítendõ anyagok vonatkozásában. Az ajánlatkérõ azonban e részszempont értékelési szempontjait sem az ajánlati felhívásban, sem pedig a dokumentációban nem adta meg, ezért ajánlattevõk nem lehettek tisztában azzal, hogy az ajánlatkérõ e részszempont bírálatánál mit kíván értékelni.<br>
A Döntõbizottság álláspontja szerint nem helytálló az ajánlatkérõnek az a hivatkozása, hogy a megadott mûszaki dokumentáció, illetve tervadataival történõ összevetéssel a 6. részszempont az ajánlatok objektív értékelésére alkalmas. A részszempontnak magának kell a gazdaságilag mérhetõ mennyiségi és minõségi tényezõket tartalmaznia, ennek hiányában a mûszaki dokumentáció és a tervek az ajánlatkérõ által elõre nem meghatározott részeinek az értékelésbe bevonása jogsértõ értékeléshez vezet.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a Kbt. 35. § (1) bekezdése vagy a Kbt. 59. § (4)-(5) bekezdései alapján elõnyben kell részesíteni.<br>
A Döntõbizottság megállapította, hogy az ajánlatkérõ az ajánlat árbírálati részszempont vonatkozásában nem az általa az ajánlati felhívásban megjelölt matematikai arányosság módszerével bírálta el az ajánlatokat. Az ajánlattevõ ugyanis nem a legkedvezõbb és legkedvezõtlenebb árat értékelte a pontszámkiosztás során, hanem a grafikonban megjelölt mérnökár képezte az összehasonlítás alapját. Tehát az ajánlatkérõ nem a tartalmi elemeket értékelte az ajánlatokban, hanem a mérnökárhoz, mint az általa legelõnyösebbnek tartott árhoz viszonyította az ajánlatokat. Így az értékelés során a mérnökárhoz viszonyított alacsonyabb ár, valamint a magasabb ár is azonos pontszámot eredményezhetett az értékelés során. Az ajánlatkérõnek az értékelés kiinduló alapjának pedig a legkedvezõbb, tehát a legalacsonyabb érvényes árat kellett volna tekinteni. Az ajánlatkérõ a grafikon szerinti értékelése során a "Ladány" Közös Vállalkozás 368 352 000 Ft ajánlati árát a fentiek alapján alacsonyabb (9,8) pontszámmal értékelte, mint a kérelmezõ magasabb 370 000 000 Ft ajánlati árát (10 pont).<br>
Az ajánlatkérõnek az ajánlati felhívásnak és a mûszaki dokumentációnak megfelelõ ajánlatokat érvényes ajánlatoknak kell elfogadnia. Az érvényes ajánlatok közül kell meghatároznia a legkedvezõbb árú ajánlatot, melynek a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakra figyelemmel a maximális pontot kell kapnia.<br>
A Döntõbizottság nem fogadta el ajánlatkérõ érvelését, hogy az ajánlati árak értékelése során a mûszaki tartalmat is figyelembe kívánta venni, tekintettel arra, hogy a matematikai arányosítás megadott módszere szerint az ajánlatkérõ csak a legalacsonyabb árhoz képest vizsgálhatta az ajánlati árakat.<br>
A Döntõbizottság megállapította, hogy az ajánlatkérõ azzal, hogy az elsõ és a többi 5 bírálati részszempont vonatkozásában eltérõ bírálati módszert írt elõ, megsértette a Kbt. értékelésre vonatkozó szabályait is.<br>
A Döntõbizottság megállapította az elsõ részszempont vonatkozásában, hogy az ajánlatkérõ nem alkalmazta a matematikai arányosításnak az általa a felhívásban meghatározott módszerét. Megállapította továbbá azt is, hogy az ajánlatkérõ az ajánlatok értékelésénél nem a legkedvezõbb árhoz viszonyította az ajánlati árat, hanem a grafikon alapján állapította meg a legkedvezõbb ajánlati árat.<br>
A Döntõbizottság a 6. bírálati részszempont (építéstechnológia leírása, építésszervezés leírása) tekintetében megállapította, hogy a megadott módszer alkalmazására a pontszámok meghatározásánál nem került sor. Az értékelés ellentmondásos voltára utal az, hogy az ajánlatkérõ az összegzés szöveges mellékletében (6. pont) rögzítette, hogy az ajánlattevõk a kiírás szerinti tárgyi munkára vonatkozóan írták le építéstechnológiai leírásukat, illetve a végrehajtás idõszakára tervezett szervezési feladatokat, ugyanakkor értékelésében az ajánlattevõk e részszempont értékelésénél eltérõ pontokat kaptak. Maga ajánlatkérõ sem vitatta, hogy a felhívásában megadott, a pontok meghatározására szolgáló matematikai módszer ezen részszempont esetében nem volt alkalmazható, az ajánlati tartalmi elemeket szöveges megjelenésük, illetõleg tartalmuk alapján hasonlította össze.<br>
A Döntõbizottság álláspontja szerint mivel az ajánlati felhívás tartalma jogsértõ volt mind a részszempontoknál alkalmazott eltérõ bírálati módszer, mind pedig a 6. bírálati részszempont vonatkozásában, mely nem gazdaságilag értékelhetõ mennyiségi és minõségi tényezõkön alapult, az ajánlatok értékelése nem felelhetett meg a Kbt. erre vonatkozó szabályainak sem. Tehát ajánlatkérõ eljárása az ajánlatok értékelés során a jogorvoslati kérelemben foglaltaknak megfelelõen sértette a Kbt. 55. § (6) bekezdését részben az eltérõ bírálati módszer alkalmazása, részben pedig a 6. részszempontnak a Kbt. 34. § (4) bekezdés c) pontjába ütközõ módon történõ megfogalmazása miatt.<br>
A Döntõbizottság a fenti indokok alapján <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d), f) és h) pontja szerinti jogkövetkezményeket alkalmazta, illetve bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg szervezettel szemben egymillió forint, személlyel szemben egyszázezer forint.<br>
A Döntõbizottság a bírság mértékének megállapításakor figyelembe vette, hogy a jogsértés nem reparálható, a közbeszerzés értékét (368 352 000 Ft), valamint a lebonyolító segítõ, együttmûködõ magatartását.<br>
A Döntõbizottság indokoltnak találta a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján bírság kiszabását a közbeszerzési eljárásban lebonyolítóként eljáró "KÖVITE" Körösvidéki Vízgazdálkodási Társulati Egyesüléssel szemben, tekintettel arra, hogy a lebonyolítóval kötött megbízási szerzõdés 2. a) pontja szerint a közbeszerzési eljárás elõkészítése is a lebonyolító feladatát képezte, tehát az ajánlatkérõ a beszerzésének teljes körû szakmai lebonyolítása során kizárólag a lebonyolító elõterjesztésére, illetve szakvéleményére támaszkodott. Az ajánlatkérõt képviselõ lebonyolító ügyvezetõje a felelõsséget elismerte a közbeszerzési eljárás elõkészítése vonatkozásában, míg álláspontja szerint az ajánlati felhívás általa összeállított bírálati részszempontjai megfeleltek a Kbt. szabályainak.<br>
A Döntõbizottság megállapította, hogy az ajánlatkérõ részérõl a 61/2002. (VIII. 13.) számú képviselõ-testületi határozattal történt az ajánlatok elbírálása, tehát kollektív döntés született az eljárás lezárására. Tehát a Döntõbizottság a döntéshozó ajánlatkérõ felelõsségét állapította meg a jogsértõ értékelés tekintetében. Tekintettel a testületi döntésre, a döntéshozó felelõs személy vonatkozásában az ajánlatkérõ részérõl nem volt megállapítható a felelõsség.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 25.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>