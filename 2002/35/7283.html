<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7283)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.383/10/2002.<br>
<br>
Tárgy: az Elamen Rt. jogorvoslati kérelme a Vas Megyei Markusovszky Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Kollár Edit ügyvéd (1052 Budapest, Városház u. 16.) által képviselt Elamen Rt. (1095 Budapest, Soroksári út 98., a továbbiakban: kérelmezõ) jogorvoslati kérelmét - melyet a dr. Márton Zsuzsanna ügyvéd (9700 Szombathely, Vajdahunyad tér 2.) által képviselt Vas Megyei Markusovszky Kórház (9700 Szombathely, Markusovszky u. 3., a továbbiakban: ajánlatkérõ) az 1300 fekvõbetegággyal rendelkezõ megyei kórházban az ellátottak és alkalmazottak normál és diétás étkeztetésének biztosítása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. május 2-án megjelent számában a rendelkezõ részben megjelölt beszerzés tárgyában. Az ajánlati dokumentáció IV. 3. pontjában elõírta: "A dietetikai feladatok teljes körû ellátása - dietetikusok átvételével - az ajánlatkérõ feladata."<br>
Ajánlatkérõ május 27-én konzultációt tartott az ajánlati dokumentációt kiváltók részére, melyen a kérelmezõ is jelen volt. A konzultáció során a P.Dussmann Kft. kérdésére, miszerint: "A dietetikusok átvételét mi indokolja?", ajánlatkérõ azt a választ adta, hogy a "dietetika és élelmezés egy szervezeti egységet képez." Ugyanezen kiírási feltétellel kapcsolatban a Sodexho Mo. Kft. kérdezte, hogy a "dietetikusok felügyelete hova tartozik?". Ajánlatkérõ válasza: "A szakmai felügyelet az ápolási igazgatóhoz tartozik."<br>
Az ajánlattételi határidõre a kérelmezõ és az Eurest Étteremüzemeltetõ Kft. nyújtott be ajánlatot. Ajánlatkérõ az Eurest Kft. ajánlatát hirdette ki nyertesnek, vele a szerzõdést megkötötte.<br>
Kérelmezõ július 3-án jogorvoslati kérelmet terjesztett elõ a Döntõbizottsághoz. Elõadta, hogy ajánlatkérõ egyik dietetikusától értesült arról, hogy a kórház dietetikusai június 27-én beadvánnyal fordultak a fõigazgatóhoz, mert a kórház a 2001. évi CVII. törvény 9. §-ában foglalt rendelkezés ellenére beleegyezõ nyilatkozatuk nélkül kívánja megkötni a nyertessel a szerzõdést a nyerteshez való áthelyezésük tárgyában. Kérelmezõ álláspontja szerint ajánlatkérõ a kiíráskor nem körültekintõen járt el, nem vette figyelembe az egészségügyi intézményekre vonatkozó jogszabályokat, a konzultáción feltett kérdésekre adott válasza is ellentétes a 2001. évi CVII. törvény rendelkezéseivel. Kérte a jogsértés megállapítását és az eljárást lezáró döntés megsemmisítését, valamint ideiglenes intézkedésként a szerzõdéskötés megtiltását.<br>
Ajánlatkérõ kérte a jogorvoslati kérelem elutasítását. Elõadta, hogy a közbeszerzési eljárás megindítására a felhívást március 26-án küldte meg a Közbeszerzési Értesítõ szerkesztõségének, ekkor a 2001. évi CVII. törvény még nem volt hatályban, miután a hatálybalépés idõpontja 2002. március 31. A törvény 9. §-a egyébként sem irányadó a jogvita tárgyát képezõ közbeszerzésre, mert az egészségügyi szolgáltatásokra vonatkozik, a jelen közbeszerzése pedig élelmezési szolgáltatásra irányul.<br>
A Döntõbizottság a jogorvoslati kérelemben és a tárgyaláson szóban elõadottak, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A jogorvoslati kérelem annak megállapítására irányult, hogy ajánlatkérõ a dokumentáció 12. pontjában a 2001. évi CVII. törvény 9. §-ában foglaltakkal ellentétesen határozta meg a dietetikus alkalmazottaknak a nyertes általi átvételét, mert ezen törvényi rendelkezés szerint az áthelyezéshez a dietetikus munkavállalók elõzetes hozzájárulása is szükséges. Kérelmezõ álláspontja szerint a jogsértõ kiírás alapján hozott döntés is jogsértõ, ezen döntés alapján nem lehet szerzõdést kötni a nyertessel.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie."<br>
A 26. § (2) bekezdés második mondata alapján az "ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van."<br>
E két rendelkezésbõl egyenesen következik a 62. § (1) bekezdésben foglalt szabály, miszerint eredményes közbeszerzési eljárás alapján a szerzõdést a nyertes ajánlattevõvel a felhívás, a dokumentáció és a nyertes ajánlat tartalmának megfelelõen kell megkötni.<br>
Ajánlatkérõ tehát jogszerûen kötötte meg a nyertessel a közbeszerzési szerzõdést a dietetikusok átvételére vonatkozóan.<br>
A Döntõbizottság megállapította, hogy ajánlatkérõ eljárása nem volt jogsértõ, ezért a jogorvoslati kérelmet elutasította.<br>
A Döntõbizottság nem fogadta el kérelmezõ azon érvelését, hogy ajánlatkérõ azért nem kötheti meg a nyertessel a közbeszerzési szerzõdést, mert ha az megegyezik a nyertes ajánlatával, akkor annak a dietetikusok átvételére vonatkozó része ellentétes a 2001. évi CVII. törvény 9. §-ával.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szövegébõl, miszerint az "eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított kilencven napon belül lehet kérelmezni", megállapítható, hogy a Kbt. rendelkezéseit sértõ esemény az, ami jogalapot szolgáltat a jogorvoslati kérelem elõterjesztésére. Ezzel összhangban a Kbt. 88. §-ának a Döntõbizottság által alkalmazható jogkövetkezményeket tartalmazó (1) bekezdésében a)-h)-ig felsorolt rendelkezései között a d) pont így szól: "e törvény megsértett rendelkezésének megjelölése mellett megállapíthatja a jogsértés megtörténtét". A Döntõbizottság tehát más jogszabály, így a szóban forgó törvény megsértése esetére nem állapíthat meg jogsértést, csak akkor, ha ezen más jogszabály megsértése egyben a Kbt. valamely rendelkezésének megsértésével is együtt jár. A jelen jogvitában irányadó tényállás szerint a 2001. évi CVII. törvény 9. §-ának esetleges megsértése nem járt együtt a Kbt. valamely rendelkezésének megsértésével. Ezért a Döntõbizottság nem vizsgálta, hogy az ajánlatkérõ és a nyertes által kötött szerzõdés tartalma jogsértõ volt-e a dietetikusok átvétele körében.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. július 24.<br>
<br>
Dr. Csitkei Mária s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>