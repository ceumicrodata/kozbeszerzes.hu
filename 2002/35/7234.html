<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7234)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.387/13/2002.<br>
<br>
Tárgy: az OPEL Southeast Europe Kft. és az SPQR Hungária Kft. jogorvoslati kérelme az MKGI közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az OPEL Southeast Europe Kft. (2040 Budaörs, Szabadság u. 117., a továbbiakban: I. r. kérelmezõ) és az SPQR Hungária Jármûkereskedelmi Kft. (1138 Budapest, Váci út 175., képviseli: dr. Spielmann Éva ügyvéd, 1138 Budapest, Tomori u. 23., a továbbiakban: II. r. kérelmezõ) jogorvoslati kérelmét, melyet a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2-4., képviseli: dr. Stasszel Márta jogtanácsos, a továbbiakban: ajánlatkérõ) "a 125/1996. (VII. 24.) Korm. rendelet személyi hatálya alá tartozó intézmények személygépkocsi-igényeinek teljesítése a 1054/2000. (VI. 30.) Korm. határozat mellékletét képezõ F-01-00. számú állami normatíva 2., 3., 4. és 6. kategóriájára, valamint az F-04-00. számú állami normatíva 4. kategóriájára meghatározott paraméterek alapján" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettei a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. május 2-án ajánlati felhívást tett közzé a Közbeszerzési Értesítõ 18. számában nyílt eljárás megindítására (2657/2002) a rendelkezõ részben írt tárgyban.<br>
Ajánlatkérõ a felhívás 3. a) pontjában meghatározta az öt részteljesítést (kategóriákat) az alábbiak szerint:	<br>
<br>
1. részteljesítés:	<br>
- F-01-00/2. kategória	200 db<br>
<br>
2. részteljesítés:	<br>
- F-01-00/3. kategória	700 db<br>
<br>
3. részteljesítés:	<br>
- F-01-00/4. kategória	300 db<br>
<br>
4. részteljesítés:	<br>
- F-01-00/6. kategória	200 db<br>
<br>
5. részteljesítés:	<br>
- F-04-00/4. kategória	150 db<br>
Itt közölte azt is ajánlatkérõ, hogy a fentebb közölt mennyiségektõl felfelé 50%-kal eltérhet.<br>
A felhívás 4. pontja szerint a szerzõdés idõtartama a megadott mennyiség teljesüléséig tart, de legfeljebb 2003. december 31-ig. Ugyanezen pontban közölte azt is ajánlatkérõ, hogy a szerzõdés alapján feladott megrendelések teljesítési határideje a megrendelés visszaigazolásától számított 90 nap, valamint azt, hogy az ajánlatkérõ a teljesítés során rövidebb szállítási határidõt is elfogad.<br>
A felhívás 5. pontja tartalmazta a dokumentáció rendelkezésére bocsátásának és megvásárlásának elõírásait.<br>
A felhívás 11. pontja tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, valamint az ajánlattevõnek a szerzõdés teljesítésére alkalmatlanná minõsítésének szempontjait.<br>
A 13. pont részletesen határozta meg az összességében legelõnyösebb ajánlat választásának körülményeit az öt részteljesítésre vonatkozóan. Itt került az is meghatározásra, hogy az értékelés során adható pontszám részszempontonként 1-10-ig terjed. A pontszámok meghatározásának módszerét úgy adta meg ajánlatkérõ, hogy az minden részszempont esetében azonos és azt, hogy ajánlatkérõ a formailag és tartalmilag elõzetesen megfelelõnek minõsített ajánlatokat a részszempontok alapján értékeli. Azt is közölte, hogy az egyes bírálati részszempontoknál, illetve az alszempontoknál az ajánlatkérõ számára legkedvezõbb érték 10, a legkedvezõtlenebb pedig arányosan kevesebb, de legalább 1 pontot kap. A köztes pontszámok a két pont által meghatározott egyenesre illeszkednek. Az alszempontokra kapott pontszámok súlyozott összege az elõzõekben megadott módszer szerint kerül értékelésre, és ez a pontszám lesz a részszempont pontszáma. Az egyes részszempontokra elért pontok a megadott súlyszámokkal súlyozásra, majd összesítésre kerülnek.<br>
A felhívás 14. pontja alapján többváltozatú ajánlat volt tehetõ a dokumentációban meghatározottak szerint.<br>
A felhívás 16. pontja tartalmazta az egyéb információkat. Ezen belül a 16.9. pont azt írta elõ, hogy ajánlatkérõ az eljárás nyertesének visszalépése esetén a szerzõdéskötés idõpontjában a következõ legkedvezõbb ajánlatot tevõnek minõsített ajánlattevõvel köti meg a szerzõdést. A 16.13. pont pedig azt, hogy az ajánlattevõnek a megajánlott gépkocsikat a dokumentációban meghatározottak szerint be kell mutatniuk az ajánlatkérõ számára.<br>
Az ajánlatok elkészítésének segítésére kiadott dokumentációban ajánlatkérõ megadta a mûszaki leírást, fizetési feltételeket, a bírálati szempontok súlyozását és tartalmát, útmutatót az ajánlatok elkészítéséhez, illetve a mellékletek kitöltéséhez, a szállítási szerzõdés tervezetét és a kitöltendõ mellékleteket, adatlapokat.<br>
Az ajánlati dokumentációt tíz potenciális ajánlattevõ vásárolta meg.<br>
A közbeszerzési eljárás során az ajánlatkérõ a törvényben elõírt módon a hozzáérkezõ kérdéseket megválaszolta és azt az ajánlattevõk részére a kötelezõen elõírt határidõben megküldte.<br>
Az ajánlattételi határidõig hét ajánlattevõ nyújtotta be ajánlatát.<br>
A 2002. június 12-i bontási eljáráson az elsõ részteljesítésre négy, a másodikra három, a harmadikra öt, a negyedikre kettõ, míg az ötödikre négy ajánlat érkezett, illetve bontották fel. A bontásról szóló jegyzõkönyveket 2002. június 13-án az ajánlattevõk részére megküldték.<br>
A bírálóbizottság a Renault Hungária Kft., a SUMMIT MOTORS Hungary Kft., és a Volvo Autó Hungária Kft. ajánlatának az érvénytelenségét állapította meg, és javasolta a döntéshozónak azt jóváhagyásra elfogadni.<br>
Az ajánlatkérõ fõigazgatója a bizottság javaslatával egyetértett, és errõl 2002. június 19-én tájékoztatták a három kizárt ajánlattevõt.<br>
2002. június 18-án az érvényes ajánlatok benyújtójától kérte ajánlatkérõ a felhívása szerint a megajánlott személygépkocsik útmutatását.<br>
A bírálóbizottság 2002. június 25-én az ajánlatok tartalmának vizsgálatát követõen javaslatot tett a részteljesítések nyerteseire, illetve az azokat követõ legkedvezõbb ajánlattevõk személyére.<br>
Az ajánlatkérõ döntésre jogosult fõigazgatója a bizottság véleményét elfogadva, a javaslat szerint hozta meg a döntését, melyet a 2002. július 3-i eredményhirdetésen nyilvánosan ismertettek az ajánlattevõkkel. A döntésrõl szóló írásos összegzést 2002. július 8-án megküldték az ajánlattevõknek. Ezen összegzés mellékletét képezte egy 27 lapos értékelõ táblázat is.<br>
Az eredményhirdetésen is kihirdetett összegzés 4. a) pontja szerint elsõ, második, harmadik és negyedik részteljesítés esetén a Porsche Hungária Kereskedelmi Kft. lett a nyertes, míg az ötödik részteljesítés vonatkozásában a Ford Motor Hungária Kft. A 4/b pontban megjelölte a nyertest követõ legkedvezõbb ajánlattevõt is ajánlatkérõ. Az elsõ és második részteljesítésben a Porsche Hungária Kft. alternatív ajánlata, a harmadik és ötödik részteljesítésben az I. r. kérelmezõ ajánlata volt a nyertest követõ legkedvezõbb. A negyedik részteljesítésben ilyet ajánlatkérõ nem hirdetett meg, mert ott csak egy érvényes ajánlat volt.<br>
I. r. kérelmezõ 2002. július 5-én benyújtott jogorvoslati kérelmében, melyet a tárgyaláson változatlanul fenntartott, kérte ajánlatkérõ eljárást lezáró döntésének megsemmisítését a jogsértés megállapítása mellett, valamint ajánlatkérõ kötelezését a Kbt. szabályainak megfelelõ eljárásra. Kérte továbbá az ügyben ideiglenes intézkedéssel a szerzõdéskötés megtiltását és ajánlatkérõ költségekben marasztalását, valamint az ügyben tárgyalás tartását is. Kérelme indokául elõadta, hogy ajánlatkérõnek a közbeszerzési eljárás bírálati szakaszában tanúsított magatartása törvénybe ütközõ módon sérti a kérelmezõ jogos érdekeit a közbeszerzési eljárás elsõ, második, harmadik és ötödik részteljesítésével kapcsolatosan. Álláspontja szerint ajánlatkérõ megsértette a Kbt. 53. § (2) bekezdését akkor, amikor a Porsche Hungária Kft. - véleményük szerinti - érvénytelen ajánlatát elbírálta, illetve amikor nevezettet az eljárásból a Kbt. 53. § (1) bekezdés c) pontja alapján nem zárta ki. Elõadta azt is, hogy az elbírálás részszempontjai az ajánlati felhívásban részteljesítésenként eltérõ súlyszámmal kerültek meghatározásra, azonban tartalmukat tekintve azonosak voltak. Ennek megfelelõen minden részteljesítésben szerepelt a magyarországi szervizhálózat kiterjedtsége, mint részszempont, amelynek alszempontjai a szervizek darabszáma és a szervizhálózat sûrûsége voltak.<br>
Azt is nyilatkozta, hogy az ajánlatkérõ a dokumentáció VI. fejezetében - nagyban segítve ezzel az érvényes, az ajánlatkérõi elvárásoknak leginkább megfelelõ ajánlat elkészítését - részletes útmutatót adott a mellékletek kitöltéséhez. Az útmutatóban számos fogalom pontosan definiálásra került, így az "K" mellékletre vonatkozó rész negyedik francia bekezdésében az országos szerviz fogalma is. A dokumentáció ezzel kapcsolatban kiemelve tartalmazta a következõket: "Az országos szerviznél a megajánlott típus teljes körû szervizelésére feljogosított szervizeinek számát és azok egymástól mért távolságainak számtani átlagát (területi elosztás) kell megadni". Azt is nyilatkozta, hogy az összegzés szerint egy kivételtõl eltekintve valamennyi érvényes ajánlatot benyújtott ajánlattevõ egyformán értelmezte ezt a definíciót, és a megajánlott típusok teljes körû szervizelésére ténylegesen feljogosított hivatalos márkakereskedõi hálózatát tüntette fel a "K" jelû melléklet megfelelõ oszlopában. Álláspontja szerint az összegzésbõl és a nyilvános adatok összehasonlítása alapján egyértelmûen megállapítható, hogy a Porsche Hungária Kft. az érintett négy részteljesítés egyikében sem a nyilvános adatok szerinti információt szolgáltatta. Feltételezi, hogy a Porsche Hungária Kft. mint öt független gyártmány magyarországi importõre úgy ítélte meg, hogy a Porsche csoporthoz tartozó gyártmányok szervizei között kizárólag e jelen eljárásban és csak korlátozott átjárhatóságot biztosít. Ezt abból állapította meg, hogy több, a Porsche-csoporthoz tartozó nem Skoda-gyártmányok szervizelésére feljogosított szakszervizt megkeresve valamennyi elutasította a Skoda Fabia garanciális javítására vonatkozó kérésüket.<br>
Kérelmében azt is elõadta, hogy a dokumentáció alapján a kötelezõ átvizsgálások gyakoriságába bele kell érteni azokat az átvizsgálásokat is, amikor a jármûvön kizárólag olajcserét kell végezni. Álláspontja szerint a Skoda-szervizek több helyen azt a felvilágosítást adták, hogy a PDTDI motorral szerelt Skoda Fabia gépkocsik olajcsere-periódusa 15 000 km, így ennek a szintén nyilvános, bárki által hozzáférhetõ adatoknak ellentmond a Porsche Hungária Kft. ajánlatában a Skoda Fabia típusokra megadott 30 000 km-es kötelezõ átvizsgálási gyakoriság.<br>
Azt is nyilatkozta jogorvoslati kérelmében, hogy ajánlatkérõ már több éve alkalmazza a jármûbeszerzések során azt a pontozási módszert, amely alapján az értékelés az ajánlati ár kivételével valamennyi ajánlattevõ számára nyilvánosan hozzáférhetõ adatokon alapul, és melynek során egy kis súlyszámú - azonban a jármûvásárlások során feltétlenül indokolt szubjektív értékeléstõl eltekintve - kizárólag a feltétlen objektivitást biztosító számszerûen megadott ajánlati elemek kerülnek összehasonlításra. Ennek megfelelõen az ajánlattevõk ajánlatuk elkészítése során pontosan tudják modellezni a konkurencia várható viselkedését, és meg tudják határozni, hogy kínálatuk mely tagja vagy mely tagjai felelnek meg leginkább az ajánlatkérõ által a bírálati részszempontok és súlyszámok által megfogalmazott követelményeknek. Ez a módszer ajánlatkérõ számára tisztességes ajánlattevõi magatartást feltételezve nagy biztonságot nyújt, mivel az értékelésre vonatkozó eredményes jogorvoslat lehetõségét gyakorlatilag kizárja. Ennek megfelelõen cégük is valamennyi esetben tudomásul vette, ha a pontozás eredményeképpen egy konkurens ajánlattevõ ajánlata kedvezõbbnek bizonyult.<br>
Álláspontja szerint jelen esetben a Porsche Hungária Kft. nem élt, hanem visszaélt az ajánlatkérõ által biztosított lehetõségekkel, és matematikai módszerekkel úgy határozta meg a szervizek darabszámát, hogy az számára biztos gyõzelmet eredményezzen. Álláspontja szerint a Porsche Hungária Kft., mint ajánlattevõ ezzel a magatartásával a nyerési esélyei növelése érdekében általa nyilvánvalóan a valóságnak megfelelõen ismert, azonban ettõl eltérõen közölt adatot (hamis adatot) szolgáltatott, így a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdésében foglaltak alapján az eljárásból ajánlatkérõnek ki kellett volna õt zárnia. Azt is állította kérelmében, hogy a szervizhálózatra vonatkozó adatok tekintetében az elsõ, második, harmadik és ötödik részteljesítések valamennyi változatában, a kötelezõ átvizsgálás gyakorisága tekintetében pedig a második részteljesítés elsõ és második változatában, az ajánlatban megadott, az összegzésbõl megismert adatok nem felelnek meg a pályázati dokumentációban megfogalmazott feltételeknek, így a Porsche Hungária Kft. ajánlata a Kbt. 52. § (2) bekezdés d) pontja szerint ezekben a részteljesítésekben érvénytelen, ezért ajánlatkérõnek õt ezekbõl a részteljesítésekbõl ki kellett volna zárnia.<br>
II. r. kérelmezõ a 2002. július 11-én benyújtott jogorvoslati kérelmét a tárgyaláson pontosítva kérte - egyetértve az I. r. kérelmezõ kérelmében írtakkal - a jogsértés megállapítása mellett a közbeszerzési eljárást lezáró ajánlatkérõi döntés megsemmisítését és ideiglenes intézkedéssel a szerzõdéskötés megtiltását. A tárgyaláson kérdésre azt is nyilatkozta, hogy a beadványa nem tekinthetõ a Porsche Hungária Kft. elleni jogorvoslati kérelemnek hamis adatszolgáltatás vonatkozásában. Kérdésre azt is nyilatkozta, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdésének megsértésére utaló írásos nyilatkozata az ideiglenes intézkedés alátámasztásának indoklásául szerepel a jogorvoslati kérelmében, így az nem tekintendõ önálló kérelmi elemek. Az írásos kérelmét annyiban is pontosította a tárgyaláson, hogy azért vitatja az ajánlatkérõ eljárást lezáró döntését, mert álláspontja szerint ajánlatkérõ a nyertesnek kihirdetett Porsche Hungária Kft. esetében a dízelüzemû jármûveknél azért adott nevezett részére több pontot, így II. r. kérelmezõnek kevesebbet, mert a Porsche Hungária Kft. azt szerepeltette az ajánlatában, hogy a dízelüzemû jármûveknél a kötelezõ szerviz, illetve az ehhez kapcsolódó olajcsere 30 000 km-enként esedékes, ez pedig az általános szakmai tapasztalatoknak és ismereteknek nem felelhet meg ezen típusú motoroknál.<br>
Ugyanezen kérelmi elem, azaz az értékelés vonatkozásában adta elõ azt is, hogy a gyõztes ajánlat valótlan adatszolgáltatással igen jelentõs pontelõnyhöz jutott, hiszen az általa megadott szervizekben nem folyik valamennyi, az ajánlatában megjelölt gépkocsimárka teljes körû szervizmunkáinak ellátása. Az írásos jogorvoslati kérelmének azon részét a tárgyaláson változatlanul fenntartotta, miszerint egyetért a dízelüzemanyag-meghajtásos személygépkocsik olajcseréjével kapcsolatosan és a Skoda Fabia PDTDI motorjait példaként megemlítõ kifogásokkal is, hisz ezen kérdéskörben bármely az autók motorjához alapfokon értõ úgynevezett "úrvezetõ" számára is teljesen egyértelmû, hogy a dízelüzemanyag-meghajtású motoroknak jelenleg még nem emelhetõ 30 000 km-re vagy ahhoz hasonló "magasságokba" az autók motorjának olajcsere nélküli üzemszerû mûködtetése. Azt az álláspontját a tárgyaláson is fenntartotta, hogy ajánlattevõnek az általa nyilvánvalóan pontosan ismert és az általa létrehozott szervizhálózat ellenére a közbeszerzési eljárásban szolgáltatott adatai nem felelnek meg a valóságnak, ezért õt az eljárásból ki kellett volna zárnia ajánlatkérõnek. Álláspontja szerint az ajánlatkérõnek e kérdés vizsgálatakor is olyan következetességgel kellett volna eljárnia az érvényesség megállapításakor, mint az egyébként II. r. kérelmezõ által is ismerten, a többi kizárt ajánlattevõnél, így pl. a Renault Hungária Kft. ajánlatának érvénytelenné nyilvánításakor tette.<br>
Az összegzéssel kapcsolatosan azt nyilatkozta, hogy elfogadhatatlan az ajánlatkérõnek az a módszertani megoldása, hogy a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletében - 2. b) pont - elõírt áttekinthetõ és egységes táblázatba foglalás helyett az ajánlattevõknek kell különbözõ résztáblázatokból maguknak összeállítaniuk az ún. "végeredményt".<br>
Elgondolkodtató az is, hogy amíg az érvénytelennek nyilvánított ajánlatok mellett megtalálható az értékelés indoklása, ugyanakkor a végeredményt kihirdetõ értékelési pontszámok "indoklása" csak a következõ: "Számítógépes érékelés eredménye".<br>
A Döntõbizottság a D.387/3/2002. számú határozatával 2002. július 8-án a szerzõdéskötést ideiglenes intézkedés keretében az ügy érdemi elbírálásáig megtiltotta.<br>
Ajánlatkérõ írásos észrevételében, melyet a tárgyaláson változatlanul fenntartott kérte mindkét kérelem elutasítását alaptalanság címén. Ennek indokául elõadta, hogy a Porsche Hungária Kft. ajánlatának 74., 77. oldalai tartalmazzák az országos kereskedõi és szervizjegyzéket, a 79-83. oldalai pedig az országos márkaszervizlistát és a szerviztávolságokat. A 109. és 113. oldal a kötelezõ átvizsgálások gyakoriságát a 125-126. oldal pedig a szállító által közölt egyéb információkat. Álláspontja szerint a Kbt: 57. § (1) bekezdése alapján tájékoztatást csak az ajánlat nem egyértelmû jelentéseinek tisztázása érdekében kérhet ajánlatkérõ. Jelen esetben azonban nem kérhettek felvilágosítást a Porsche Hungária Kft.-tõl, mert nem voltak nem egyértelmû kijelentések. Az ajánlat fent megjelölt adatainak összevetése során megállapításra került, hogy azok teljesen azonosak. Azt is nyilatkozta, hogy a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja alapján hamis adatközlés miatt nem zárhatta ki az eljárásból a Porsche Hungária Kft.-t, mint ahogy azt a kérelmek tartalmazzák. Álláspontja szerint téves az a kérelmezõi kijelentés is, hogy a szervizhálózatra vonatkozó, illetve a kötelezõ átvizsgálás gyakorisága tekintetében a Porsche Hungária Kft. által megadott adatok nem felelnek meg a pályázati dokumentációban meghatározott feltételeknek.<br>
A dokumentáció a következõket tartalmazza ezzel kapcsolatosan: "az országos szerviznél a megajánlott típus teljes körû szervizelésére feljogosított magyarországi szervizeinek számát, és azok egymástól mért távolságainak számtani átlagát (területi eloszlás) kell megadni, valamint a "K átv": a kötelezõ átvizsgálások gyakorisága, beleértve ebbe azt is, hogy csak olajcserét kell végezni".<br>
Fentiekre tekintettel a Porsche Hungária Kft. ajánlata ezen feltételeknek megfelelt, ezért az érvényes.<br>
II. r. kérelmezõ beadványával kapcsolatosan azt is nyilatkozta, hogy téves kérelmezõ azon kijelentése, hogy az ajánlatkérõ azért jelölte meg második helyezettként a Porsche Hungária Kft.-t két kategóriában "hogy biztosra menjen". Abban az esetben, ha ajánlatkérõ a többváltozatú ajánlat tételét lehetõvé teszi, akkor minden változatot önállóan kell értékelnie és meg kell határoznia a többi ajánlathoz viszonyított helyezését. Így került sor arra, hogy az elsõ és második részteljesítésben a Porsche Hungária Kft. ajánlata lett az elsõ és a második helyezett is. Azt is nyilatkozta, hogy az eljárásba, mint bizottsági tagokat megfelelõ számban és megfelelõ szakképzettséggel rendelkezõ személyeket vont be, így nem szegte meg a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdését sem. Elõadta azt is, hogy az ajánlattevõk részére átadott és az eredményhirdetésen is ismertetett 5. számú melléklet szerint elkészített összegzés mellékletét képezõ 27 lapos táblázatban szereplõ értékelési pontszámok indoklásában meghatározott "számítógépes értékelés eredménye" megfogalmazás azt jelenti, hogy ajánlatkérõ az ajánlati felhívásban és a dokumentációban meghatározott értékelési szempontok és módszer alapján számítógépes program segítségével értékelte az ajánlatokat és végezte el a számításokat, aminek alapján az ajánlatok összpontszáma kialakult.<br>
Az ügyben érdekelt felek közül az alábbiak a következõ nyilatkozatot tették:<br>
- SUMMIT MOTORS Hungary Rt. írásban úgy nyilatkozott, hogy a Döntõbizottsághoz I. és II. r. kérelmezõ által benyújtott beadványokkal egyetért. Azt is nyilatkozta írásban, hogy új pályázat kiírása nem lenne sem indokolt, sem korrekt, mivel az adott jármûkategóriák és részteljesítések megajánlott paraméterei a bontás és az értékelés során mindenki számára ismertté váltak, így álláspontjuk szerint a Porsche Hungária Kft. ajánlatai nélkül a második legjobb ajánlattevõ nyerhetné a kategóriát, vagy ha az ajánlatokat újraértékelik, akkor minden határidõre benyújtott ajánlatot a többi pályázó anyaga alapján ismételten értékelve, reálisan eldönthetõ lenne, hogy ki a megfelelõ szállító. Ez utóbbi esetben, az elõírásban szereplõ egész országra kiterjedõ statikus szervizszolgáltatás helyett el kellene fogadni az országos és ingyenes assistance-szolgáltatást, mint az azt helyettesítõ, de sokkal korszerûbb és gyorsabb megoldást.<br>
- Porsche Hungária Kft. írásos észrevételét a tárgyaláson változatlanul fenntartva úgy nyilatkozott, hogy a többi ajánlattevõhöz hasonlóan megajánlott típus teljes körû szervizelésére feljogosított szervizeinek a számát adta meg. Az ajánlatkérõ részére jelen eljárásban szállítandó gépjármûvekre vonatkozóan teljes körû szervizjogot biztosított a megadott szervizekben. Ennek alátámasztására becsatolta a Döntõbizottsághoz az érintett szervizek felhatalmazására vonatkozó levelezések és az arra adott válaszok másolatát, melyet a jogorvoslati ügy tárgyalásán I. és II. r. kérelmezõ is megtekintett és ahhoz további észrevételt nem fûzött.<br>
Azt is nyilatkozta, hogy 114 db Skoda-, Volkswagen- és Seat-szervizzel rendelkezik, amelyek közül (19 db) eddig is több márkát szervizelt egyszerre. A márkaszervizek eddig sem voltak korlátozva más márka szervizelésében. Az egyes típusokhoz sorolás kizárólag a garanciális elszámolások lehetõsége alapján történt. A Wolksvagen csoport közismert platformstratégiája miatt márkáik az azonos kategóriákban mûszaki szervizelési oldalról egymással megegyezõ megoldásokra épülnek. Így természetesen azonos célmûszerekkel és technológiákkal szervizelhetõk. A közös alkatrészbázis és a közös szervizszoftver a biztosítéka, hogy a központi raktárról alkatrészek, illetve speciális eszközök a megrendelést követõ nap munkakezdésre bármely szerzõdéses szervizük rendelkezésére álljanak. Elõadta azt is, hogy semmilyen szabályba nem ütközik, hogy egy ajánlatban olyan feltételeket kínál meg, amelyeket nem biztosít valamennyi ügyfél számára. Álláspontja szerint ugyanezt tette I. r. kérelmezõ is pl. az ár, illetve a garanciális idõ vonatkozásában a jelen közbeszerzési eljárás során.<br>
Azt is nyilatkozta, hogy a kötelezõ átvizsgálás gyakorisága vonatkozásában is az ajánlati dokumentációban megadottaknak megfelelõen közölte az adatokat. A PDTDI motorral felszerelt Skoda Fabia gépkocsi kötelezõ átvizsgálásának gyakorisága (beleértve az olajcserét is) 2002. 33. hetétõl (a modellévváltástól) 30 000 km-re, illetve 1 évre módosul. Erre tekintettel az ajánlat szerinti szállítások esetén már ezen új feltételek érvényesülnek. Ennek igazolására becsatolta a Döntõbizottsághoz az 1,9 PDTDI motorral rendelkezõ Skoda Fabia modellek szervizintervalluma 2003-as modellévétõl (2002. 33. naptári héttõl) érvényes 30 000 km-re vagy l évre vonatkozó gyártói igazolást, melyet Jiri Kristek, a közép-európai területi vezetõ 2002. június 6-án küldött meg a részükre. Azt is nyilatkozta írásban, hogy I. r. kérelmezõ azon állítása nem felel meg a valóságnak, hogy az értékelésnek az ár kivételével nyilvánosan hozzáférhetõ adatokon kell alapulnia. Álláspontja szerint az ajánlatkérõ érdeke, hogy minél kedvezõbb ajánlatot kapjon, és nyilvánvalóan a közismert feltételeknél elõnyösebb paramétereket tartalmazó ajánlat kerül elfogadásra. Ebbõl következik, hogy valamennyi ajánlattevõ általában - I. r. kérelmezõ is - eltér a nagyközönség számára biztosított feltételektõl. Fent leírt indokai alapján indítványozta a megalapozatlan jogorvoslati kérelmek elutasítását.<br>
A Döntõbizottság a rendelkezésére álló iratok, dokumentumok a tárgyaláson írásban és szóban elõterjesztett további nyilatkozatok alapján megállapította, hogy mindkét jogorvoslati kérelem megalapozatlan az alábbiak miatt:<br>
Tekintettel arra, hogy mindkét jogorvoslati kérelem azon alapul, hogy kérelmezõk álláspontja szerint a Porsche Hungária Kft. hamis adatszolgáltatása következtében ajánlatkérõnek nevezett ajánlatát érvénytelenné kellett volna nyilvánítania, ezért a Döntõbizottságnak alapvetõen azt kellett megvizsgálni az eljárás keretében, hogy a kifogásolt nyilatkozatok és igazolások a Porsche Hungária Kft. ajánlatában helytállóak-e és történt-e hamis adatszolgáltatás, aminek következtében ajánlatkérõnek nevezett ajánlatát érvénytelenné kellett volna nyilvánítani.<br>
A Döntõbizottság a jogorvoslati eljárás tárgyalásán a Porsche Hungária Kft. által a tárgyaláson átadott felhatalmazó levelekbõl és a megkeresettek által írásban adott 2002. június 11-i válaszok alapján megállapította, hogy megalapozatlan azon kérelmezõi kifogás, hogy a jelen közbeszerzési eljárás tárgyaként beszerzendõ gépkocsik esetében nem lenne biztosított az adott gépkocsik kötelezõ átvizsgálásának lehetõsége a megjelölt szervizhálózatban és az ajánlatban megjelölt gyakorisága, beleértve ebbe a 30 000 km-es olajcserét is a Skoda Fabia PDTDI motorral felszerelt gépkocsiknál is. Ennek alapján megállapította kétséget kizáróan a Döntõbizottság, hogy a szervizhálózatra vonatkozó - nyertes által tett - nyilatkozat helytálló és ugyanígy helytálló a teljes körû szervizelés biztosítása is a központosított közbeszerzés keretében beszerzett jelen gépkocsik vonatkozásában.<br>
A Döntõbizottság e véleményét alátámasztja az is, hogy a kérelmezõk részére a tárgyaláson bemutatásra került az erre vonatkozó levelezés (szervizhálózat felhatalmazása). Ennek megtekintése után kérelmezõk e vonatkozásban semmilyen további nyilatkozatot, illetve kifogást nem terjesztettek elõ.<br>
A Döntõbizottság megállapította azt is, hogy az ajánlatkérõ sem az ajánlati felhívásban, sem a dokumentációban nem írta elõ azt, hogy az ajánlattevõk a szervizhálózat tekintetében csak nyilvános adatokat közölhetnek, illetve mindenki számára hozzáférhetõ szolgáltatást ajánlhatnak csak meg. Erre tekintettel a nyertes ajánlattevõ ajánlata nem volt érvénytelen.<br>
Ugyanígy nem vitatható a Skoda dízelüzemû gépjármûvekkel kapcsolatos kérelmezõi kifogások megalapozatlansága sem, tekintettel a Skoda gyári igazolásra, melyet 2002. június 6-án állítottak ki és mely azt tanúsítja, hogy az 1.9 PDTDI motorral rendelkezõ Fabia modellek szervizintervalluma a 2003-as modellévtõl (2002. 33. naptári héttõl) 30 000 km vagy 1 év.<br>
E kérdéskör vizsgálatánál a Döntõbizottság osztotta a Porsche Hungária Kft. azon álláspontját, hogy azzal, hogy a felhívás szerinti idõpontban megjelölt határidõk figyelembevétele esetén 2002. 33. hetétõl már rendelkezésre áll minden ilyen típusú gépkocsit vásárló ügyfélre korlátozás nélkül a gyári igazolás alapján a fenti szolgáltatás, ezért e kérdéskörben elõterjesztett kérelmezõi aggályok is megalapozatlanok.<br>
A fentiekre tekintettel megalapozatlan a II. r. kérelmezõ azon felvetése is, miszerint azért nem megfelelõ a nála alkalmazott pontozás, mert az ajánlatkérõ a Porsche Hungária Kft. ajánlatát hamis adatok alapján túlértékelte.<br>
Az összegzésre vonatkozó II. r. kérelmezõi kifogás megalapozatlanságát alátámasztja I. r. kérelmezõ által is az írásos nyilatkozatában foglalt azon álláspont, hogy az ajánlatkérõ által a felhívásban és a dokumentációban részletesen kidolgozott értékelési módszer, az adható pontszámok, a súlyszámok alapján minden ajánlattevõ részére megküldött táblázatokból megfelelõen tájékozódhatott az ajánlatkérõ pontozásának megfelelõségérõl. Nem kifogásolható az sem a megjelölt számítási módszer tükrében, hogy ezt ajánlatkérõ számítógépes értékeléssel végezte el.<br>
A fent leírt indokok alapján a Döntõbizottság a Kb. 76. § (1) bekezdésében biztosított jogkörében eljárva a megalapozatlan jogorvoslati kérelmeket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése alapján elutasította.<br>
A költségek viselésérõl a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 30.<br>
<br>
Dr. Bíró László s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>