<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7284)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.348/7/2002.<br>
<br>
Tárgy: az RSz-Coop Kft. jogorvoslati kérelme Dunaföldvár Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Becsei Zoltán ügyvéd (5600 Békéscsaba, Andrássy út 10.) által képviselt RSz-Coop Kft. (5600 Békéscsaba, Gajdács u. 28/2., a továbbiakban: kérelmezõ) jogorvoslati kérelmét - melyet Dunaföldvár Város Önkormányzata (7020 Dunaföldvár, Kossuth L. u. 2., a továbbiakban: ajánlatkérõ) vegyszeres és biológiai földi gépes és légi úton történõ szúnyoglárvairtás és imágóirtás Dunaföldvár-Bölcske-Madocsa-Paks Duna-ág térségben tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. április 17-én megjelent számában a rendelkezõ részben megjelölt beszerzésre.<br>
A felhívás 11. b) pontjában az ajánlattevõ alkalmatlanná nyilvánításának szempontjait a következõk szerint határozta meg:<br>
"- az ajánlattevõ alkalmatlannak minõsíti az ajánlattevõt, ha õ vagy a közbeszerzési érték 10%-át meghaladó mértékben igénybe venni kívánt alvállalkozója:<br>
- az elmúlt 3 évben szúnyogirtás szolgáltatásban nem rendelkezik legalább évi 5, referencialevéllel igazolt referenciával,<br>
- a teljesítésbe bevont legalább 3 szakember nem rendelkezik legalább 5-5 éves gyakorlattal a szúnyogirtás tárgykörében,<br>
- nem rendelkezik szúnyogirtáshoz alkalmas légi jármûvel,<br>
- az ajánlattevõnek és a közbeszerzési érték 10%-át meghaladó mértékben igénybe venni kívánt alvállalkozónak külön-külön kell megfelelniük az alkalmassági követelményeknek,<br>
- ugyanez igaz arra az esetre is, ha több ajánlattevõ közösen tesz ajánlatot."<br>
Az ajánlattételi határidõre, május 28-ra a kérelmezõ, a Gergely Air Kft., a Szemp-Air Kft. és az Agro Aero Kft. nyújtott be ajánlatot. A Gergely Air Kft. egységesen 600 Ft/ha + áfa árajánlatot tett mindhárom technológiára, a kérelmezõ egységárai 650 Ft/ha + áfa és 800 Ft/ha + áfa összegûek voltak.<br>
Ajánlatkérõ a május 11-i eredményhirdetésen a Gergely-Air Kft. ajánlatát hirdette ki nyertesnek, vele a szerzõdést június 19-én megkötötte.<br>
Kérelmezõ június 13-án jogorvoslati kérelmet terjesztett elõ a Döntõbizottsághoz. Kérte a jogsértés megállapítását és az eljárást lezáró döntés megsemmisítését.<br>
Sérelmezte az eljárást lezáró döntést, álláspontja szerint ajánlatkérõ a szerzõdés teljesítésére alkalmatlan ajánlattevõt hirdetett ki nyertesnek.<br>
Kérelmét azzal indokolta, hogy a nyertes az elmúlt 3 évre nézve nem rendelkezik legalább 5, referencialevéllel igazolt referenciával, valamint nincs legalább 3 olyan szakembere, aki szúnyogirtás terén min. 5-5 éves gyakorlattal rendelkezne.<br>
Állítása igazolásaként csatolta a Johan Béla Országos Epidemiológiai Központ igazolását, miszerint a Gegely-Air Kft. 1999-ben Székesfehérváron 2 alkalommal, 2000-ben Székesfehérváron 3 alkalommal, Ercsiben 4 alkalommal végzett kezelést. Véleménye szerint azonban ez 1999-re 1 referenciát, 2000-re 2 referenciát jelent, mert a több alkalommal való kezelés egy szerzõdés alapján történt. A tárgyaláson csatolta szintén a fenti szervezet igazolását, miszerint a nyertesnél csak Reisinger Mátyás végzett szúnyogirtást.<br>
Ajánlatkérõ kérte a jogorvoslati kérelem elutasítását. Elõadta, hogy a nyertes ajánlatában igazolta mindkét alkalmassági feltételnek való megfelelését.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok alapján megállapította, hogy a jogorvoslati kérelem egy részében elkésett, más részében megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése alapján ajánlatkérõ a felhívásban meghatározott alkalmassági kritériumok alapján dönt az ajánlattevõ alkalmasságáról<br>
A Döntõbizottság megvizsgálta a felhívásnak az ajánlattevõ alkalmatlanságát szabályozó 11. b) pontját és megállapította, hogy az elsõ francia bekezdés és az ötödik francia bekezdés szövege ellentétes kitételt tartalmaz.<br>
Az elsõ bekezdés szerint az ajánlattevõnek vagy az alvállalkozójának kell megfelelnie az alkalmassági kritériumoknak (engedõ feltétel), az ötödik bekezdés szerint pedig külön-külön mindegyiküknek (megszorító feltétel).<br>
Az ellentmondás fennállását a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõben egyik ajánlattevõ sem kifogásolta. Ajánlattevõk az ellentmondó feltételek alapján tették meg ajánlatukat, ajánlatkérõ pedig ilyen, egy idõben engedõ és megszorító kitételt is tartalmazó felhívás alapján értékelte az ajánlattevõk alkalmasságát.<br>
A Döntõbizottságnak ezért elõször azt kellett eldöntenie, hogy az engedõ, vagy a megszorító feltétel alapulvételével kell vizsgálnia a nyertes alkalmasságát.<br>
Mivel a két feltétel egymásnak ellentmond, ajánlatkérõ az alkalmasság kérdésében nem hozhatott olyan döntést, amelyik mindkét feltételnek megfelel. Ennélfogva akár az engedõ, akár a megszorító kitétel alapján hozott döntés helytálló, ha ajánlatkérõ azt egységesen alkalmazta valamennyi ajánlattevõre vonatkozóan.<br>
Az ajánlattevõk közül csak a nyertes vont be alvállalkozót. Ajánlatkérõ a nyertest alkalmasnak minõsítette. Ebbõl következik, hogy ajánlatkérõ az engedõ feltételbõl kiindulva állapította meg az ajánlattevõk alkalmasságát.<br>
Ezért a Döntõbizottságnak a továbbiakban azt kellett vizsgálnia, hogy a nyertes és az alvállalkozói együttesen eleget tettek-e az alkalmassági kritériumoknak.<br>
A nyertes ajánlattevõ a tárgyidõszakra nézve 28 referencialevelet csatolt a Rovért Kft. alvállalkozója, további 1 referencialevelet az Air Patrol alvállalkozója részérõl. tárgyidõszakra nézve.<br>
A nyertes az ajánlatában összesen 53 szakembert sorolt fel a teljesítésbe bevonandó szakemberként. Közülük Gergely Gábor 1972 óta, Vörös Zsolt 1981 óta, Darvas Béla 20 éve, Ring Péterné 1974 óra és Reisinger Mályás 1993 óta rendelkezik gyakorlattal a szúnyogirtás terén.<br>
A Döntõbizottság megállapította, hogy a nyertes és alvállalkozói együttesen eleget tettek azon alkalmassági kritériumoknak, melyeknek való megfelelést a kérelmezõ vitatta. Ezért a Döntõbizottság a jogorvoslati kérelmet elutasította.<br>
A Döntõbizottság nem fogadta el a kérelmezõ érvelését, miszerint csak az a munka tekinthetõ referenciamunkának, amelyik a bejelentési kötelezettség alapján szerepel az Országos Epidemiológiai Központ nyilvántartásában, valamint csak kifejezetten az ajánlattevõ alkalmazottjaként vagy megbízásából végzett tevékenysége alapján lehet egy szakembert tekintetbe venni az alkalmasság megállapítása során.<br>
Ajánlatkérõ ugyanis sem a felhívásban, sem a dokumentációban nem tett sem a referencia, sem a szakemberek vonatkozásában ilyen értelmû megkülönböztetést. A nyilvántartás egyébként is csak a vállalkozóként végzett munkákat tartalmazza, holott a beszerzés tárgya szerinti munkát alvállalkozóként is lehet végezni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. július 15.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>