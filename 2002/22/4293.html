<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4293)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.156/5/2002.<br>
<br>
Tárgy: a Közbeszerzési Döntõbizottság elnökének hivatalból kezdeményezett jogorvoslati eljárása a Kincstári Vagyoni Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Kincstári Vagyoni Igazgatóság (1054 Budapest, Zoltán u. 16., a továbbiakban: ajánlatkérõ) "2 db ingatlan tulajdonjogának megszerzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2002. március 14-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít 2 db ingatlan tulajdonjogának megszerzése tárgyában. A Döntõbizottság elnöke részére írt tájékoztatóban ajánlatkérõ a választott eljárásfajta jogalapját nem jelölte meg. A tájékoztatás csupán azt tartalmazta, hogy az ingatlan tulajdonjogának megszerzése árubeszerzésnek minõsül, továbbá hivatkozott ajánlatkérõ arra, hogy a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§-a alapján kívánja az eljárást lebonyolítani. Az ajánlatkérõ megjelölte azt a két ingatlant, amelynek tulajdonjogának megszerzése tárgyában folytatja a közbeszerzési eljárást, nevezetesen a Budapest XII. ker., Határõr út 35. sz. alatti ingatlant, amelyben jelenleg a XX-XXI. Századi Intézet van és a kormány ezt az ingatlant meg kívánja vásárolni, valamint vagyonkezelésbe akarja adni az intézetnek. Továbbá ajánlatkérõ a Budapest XII. ker., Eötvös u. 35. sz. alatti ingatlant kívánja a kormányzat elhelyezési céljainak megvalósítása érdekében megvásárolni. Ajánlatkérõ ajánlattételre a CD Hungary Rt.-t hívta fel. Ajánlatkérõ ajánlati felhívást is mellékelt, melyben meghatározta pontosan az ingatlanok területi elhelyezkedését, valamint vételárát. A felhívás szerint ajánlattétel szóban is tehetõ, az elsõ tárgyalás idõpontjaként ajánlatkérõ 2002. március 18-át jelölte meg. Az ingatlanok adásvételi szerzõdése megkötésének határideje pedig 2002. március 26-a volt. Ajánlatkérõ az alkalmasság igazolása körében a pénzügyi, gazdasági, mûszaki alkalmasság igazolására kért adatok között az ajánlattevõ cégmásolatát, illetõleg a beszerzés tárgyát képezõ ingatlanokról a tulajdoni lap másolatát kérte. Az alkalmassá minõsítése szempontja volt az ingatlanok tehermentes tulajdonjoga és elidegenítési képessége. Alkalmatlannak minõsült az, aki ezeknek a paramétereknek nem tett eleget. Elbírálás szempontjaként ajánlatkérõ az ingatlan méretét és vételárát jelölte meg.<br>
A Döntõbizottság elnöke 2002. március 22-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint ajánlatkérõ a hirdetmény közzététele nélküli tárgyalásos közbeszerzési eljárás indításáról szóló értesítésében az eljárásfajta választásának jogalapját nem jelölte meg, csupán a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§-ára hivatkozott. Ennek alapján indítványozta a kérdéses közbeszerzési eljárás jogalapjának és az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a Miniszterelnöki Hivatal közigazgatási államtitkára kérte fel ajánlatkérõt, hogy a beszerzés tárgyaként megjelölt 2 db ingatlan tulajdonjogát a Magyar Állam javára a tulajdonostól, a CD Hungary Ingatlanforgalmazó és Szolgáltató Rt.-tõl vásárolja meg. Ennek alapján indította meg ajánlatkérõ a hirdetmény közzététele nélküli tárgyalásos közbeszerzési eljárását. Érdemi észrevételében jogalapként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontját jelölte meg. Ajánlatkérõ hivatkozott arra, hogy a közbeszerzési eljárást a törvény elõírásai szerint lefolytatta, és a nyertes ajánlattevõvel a szerzõdést megkötötték, amelyet ellenjegyzésre, illetve jóváhagyásra a Miniszterelnöki Hivatalt vezetõ miniszter részére megküldtek.<br>
A Döntõbizottság a közbeszerzési eljárásban keletkezett iratok és ajánlatkérõ érdemi észrevétele alapján megállapította, hogy a hirdetmény közzététele nélküli tárgyalásos közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontja alapján nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt meghívásos, illetve tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapítja, mely szerint ajánlatkérõ tárgyalásos eljárást alkalmazhat árubeszerzés esetén, ha ingatlan tulajdonjogának vagy a használatára, hasznosítására vonatkozó jognak a megszerzésére irányul a beszerzés. Nem vitatható jelen közbeszerzési eljárás tárgya 2 db meghatározott ingatlan tulajdonjogának megszerzése. A Kbt. 70. § (3) bekezdés c) pontjára alapított eljárás nem jogsértõ. Az a körülmény, hogy ajánlatkérõ nem a megfelelõ jogszabályhelyre hivatkozott az eljárás jogsértõ voltát nem eredményezi.<br>
Ajánlatkérõ által megjelölt jogszabályhely, nevezetesen a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése az alábbiakat tartalmazza:<br>
A hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
E szakaszból is egyértelmûen kitûnik, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>szerinti jogcímet meg kell jelölni abban az esetben, amikor hirdetmény közzététele nélküli tárgyalásos eljárást alkalmaz. Továbbá e szakasz határozza meg, hogy az ajánlati felhívásnak milyen tartalmi elemeket kell tartalmaznia. Az ajánlatkérõ által készített ajánlati felhívás tartalmát vizsgálva a Döntõbizottság észrevételezi, hogy az ajánlatkérõ pénzügyi, gazdasági, mûszaki alkalmasság igazolására kért adatok és tények körében nem a Kbt. 44. § (1) és (2) bekezdésben foglaltak szerint járt el, hanem itt jelölte meg az ingatlan tulajdonilap-másolatának a kérését, amely a beszerzés tárgyával összefüggõ elõírás, nem pedig az ajánlattevõ pénzügyi, gazdasági, mûszaki alkalmasságával. Hasonló a helyzet az ajánlattevõ szerzõdés teljesítésére történõ alkalmassá, illetve alkalmatlanná minõsítés körében tett ajánlatkérõi elõírással is, hiszen ajánlatkérõ e körben jogszerûen nem írhatta elõ a tehermentes tulajdoni lap megkövetelését, illetve annak hiányához nem fûzhette jogszerûen az alkalmatlanná minõsítés jogkövetkezményét figyelemmel a Kbt. 44. § (6) bekezdésére, mely szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
Ajánlatkérõ továbbá az elbírálás szempontjaként nem jelölte meg egyértelmûen, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) pontja alapján kíván eljárni, azaz a legalacsonyabb összegû ellenszolgáltatás szempontja alapján. Itt megjelölte az ingatlan méretét, amely nyilvánvaló, hogy nem lehet elbírálási szempont abban az esetben, amikor ajánlatkérõ beszerzési szándéka meghatározott ingatlan tulajdonjogának megszerzésére irányul.<br>
A Döntõbizottság megállapította, hogy a választott eljárásfajta jogszerû, így az eljárás sajátosságaira - meghatározott ingatlan tulajdonjogának megszerzése, egy ajánlattevõ részvétele - is figyelemmel a Döntõbizottság e körben a jogkövetkezmény alkalmazását mellõzte.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a bizottság eljárására - ha e törvény másképpen nem rendelkezik - az Államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. Az Áe. 14 § (2) bekezdése alapján a közigazgatási szerv a hivatalból indított vagy folytatott eljárás alapján - ha a megindításra vagy a folytatásra okot adó körülmény már nem áll fenn - megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 10.<br>
<br>
Dr. Engler Magdolna s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>