<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4193)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.143/10/2002.<br>
<br>
Tárgy: a BOROSZLÁN Rt. jogorvoslati kérelme Csajág Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BOROSZLÁN Rt. (8500 Pápa, Aradi u. 1., képviseli dr. Fekets Róbert ügyvéd, 8200 Veszprém, Kereszt u. 9., a továbbiakban: kérelmezõ) jogorvoslati kérelmét, melyet Csajág Község Önkormányzata (8163 Csajág, Petõfi u. 1., képviseli dr. Nagy Brigitta ügyvéd, 1137 Budapest, Szent István krt. 18. II. emelet, a továbbiakban: ajánlatkérõ) "Berhida, Csajág és Küngös települések szennyvízcsatorna-hálózatának megvalósítása" tárgyú közbeszerzési eljárása ellen nyújtott be, elutasítja.<br>
Az eljárási díjat a kérelmezõ viseli, a jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Csajág Község Önkormányzata, Berhida Nagyközség Önkormányzata és Küngös Község Önkormányzata 2000. február 3-án megállapodást kötött a települések szennyvízcsatorna-hálózatának közös megépítésére. A megállapodás szerint a beruházáshoz szükséges adminisztratív és hatósági ügyek intézése, a különbözõ pályázatokon való részvételi lehetõség kihasználása Csajág község mint gesztor önkormányzat feladata lett, a 2001. december 11-én rögzítettek szerint a közbeszerzési eljárásban is ajánlatkérõként jár el.<br>
Ajánlatkérõ nyílt elõminõsítési eljárást indított Berhida, Csajág és Küngös települések szennyvízcsatorna-hálózatának megvalósítása tárgyában. A részvételi felhívás 2002. január 9-én a Közbeszerzési Értesítõ 2. számában jelent meg.<br>
A részvételi felhívás 12. pontja harmadik bekezdése a következõket tartalmazta: "Az ajánlatkérõ elõírja a közbeszerzés értékének 10%-át meghaladó mértékben bevonni kívánt alvállalkozók ismertetését, továbbá a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3)-(6) bekezdései szerinti nyilatkozatok megtételét és hatósági igazolások csatolását a jelentkezõ(k), illetve ezen személyek (alvállalkozók) részérõl is."<br>
Ugyanezen pont utolsó bekezdésében az ajánlatkérõ rögzítette, hogy hiánypótlásra nincs lehetõség.<br>
Az ajánlatkérõ dokumentációt is készített, amely tartalmazta a részvételi jelentkezéssel kapcsolatos tartalmi és formai követelményeket, mintaokmányokat, az eljárás rendjére vonatkozó tájékoztatást, a jelentkezõk alkalmasságával kapcsolatos információkat. A dokumentáció III. fejezete foglalkozott a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti hatósági igazolásokkal és nyilatkozatokkal, tartalmazott a dokumentáció a beruházás mûszaki tartalmára vonatkozó terveket, mûszaki leírásokat és létesítési engedélyeket.<br>
A jelentkezés szerkezete címû részben meghatározta az ajánlatkérõ, hogy a jelentkezésnek milyen sorrendben kell tartalmaznia az egyes dokumentumokat, és milyen fejezetekbõl kell állnia. A jelentkezés 3. fejezetének az elõírás szerint a következõket kell tartalmaznia: "A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti hatósági igazolások és nyilatkozatok a dokumentáció III. fejezetében és a részvételi felhívásban elõírtaknak megfelelõen".<br>
A dokumentáció III.1. pontjában az ajánlatkérõ az alábbiakat rögzítette: "A tapasztalatok azt mutatják, hogy a jelentkezések összeállításakor a jelentkezõk egy részének nehézségeket okoz a központi adóhatósággal, illetve az elkülönített állami pénzalapokkal szembeni tartozások igazolása. Erre tekintettel - a jelentkezõk segítése céljából - készült az alábbi útmutató." Ezt követõen ebben a fejezetben részletesen ismertette az ajánlatkérõ, hogy melyik központi hatóságtól, milyen tartozásra vonatkozó igazolást kell beszereznie a részvételre jelentkezõnek.<br>
A részvételi jelentkezési határidõben, 2002. február 4-ig tizenkét jelentkezés érkezett, kérelmezõn kívül jelentkezést nyújtott be az ALTERRA Kft., a DÉLVIÉP Kft., a Hoffmann Rt., a KÖTVIÉP B Kft., KÖZ-VÍZ Kft., az OMS-HUNGARIA Kft., a SADE Magyarország Kft., Somogyi és Társa Kft., a Schumann-Fischer Bt., a Swietelsky Kft. és a DUVIÉP 2000 Kft.<br>
Az elsõ szakasz eredményét 2002. február 25-én hirdette ki az ajánlatkérõ. Kérelmezõ és a DUVIÉP 2000 Kft. jelentkezését érvénytelennek minõsítette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, a többi jelentkezõt alkalmasnak minõsítette az ajánlatkérõ.<br>
A kérelmezõ jelentkezése érvénytelenségének indoka az volt, hogy a részvételi jelentkezésébõl hiányzik a Csajág Község Önkormányzatától származó helyi adóhatósági igazolás: Az errõl szóló értesítésben az ajánlatkérõ ismertette a részvételi felhívás 12. pontja harmadik bekezdésében lévõ elõírást és a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) és (5) bekezdését is.<br>
Kérelmezõ 2002. március 21-én jogorvoslati kérelmet terjesztett elõ a Döntõbizottsághoz, amelyben kifogásolta az elõminõsítési szakaszt lezáró döntést, ideiglenes intézkedésként kérte az eljárás felfüggesztését.<br>
Kérelme indokául elõadta, hogy az alvállalkozókra vonatkozó nyilatkozata a részvételi jelentkezésében megtalálható, a helyi adóhatóság igazolását pedig a részvételi felhívásban az ajánlatkérõ nem írta elõ. A Kbt. alapján ezt egyértelmûen elõ kellett volna írnia, ezt elmulasztotta az ajánlatkérõ, mivel a részvételi felhívásban hivatkozott rendelkezés csak annak lehetõségét rögzíti, hogy a helyi önkormányzat elõírhatja az önkormányzati adóhatóság igazolásának csatolását. Ennek következtében az érvényes részvételi jelentkezésnek nem kellett tartalmaznia a helyi adóhatósági igazolást, így jogsértõ volt az ajánlatkérõnek az õ kizárására vonatkozó döntése.<br>
Ajánlatkérõ az észrevételében kérte az alaptalan kérelem elutasítását, és a kérelmezõnek az eljárási díj és a jogorvoslati eljárással kapcsolatban felmerült költségek viselésére való kötelezését. Elõadta, hogy a részvételi felhívásban egyértelmûen elõírta a helyi adóhatóságtól származó igazolás csatolását, ennek a kérelmezõ nem tett eleget. A kiadott dokumentáció tartalmazta, hogy a jelentkezéseket a részvételi felhívás és a dokumentáció által elõírt formában és tartalommal kell elkészíteni. Utaltak arra is - pl. a jelentkezés szerkezete meghatározásánál -, hogy a felhívást és a dokumentációt egységes egészként kell kezelni.<br>
A Döntõbizottság megállapította, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló közbeszerzési eljárás. Ennek szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése kimondja, hogy sem a részvételi, sem az ajánlattételi szakaszban nem vehet részt, aki a 46. § hatálya alá tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerint ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv, a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve ha a hitelezõ az adósság késõbbi idõpontban történõ megfizetéséhez írásban hozzájárult.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése szerint az ajánlattevõ a (4) bekezdésnek megfelelõen köteles csatolni az (1) bekezdés b) pontja és - ha az ajánlatkérõ ezt elõírta - a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.<br>
A Kbt 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.<br>
A Döntõbizottságnak azt kellett vizsgálnia; hogy jogsértõ-e az ajánlatkérõnek az a döntése, hogy kérelmezõ részvételi jelentkezését érvénytelennek minõsítette.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)-(3) bekezdése határozza meg, hogy ki nem lehet a közbeszerzési eljárásban ajánlattevõ vagy alvállalkozó. Az (1) bekezdés a)-c) pontjaiban meghatározott feltételek vizsgálata kötelezõ a Kbt. rendelkezése alapján, míg a (2) és (3) bekezdésben foglalt feltételeket csak akkor lehet és kell vizsgálnia az ajánlatkérõnek, ha azt a felhívásban elõírta, csak ekkor kell az ajánlattevõknek ezen utóbbi feltételekkel összefüggésben igazolásokat, illetve nyilatkozatokat becsatolniuk.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) és (5) bekezdése alapján az ajánlatkérõ csak akkor jogosult a székhelye szerinti önkormányzati adóhatóság igazolásának csatolását is elõírni, ha az e bekezdésben meghatározott alanyi körbe tartozik. Megállapítást nyert, hogy jelen közbeszerzési eljárás ajánlatkérõje Csajág Község Önkormányzata, így a Kbt. 46. § (3) bekezdése alapján mint helyi önkormányzat jogosult volt a helyi adóhatóság igazolásának csatolását elõírni. Ezt a kérelmezõ sem vitatta:<br>
A kérelmezõ szerint azonban az ajánlatkérõ a részvételi felhívásban nem írta elõ egyértelmûen a székhelye szerinti adóhatóság igazolásának csatolását, ezért annak csatolása nélkül is érvényes részvételi jelentkezést lehetett tenni.<br>
Jelen esetben az ajánlatkérõ a részvételi felhívás 12. pontjában azt rögzítette, hogy elõírja a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3)-(6) bekezdései szerinti nyilatkozatok megtételét és hatósági igazolások csatolását.<br>
A Döntõbizottság álláspontja szerint a Kbt. nem határozza meg, hogy az ajánlatkérõnek hogyan, milyen módon kell elõírnia azt a felhívásban, hogy a Kbt. 46. § (3) bekezdése hatálya alá tartozók nem lehetnek ajánlattevõk, alvállalkozók az eljárásban, és milyen módon kérheti az ezen feltétel megállapítására szolgáló igazolás csatolását.<br>
A Döntõbizottság szerint az ajánlatkérõ a részvételi felhívás 12. pontja harmadik bekezdésében - a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3)-(6) bekezdéseire történt utalással - egyértelmûen elõírta, hogy nem lehet részvételre jelentkezõ, illetve alvállalkozó, aki a Kbt. 46. § (3) bekezdése hatálya alá tartozik, és azt is, hogy csatolni kell az ajánlatkérõ székhelye szerinti önkormányzati adóhatóság igazolását.<br>
A Döntõbizottság a fenti álláspontját arra alapította, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése kizárólag az ajánlatkérõ székhelye szerinti adóhatóságnál nyilvántartott adófizetési kötelezettséggel kapcsolatos, így az erre vonatkozó hivatkozással az ajánlatkérõ egyértelmûen kifejezésre juttatta azt, hogy a Kbt. 46. § (3) bekezdésében foglaltak hatálya alá tartozók nem lehetnek részvételre jelentkezõk, tekintettel arra, hogy e bekezdéssel összefüggésben is elõírta a Kbt. 46. § (5) bekezdésében foglaltakat, azaz az igazolások csatolásának kötelezettségét, így egyértelmûvé téve, hogy a Kbt. 46. § (3) bekezdése szerinti feltételt is vizsgálja a közbeszerzési eljárás során. A részvételi felhívásban hivatkozott jogszabályhelyekkel kapcsolatban használta is az "elõírja" kifejezést az ajánlatkérõ.<br>
Nem változtat a fenti megállapításon az sem, hogy a dokumentáció III. fejezete nem tér ki a helyi adóhatósági igazolás csatolására, mivel ennek a fejezetnek a célja - a bevezetésében ismertetettek szerint - az volt, hogy a központi hatósági igazolásokról, azok beszerzésérõl tájékoztassa a részvételre jelentkezõket, így ez nem változtatott a részvételi felhívás elõírásain.<br>
A Döntõbizottság megállapította, hogy a kérelmezõ részvételi jelentkezése - kérelmezõ által is elismerten - nem tartalmazta Csajág Község Önkormányzata jegyzõjének mint önkormányzati adóhatóságnak az igazolását.<br>
A fentiek alapján a Döntõbizottság álláspontja szerint a kérelmezõ részvételi jelentkezése nem felelt meg a részvételi felhívásban elõírtaknak, így jogszerûen állapította meg az ajánlatkérõ a kérelmezõ részvételi jelentkezése érvénytelenségét.<br>
A Döntõbizottság megállapította, hogy az alkalmasnak minõsített részvételre jelentkezõk részvételi jelentkezése tartalmazta Csajág Község Önkormányzata jegyzõjének adóigazolását.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
Az ajánlatkérõ észrevételében kérte az eljárás során felmerült költségei megtérítését, a tárgyaláson azonban úgy nyilatkozott, hogy a jogorvoslati eljárással kapcsolatban költsége nem merült fel, költségigénye nincs. Az egyéb érdekeltek részérõl sem merült fel költségigény.<br>
A fentiek alapján a Döntõbizottság a költségek viselésérõl a 88. § (1) bekezdés h) pontja alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 15.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>