<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4194)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.114/19/2002.<br>
<br>
Tárgy: a Sanamij Budapest Kft. jogorvoslati kérelme a Borsod-Abaúj-Zemplén Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Sanamij Budapest Kft. (1052 Budapest, Aranykéz u. 6., képviseli: dr. Kurtyán Edit ügyvéd, 1024 Budapest, Margit krt. 27. I. em. 1., a továbbiakban: kérelmezõ) jogorvoslati kérelmének, melyet a Borsod-Abaúj-Zemplén Megyei Önkormányzat (3525 Miskolc, Városház tér 1., a továbbiakban: ajánlatkérõ) "1 db kétoldalas gõzsterilizáló berendezés elektromos gõzfejlesztõvel egybeépítve (400 dm3 térfogatú) kamrával" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (1) bekezdését, a Kbt. 55. § (6) bekezdését, a Kbt. 61. § (1), valamint a 61. § (7) bekezdésének elsõ fordulatában foglaltakat, ezért a fentiekben meghatározott közbeszerzés tárgyra ajánlatkérõ közbeszerzési eljárást lezáró döntését megsemmisíti. A Döntõbizottság ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, a kérelmezõ részére 30 000 Ft, azaz harmincezer forint igazgatásszolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt közbeszerzési eljárás lefolytatására tett közzé felhívást a Közbeszerzési Értesítõ 2001. december 19-i számában (9685/2001) az ajánlati felhívás 3. a) pontjában meghatározott különféle orvosi mûszerek, berendezések tárgyában.<br>
A felhívás 3. d) pontja a részajánlat tételének szempontjait úgy határozta meg, hogy ajánlattevõk a 3. a) pontban felsoroltakra külön-külön is tehetnek ajánlatot.<br>
A 4. pont szerint a teljesítés határideje vagy a szerzõdés idõtartama: a szerzõdés létrejöttétõl számított 60 napon belül.<br>
A 11. a) pont az ajánlattevõk pénzügyi, gazdasági és mûszaki alkalmassága igazolására kért adatokat és tényeket írta elõ, a 11. b) pont az ajánlattevõnek a szerzõdés teljesítésére alkalmatlanná minõsítésének szempontját: a termék ismertetése alapján nem felel meg a dokumentációban szereplõ feltételeknek.<br>
Az ajánlatkérõ az ajánlatokat az összességében legelõnyösebb ajánlat szempontja alapján bírálta el az alábbiak szerint:<br>
részszempontok	súlyszámok<br>
- a megajánlott termék áfás összbekerülési költsége	40<br>
- a megajánlott berendezések orvosszakmai, mûszaki paraméterei megfelelõsége	80<br>
- orvosszakmai igényekhez alkalmazkodó optimális kiépítés	10<br>
- a termék beállítására és üzembe helyezésére vállalt határidõ, garanciális feltételek	10<br>
- az ajánlattevõ által biztosított kereskedelmi és egyéb kedvezmények	10<br>
Értékelési pontszám: 1-10-ig.<br>
A 14. pont szerint egymástól elkülöníthetõ többváltozatú ajánlatot is be lehetett nyújtani.<br>
Az ajánlattevõk rendelkezésére bocsátott dokumentáció az orvosi gépek és mûszerek mûszaki követelményeit és specifikációt tartalmazott. A készülékhez tartozó vízlágyítót opcióként kellett megajánlani.<br>
Az ajánlattételi határidõre 2002. január 29-én az orvosi gép-mûszerek közül a kétoldalas gõzsterilizáló berendezésre a kérelmezõn kívül a Hoge Kft., a Szamos-H Kft. és a Mediplan Kft. nyújtott be részajánlatot.<br>
Az ajánlatok értékelését végzõ Mûszerügyi Bizottság javaslata alapján az ajánlatkérõ a nyertes ajánlattevõnek a Hoge Kft.-t hirdette ki 2002. február 27-én.<br>
A kérelmezõ 2002. március 6-án jogorvoslati kérelmet nyújtott be a Döntõbizottsághoz, amelyet 2002. március 14-én kiegészített. Kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján az ajánlatkérõnek az eljárást lezáró döntését semmisítse meg, a Kbt. 88. § f) pontja alapján a jogsértésért felelõs személlyel és szervezettel szemben szabjon ki bírságot, kötelezze az ajánlatkérõt a 30 000 Ft igazgatási szolgáltatási díj és a jogorvoslati eljárással kapcsolatban felmerült költségek viselésére.<br>
Kérelme indokolásául a következõket adta elõ:<br>
Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdését, amikor a hirdetményben megjelölt 30. napon 10.00 óra helyett a 29. napon 11.00 órakor, azaz 2002. február 27-én 11.00 órakor hirdetett eredményt.<br>
Az álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel - a vízlágyító hiánya miatt - érvénytelen ajánlatot benyújtó Hoge Kft. - és a Mediplan Kft. ajánlatát a Kbt. 53. § (2) bekezdése alapján az eljárás további szakaszából jogsértõen nem zárta ki ajánlatkérõ. A kérelem ezen részét a tárgyaláson visszavonta. Kérelme kiegészítésében a Szamos-H Kft. ajánlatainak érvénytelenségét az asztali gõzsterilizáló hiánya miatt vélelmezte.<br>
Véleménye szerint az ajánlatkérõ nem az összességében legelõnyösebb ajánlatokat választotta ki a Hoge Kft. által megajánlott készülék elfogadásakor, megsértve ezzel a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
Álláspontja szerint az ajánlatkérõ pontozásakor megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtakat, mert részben nem az elõre meghirdetett elbírálási részszempontok alapján bírálta el az ajánlatokat (pl. 2. és 5. elbírálási részszempont), olyat bírált el (2. elbírálási részszempont), amirõl meg sem gyõzõdhetett, nem használta ki az 1-10 pontszámot az ajánlatok értékelésekor, s ezzel az ajánlatok közötti tényleges különbséget nem jelenítette meg, ezenkívül a pontozása manipulatív is, amellyel megsértette az ajánlattevõk esélyegyenlõségét, és a verseny tisztaságát [Kbt. 24. § (1) bekezdés és (2) bekezdését.]<br>
Véleménye szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdését, mert az ajánlatok felbontásáról készült jegyzõkönyvet az ajánlattevõ Sanamij Budapest Kft.-nek a bontást követõ 5 munkanapon belül nem küldte meg. Amit bontási jegyzõkönyvként megküldött 2002. március 4-én, az viszont nem felel meg a Kbt. 51. § (3) bekezdésében elõírt követelményeknek, nem tartalmazza az ajánlati összegeket, a vállalt teljesítési határidõt és azt, hogy az ajánlattevõk mit mire ajánlottak meg (ajánlati ár).<br>
Álláspontja szerint megsértette az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését is, amikor az összegzésben az egyes ajánlatokra adott pontszámokat nem indokolta meg.<br>
Ajánlatkérõ a kérelem elutasítását kérte a manipulatív pontozására vonatkozóan. A bontási jegyzõkönyvnek az ajánlatok összefoglaló táblázatával történt késedelmes elküldését, valamint az eredményhirdetés korábbi - az ajánlattevõk értesítése melletti - megtartását elismerte.<br>
Az ajánlatok értékelésével kapcsolatban elõadta, hogy az ajánlati árakat azonos mûszaki tartalommal hasonlította össze és pontozta. Az opcionálisan ajánlott kazettás gõzsterilizáló nélküli árakra tekintettel is jól pontozott.<br>
A nyertes Hoge Kft. és a Mediplan Kft. ajánlata nem volt érvénytelen, mert a vízlágyítót tartalmazta.<br>
A megajánlott berendezés orvosszakmai, mûszaki paraméterei megfelelõségét a nyertes által ajánlott berendezés típuscsaládra vonatkozó szakmai információk és tapasztalatok alapján értékelte és hasonlította össze a kérelmezõ által ajánlott berendezéssel. Az ajánlott géptípus hazai jelenléte vagy hiánya nem volt kizáró szempont.<br>
A garanciális feltételeket a vállalt garancia hónapjaira tekintettel arányosan pontozta, amely lényegében nem tér el a kérelmezõ által számítottól.<br>
A kereskedelmi és egyéb kedvezményeket a Mediplán Kft. kivételével azonosan értékelte valamennyi ajánlatra vonatkozóan.<br>
A Hoge Kft. észrevételében kifejtette, hogy a vízlágyítóra tett ajánlatot; ajánlott berendezése a meglévõ berendezéseinek továbbfejlesztett változata, amely a kiírás szakmai követelményeit túlteljesíti.<br>
A Döntõbizottság ideiglenes intézkedésként D.114/3/2002. sz. határozatával a gõzsterilizátorra vonatkozóan a szerzõdéskötést megtiltotta.<br>
Ajánlatkérõ azt nyilatkozata, hogy a szerzõdést nem kötötte meg.<br>
A Döntõbizottság a rendelkezésére álló iratokból, a felek nyilatkozataiból megállapította, hogy a jogorvoslati kérelem részben megalapozott az alábbiak szerint:<br>
A Döntõbizottságnak elsõdlegesen azt kellett vizsgálnia, hogy az ajánlatkérõ eljárásjogi hibát vétett-e, és ezzel megsértette-e a Kbt. alapelveit.<br>
A kérelmezõ sérelmezte a bontási jegyzõkönyv késedelmes megküldését és tartalmi hiányait.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdés elsõ fordulata elõírja, hogy az ajánlatok felbontásáról készült jegyzõkönyvet (54. §) 5 munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ 5 munkanapon belül.<br>
Az ajánlattételi és bontási határidõ 2002. január 29-én volt. Az ajánlatkérõ 2001. március 1-jén kelt leveléhez mellékelten küldte el az ajánlattevõknek az eredményhirdetés jegyzõkönyvét, valamint a bontási és mûszaki táblázat anyagát.<br>
A Döntõbizottság megállapította és az ajánlatkérõ is elismerte, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerinti jegyzõkönyvet késedelmesen küldte meg kérelmezõnek, és ezzel jogsértést követett el.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése elõírja, hogy az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
Az ajánlattevõ által készített összefoglaló mûszaki táblázat tartalmazta az ajánlattevõ nevét, az ajánlat mûszaki tartalmát, a garanciaidõt, a bruttó árakat, valamint a vállalt teljesítési határidõt. Ajánlatkérõ a bontási jegyzõkönyv tartalmát az ajánlatok bontásakor ismertetendõ adatokkal kitöltötte, ezért a kérelem ezen részében alaptalan.<br>
Kérelmezõ sérelmezte, hogy ajánlatkérõ nem a hirdetményben meghatározott idõpontban tartotta az eredményhirdetést.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szerint Az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontástól számított harminc (építési beruházás esetén hatvan) napon belül - az ajánlati felhívásban meghatározott eredményhirdetési idõpontban - nyilvánosan ki kell hirdetni.<br>
Az ajánlati felhívás 15. a) pontjában az ajánlatkérõ az eredményhirdetést az ajánlatok felbontásának napjától számított 30. napon határozta meg.<br>
Az ajánlatok felbontásának napja 2002. január 29-én volt, az ettõl számított 30. nap február 28-a lett volna. Az ajánlatkérõ 2002 február 21-én kelt levelében értesítette az ajánlattevõket az eredményhirdetés 2002. február 27-i idõpontjáról. A kérelmezõ február 27-én kelt faxában tájékoztatta az ajánlatkérõt, hogy az eredményhirdetésen nem tud részt venni. Az ajánlatkérõ az eredményhirdetést a jelezett idõpontban megtartotta, amely 1 nappal korábban volt, mint a felhívásban meghatározott.<br>
A Döntõbizottság megállapította és az ajánlatkérõ is elismerte, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdését megsértve az ajánlati felhívásban meghatározott idõponttól eltérõen tartott eredményhirdetést.<br>
Másodlagosan a Szamos-H Kft. I. és II. ajánlati változatának érvényességét vizsgálta a Döntõbizottság.<br>
A dokumentációból és az ajánlatkérõnek a tárgyaláson tett nyilatkozatából a Döntõbizottság megállapította, hogy az asztali kazettás gõzsterilizálóra nem kellett ajánlatot tenni. Erre tekintettel a Szamos-H Kft. ajánlati változatai nem voltak érvénytelenek, ezért a kérelem ezen része alaptalan.<br>
A Döntõbizottság harmadlagosan az ajánlatok részszempontok szerinti értékelését vizsgálata:<br>
Kérelmezõ sérelmezte, hogy az ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak megfelelõen értékelt és pontozott, valamint nem az elõre meghatározott részszempontok alapján bírált, illetve eltért azok tartalmától.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
Az elsõ részszempont a megajánlott termék áfás bekerülési költsége volt. A kérelmezõ sérelmezte, hogy nem azonos mûszaki tartalmat bírált el az ajánlatkérõ.<br>
Az árak a következõk voltak:<br>
<br>
Ajánlatkérõ	Alapkészülék	Opciók	Összesen<br>
			(br. E Ft)<br>
Kérelmezõ	12 937,5	3362,5	16 300<br>
Hoge Kft.	14 722,5	3662,5	18 385<br>
Mediplan Kft.	14 722,5	3662,5	18 385<br>
Szamos-H Kft. I. alt.	14 962,5	1414,35	16 376,85<br>
Szamos-H Kft. II. alt.	15.625,0	1414,35	17 039,35<br>
<br>
Az ajánlatok mindegyike opcióként tartalmazta a vízlágyító berendezést. Ezen túlmenõen - a Szamos-H Kft. ajánlata kivételével - asztali kazettás gõzsterilizálót. Opcióként tettek ajánlatot 2-2 db szállító-töltõ kocsira, görgõs kamrai berakókocsira a Hoge Kft., a Mediplan Kft. és a Szamos-H Kft. A kérelmezõ 2 db berakókocsira és 6 db berakókosárra tett opciós ajánlatot.<br>
Az ajánlatkérõ az elsõ részszempont értékelését, az ajánlattevõknek az eredményhirdetést követõen elküldött tájékoztatása szerint a következõk alapján végezte:<br>
<br>
A megajánlott áfás	Árintervallum	Pont<br>
bekerülési költség,	<br>
fizetési feltételek:<br>
Megjegyzés:<br>
- a gép bruttó ára az	15 000-16 300	10<br>
opciókkal és a kazettás	16 301-17 000	 9<br>
gõzsterilizálóval együtt	17 001-17 701	 8<br>
került figyelembe vételre	17 701-18 400	 7<br>
- Ilyen összeállítású	18 401-19 100	 6<br>
egészségügyi gép-mûszer	19 101-19 800	 5<br>
induló reális alap ára	19 801-  4<br>
(15 Ft)<br>
<br>
A Szamos-H Kft. kazettás gõzsterilizálót nem tartalmazó, egyéb opciókkal figyelembe vett ajánlati árát az ajánlatkérõ a többi ajánlattevõ által ajánlott kazettás gõzsterilizáló árainak számtani átlagával, 2050 E Ft-tal korrigálta és a többi ajánlati árral így hozta azonos mûszaki tartalomra, és a következõk szerint pontozott:<br>
<br>
Ajánlattevõ	Tartalom	Bruttó ár	Pont<br>
HOGE Kft.	telj. opcióval az ár	18 385 000	7<br>
Kérelmezõ	telj. opcióval az ár	16 300 000	10<br>
Szamos-H Kft. I. alt.	részl. opcióval az ár	16 676 850	6<br>
	telj. opcióval az ár	*18 426 850<br>
Szamos-H Kft. II. alt.	részl. opcióval az ár	17 039 350	6<br>
	telj. opcióval az ár	**19 089 300<br>
MEDIFLAN Kft.	telj. opcióval az ár	18 385 000	7<br>
<br>
* és ** az átlagszámítás szerinti kazettás gõzsterilizálóval növelt ár.<br>
<br>
A Döntõbizottság az elsõ részszempont értékelésérõl a következõket állapította meg. Az ajánlatkérõ a dokumentációban a vízlágyító berendezés opciós ajánlattételi kötelezettségén túlmenõen más kiegészítõ felszerelés (szállító-, ki- berakókocsit stb.) szállítását nem írta elõ. Figyelmen kívül hagyta, hogy kérelmezõ szállító kocsit nem -, hanem berakó kosarakat ajánlott, amelyek mûszaki tartalmukban és árukban is eltérõek. Nem írt elõ asztali kazettás gõzsterilizálóra ajánlattételt, ezért ezt mint önálló berendezést az igényelt berendezéssel együtt nem lehetett volna értékelni. Nem hozható azonos mûszaki tartalomra az adott ajánlat más ajánlatból kiemelt eszközzel és annak árával, így a kérelmezõ ajánlatából hiányzó szállítókocsival sem.<br>
A beszerzés tárgyával összefüggõ mûszaki berendezés, felszerelés opcióként figyelembe vehetõ, de csak akkor, ha azt valamennyi ajánlat tartalmazza.<br>
A Döntõbizottság rámutat arra, hogy az ajánlatkérõ akkor járt volna el helyesen, ha a vízlágyítón túlmenõen csak a mindegyik ajánlatban szereplõ kamrai berakókocsit vette volna figyelembe mint azonos mûszaki tartalmat, és ezek együttes árát értékelte volna.<br>
A Döntõbizottság megállapítja, hogy az ajánlatkérõ által elõre nem közölt, "induló reális alapár" figyelembe-vétele, az ajánlatok értékelésekor a pontszámok meghatározására jogsértõ volt.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében az ajánlatok tartalmi elemeit kell egymáshoz hasonlítani és értékelni az elõre megadott ponthatárok között, és az eltérések arányában kell a pontszámot meghatározni.<br>
Döntõbizottság álláspontja szerint az elsõ részszempont esetében a helyes pontszám megállapításánál a legalacsonyabb ár kell hogy a maximális pontszámot kapja, a többi pedig arányosan kevesebbet.<br>
A fentiekre tekintettel a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat.<br>
A megajánlott berendezés orvosszakmai mûszaki paraméterei, megfelelõsége volt a második részszempont. Az ajánlatkérõ az értékelést a következõk szerint végezte:<br>
Az értékelésnél a kórházban üzemelt, üzemelõ berendezések tapasztalatai, a referencialátogatásokon szerzett információk és üzem közbeni személyes tapasztalatok alapján kerültek a pontok megállapításra.<br>
A kérelmezõ sérelmezte, hogy a Hoge Kft. és a Mediplan Kft. által ajánlott berendezéstípus nem található Magyarországon egészségügyi intézményben, ezért ajánlatkérõ nem alapozhatta értékelését mint üzemelõ berendezés tapasztalataira egyik ajánlat esetében sem. Amint, ahogy a Szamos-H Kft. által ajánlott berendezésre sem, amelyrõl az ajánlatkérõ értékelésében is megállapította, hogy az magyarországi referenciával nem rendelkezik.<br>
A kérelmezõ SAR 6.6,9-2V típusú, a Hoge Kft. és a Mediplan Kft. Getinge HS-6610 ER-2 típusú -, a Szamos-H Kft. Securex HP 669-2 típusú gõzsterilizátor-berendezést ajánlott.<br>
Az ajánlatkérõ értékelése szerint a kérelmezõ és a nyertes ajánlattevõ által ajánlott berendezések megfelelnek a szakmai követelményeknek, de a nyertes Getinge készülék magasabb technikai, szakmai színvonalat képvisel.<br>
A részszempontra az ajánlatkérõ a kérelmezõnek 7, a nyertesnek és a Mediplan Kft.-nek 10-10, a Szamos-H Kft.-nek 6 pontot adott.<br>
Ajánlatkérõ a jogorvoslati eljárásban tett észrevételében a megítélt pontszámokat továbbá azzal indokolta, hogy az Ózdi Kórházban többéves tapasztalat alapján az együtt üzemelõ Getinge és Sanamij berendezés körül a Getinge berendezés nagyobb, meghibásodás nélküli üzembiztonságot bizonyított.<br>
A kérelmezõ és a nyertes ajánlott gõzsterilizáló berendezését összehasonlítva megállapítható volt, hogy azok teljesítik a dokumentációban elõírt mûszaki specifikációnak megfelelõ paramétereket.<br>
A Döntõbizottság megállapítja, hogy ajánlatkérõ a magasabb mûszaki, technikai színvonalat nem indokolta, ezért a második részszempont értékelésénél ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtakat.<br>
Az orvosszakmai igényekhez alkalmazkodó optimális kiépítés volt a harmadik értékelési részszempont.<br>
A gépek felszereltsége, opciós tételû kiegészítõi és egyéb plusztartozékok, üzemvitelt, üzembiztonságot elõsegítõ kiegészítõk értékelését végezte az ajánlatkérõ.<br>
A részszempontra mind a négy ajánlattevõnek 8-8 pontot - a Szamos-H Kft. II. alternatívájára 9 pontot - adott.<br>
Ajánlatkérõ a tárgyaláson az adott pontszámok indokolásaként azt adta elõ, hogy a legmagasabb pontszámot az az ajánlat kapta, amelyik egyedi sótalanító és vízmegtakarító funkcionális többlettel rendelkezik. Továbbiakban a maximális 10 pontot azért nem adta ki, mert még ennél jobb mûszaki tartalom is van.<br>
A Döntõbizottság megállapította, hogy az ajánlatkérõ az értékelés során olyan szempontokat vett figyelembe, amelyeket elõre sem a felhívásban, sem a dokumentációban nem határozott meg. Továbbá az ajánlott berendezéseket nem egymáshoz, hanem olyan berendezéshez hasonlította, amelyre ajánlatot nem kapott.<br>
A Döntõbizottság a fentiekre tekintettel megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtakat.<br>
A negyedik értékelési részszempont volt a termék beállítására és üzembehelyezésére vállalt határidõ és garanciális feltételek.<br>
Az ajánlatok a részszempontra vonatkozóan a következõ vállalásokat tartalmazták:<br>
<br>
Ajánlatkérõ	Határidõ	Garanciaidõ (szerzõdéskötéstõl számított)<br>
Kérelmezõ	60 nap	36 hónap<br>
		rozsdamentes szerk.<br>
		10 év<br>
Hoge Kft.	60 nap	18 hónap<br>
		rozsdamentes szerk.<br>
		15 év<br>
Szamos-H Kft.	60 nap	24 hónap + 1 év<br>
		ingyenes karbantart.<br>
Mediplan Kft.	2002. április 26. 46 nap	18 hónap<br>
<br>
Az ajánlatkérõ a vállalt garancia idõt értékelte a következõ pontszámítási módszerrel:<br>
<br>
Garanciális feltételek:<br>
	12 hónap	5<br>
Megjegyzés:	18 hónap	6<br>
Az egyéb jellegû mûszaki	24 hónap	7<br>
cikkeknél általános	24 hónap +<br>
12 hó/évbõl számítva:	1 év ingyenes	8<br>
12 hó = 5 pont	karbantartás<br>
	30 hónap	9<br>
	36 hónap	10<br>
<br>
A garancia idõtartamát értékelve az ajánlatkérõ a kérelmezõnek 10, a nyertes Hoge Kft.-nek 6, a Szamos-H Kft.-nek 8, a Mediplan Kft.-nek 6 pontot adott.<br>
A Döntõbizottság megállapította, hogy az ajánlatkérõ akkor járt volna el helyesen, ha nem a meghatározott sávos értékek szerint pontoz, hanem ha a kötelezõ 12 hónapos garanciaidõn felül vállalt hónapokat arányosan pontozta volna. A kérelmezõ által vállalt 36 hónapra mint legkedvezõbb értékre a max. adható 10 pontot helyesen állapította meg. A többi ajánlati elemet a 12 hónap feletti részekre, a maximális 24 hónapos többletvállaláshoz arányosan kellett volna megállapítani, a rozsdamentes szerkezetre vállalt és az 1 év ingyenes karbantartás többletvállalásra is tekintettel.<br>
A Döntõbizottság megállapítja, hogy az ajánlatkérõ a részszempont másik tartalmi elemét, a teljesítési határidõt nem értékelte, és ezzel az elõzõekre is tekintettel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Az ötödik részszempont "az ajánlattevõ által biztosított kereskedelmi és egyéb kedvezmények, kondíciók, beleértve a szállítás után nyújtott szolgáltatásokat is" volt.<br>
Szállítás után nyújtott szolgáltatásban:<br>
- a hibabejelentés megkezdésétõl számított hibaelhárítás idejét,<br>
- a kapcsolattartás rendszerességét,<br>
- az új fejlesztések, technikai újdonságok bemutatásának gyakoriságát,<br>
- szakmai tájékoztatásokra történõ meghívások rendszerességét,<br>
- a hibaelhárítási, karbantartási feladatkörben alacsonyabb ponttal értékelte azt a szállítót, aki nem saját szervizháttérrel oldja meg a javítást.<br>
A hibaelhárítás megkezdését a kérelmezõ 48 órán belül, a Hoge Kft. 24 órán belül, a Szamos-H Kft. 12 órán belül, a Mediplan Kft. 23 órán belül vállalta:<br>
Ennél a részszempontnál ajánlatkérõ nyilatkozata szerint csak a hibabejelentéstõl számított hibaelhárítás idejét vette figyelembe, és ennek alapján adta ki a legmagasabb pontszámot, ami szintén nem érte el a maximális 10 pontot.<br>
Kérelmezõ és a Hoge Kft. 6-6 pontot, a Szamos-H Kft. ajánlatai 8-8 pontot, a Mediplan Kft. 3 pontot kapott.<br>
Az ajánlatkérõ ezen részszempont értékelésénél helyesen járt el azáltal, hogy valamennyi ajánlatban szereplõ azon tartalmi elemet értékelte, amely a hibaelhárítás megkezdésére vonatkozott. Ez esetben azonban a legrövidebb idõtartamot vállaló ajánlattevõnek kellett volna a maximális pontszámot megítélnie, és a többire arányosan kevesebbet.<br>
Az ajánlatkérõ úgy nyilatkozott, hogy kizárólag csak a hibaelhárítás megkezdésére ajánlott idõt értékelte, továbbá elismerte, hogy az általa utólagosan meghatározott alszempontokra vonatkozóan az ajánlatok nem tartalmaztak érdemben értékelhetõ adatokat.<br>
A Döntõbizottság álláspontja szerint ilyen adatok megléte esetén sem vehette volna ezen részszempont tartalmával összefüggésben figyelembe ezeket.<br>
Az ajánlatok pontozására tekintettel a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat.<br>
A Döntõbizottság megállapítja, hogy ajánlatkérõ - mivel az összegzésben nem indokolta meg az egyes ajánlatokra adott pontszámokat - megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését, amely szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek. Az ajánlatkérõ által készített táblázatot a Döntõbizottság megvizsgálta, és megállapította, hogy sem ez, sem egyéb irat nem tartalmazta a Kbt. 5. sz. melléklet 2. c) pontjában elõírtaknak megfelelõen az értékelési pontszámok indokolását.<br>
A Döntõbizottság ajánlatkérõ eljárást lezáró döntését a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megsértése miatt megsemmisítette, erre tekintettel nem vonhatta el az ajánlatkérõnek az ajánlatok újra értékelésére vonatkozó döntési jogát, ezért kérelmezõnek a Kbt. 59. § (1) bekezdésére vonatkozó jogsértés megállapító kérelmét elutasította.<br>
A Döntõbizottság a fentiekben megállapított tételes jogszabálysértésekre, valamint arra tekintettel, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését mindegyik ajánlattevõ vonatkozásában egyformán sértette meg, a Kbt. 24. § (1)-(2) bekezdésében meghatározott verseny tisztaságára, nyilvánosságára, valamint esélyegyenlõségére vonatkozó alapelvi jogsértéseket nem állapította meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében c) pontjánál biztosított jogkörében eljárva a Kbt. 88. § (1) bekezdésének d) pontja szerint a jogsértést megállapította, és a c) pontja szerint döntött az eljárást lezáró döntés megsemmisítésérõl, és a Kbt. 88. § (1) bekezdés h) pontja alapján rendelkezett a költségekrõl.<br>
A Döntõbizottság bírságot nem szabott ki a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére tekintettel, amely szerint: ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési, beruházás esetén 60) napon belül új döntést hozni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 15.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>