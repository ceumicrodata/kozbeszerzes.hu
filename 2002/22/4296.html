<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4296)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.147/5/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az Országos Állat-egészségügyi Intézet közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által az Országos Állat-egészségügyi Intézet (1149 Budapest, Tábornok u. 2., továbbiakban: ajánlatkérõ) "az országos állategészségügyi információs rendszer karbantartása és rendszerfelügyelete heti 7 × 24 órában havidíj meghatározásával" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ a Döntõbizottság elnökét 2002. március 11-én tájékoztatta, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
Ajánlatkérõ az eljárásfajta választását azzal indokolta, hogy ezt megelõzõen nyílt eljárást folytatott le ugyanezen beszerzés tárgyában, amely eredménytelenül zárult. A nyílt eljárásban csak egy ajánlattevõ adott be ajánlatot. Így nem várható, hogy azonos feltételek kiírása mellett olyan árcsökkenés következne be, amely lehetõvé tenné a beszerzést. Ugyanakkor a rendszert folyamatosan karban kell tartani a határállomásokon és a többi intézeti helyen is az EU-elõírások betartásának biztosítása érdekében.<br>
A tervezett beszerzést ezért mennyiségben csökkentve kell ideiglenesen beszerezni annyi idõre, ami alatt a következõ hosszabb távú eljárás e körben lebonyolítható, biztosítva a nélkülözhetetlen felügyeletet, karbantartást. Ennek alapján a nyílt eljárásban meghirdetett mûszaki adatok, a beszerzés feltételei ugyan változatlanok, de az árakat más kidolgozásban csökkentett állomásszám alapulvételével kell átmeneti idõre megvalósítani.<br>
A korábbi szerzõdés határideje lejárt, ezért a jelenlegi karbantartóval - aki a nyílt eljárás egyetlen ajánlattevõje is volt - sürgõsen meg kell kötni a szerzõdést a lehetõ legkisebb felügyeletmentes idõszak elérése érdekében.<br>
A szerzõdés tervezett idõtartama 2002. március 21-tõl 2002. augusztus 21-ig terjedõ idõszak. Ajánlattételre a ComNetworx Rt.-t hívta fel.<br>
Ajánlatkérõ ajánlati felhívást is készített, a beszerzés tárgyát mennyiségét taxatíve felsorolással pontosan meghatározta. A felhívás szerint a teljesítés határideje 2002. március 21-tõl 2002. augusztus 21-ig. Az ajánlatok benyújtásának határideje 2002. március 21., ugyanezen a napon kerül sor a felhívás szerint a tárgyalásra és az eredményhirdetésre is.<br>
Az ajánlati felhívás tartalmazta az ajánlattevõtõl a pénzügyi, gazdaság és mûszaki alkalmassága igazolására kért adatokat és tényeket, továbbá a szerzõdés teljesítésére alkalmassá illetõleg az alkalmatlanná minõsítés szempontjait is. Az ajánlati felhívás szerint az elbírálás szempontja a legalacsonyabb ár.<br>
A Döntõbizottság elnöke 2002. március 25-én kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében a jogorvoslati eljárás megszüntetését kérte. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjajára alapított eljárása jogszerû. Indoklásként elõadta, hogy a beszerzés tárgya vonatkozásában nyílt eljárást folytatott le, amelyet a Kbt. 60. § (1) bekezdés e) pontja alapján eredménytelenné nyilvánított. Az eredménytelenné nyilvánítás oka az volt, hogy a nyílt eljárásban egyetlen egy ajánlat érkezett és az ajánlat olyan magas árat tartalmazott, amelyre ajánlatkérõ, illetve a költségvetését biztosító Fölmûvelési és Vidékfejlesztési Minisztérium nem számított a korábbi ár alapján.<br>
Ajánlatkérõ elõadta továbbá, hogy ugyan önálló jogi személy, de költségvetésével csak részben gazdálkodik önállóan és az átruházott feladatok ellátásánál ez különösen jelentõs.<br>
Ajánlatkérõ nem hozhat felelõsen anyagi döntést az FVM Költségvetési Irodájának engedélye nélkül, és csak akkor rendelkezik a beszerzésre fedezettel, ha ezt az iroda igazolja.<br>
Ajánlatkérõ az eljárás eredménytelenné nyilvánítását követõen haladéktalanul tájékoztatta a helyzetrõl az FVM-et. Az szakmailag nyilvánvaló, hogy az egész ország egészségügyi helyzetét felügyelõ rendszerkarbantartás nélkül nem maradhat, mert a kijavítás nélkül maradó hibák akár jelentõs anyagi és nemzetközi problémákat okozhatnak. A sürgõsség abból adódik, hogy a korábbi eljárás eredménytelenül zárult, és a szolgáltatást a lehetõ legrövidebb idõn belül biztosítani kellett. A korábbi eljárás eredménytelensége nem nevezhetõ ajánlatkérõ hibájának; mivel egyrészt nem õ dönt a megengedhetõ összegrõl, hanem az FVM, másrészt nem tudhatta, hogy ilyen magas árat közöl ajánlattevõ.<br>
Az is világos volt ajánlatkérõ számára, hogy egy a feladatra már felkészült korábban ajánlattevõ vállalkozó elõbb tudja elkezdeni a munkát, mint bár ki más, aki most kezdene el esetleg gondolkodni a megvalósíthatóság mikéntjén. Ennek alapján a sürgõs beszerzést az ajánlattételre felkért tudja biztosítani. Azt nem lehetett számításba venni, hogy az ajánlattevõ a korábbi ajánlati árát csökkenti, ezért teljesen változatlan feltételekkel nem történhetett meg a kiírás, azt mennyiségileg és idõtartamában is módosítani kellett. Ennek alapján nem álltak fenn a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjában foglalt feltételek.<br>
A felkért ajánlattevõ az ajánlatát benyújtotta, ajánlati ára 10 450 000 Ft + áfa/hó, mely öt hónapra 52 250 000 Ft + áfa.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint "ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívül sürgõsség miatt e törvényben elõírt határidõk nem lennének betarthatóak; a rendkívül sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt, vagy a meghívásos eljárásban elõírt határidõk nem betarthatóak. Bármelyik feltétel hiányának megléte e szakasz jogszerû alkalmazását nem teszi lehetõvé.<br>
A Döntõbizottság a rendelkezésre álló iratok alapján vizsgálta, hogy ezen feltételek fennállnak-e.<br>
A rendelkezésre álló iratokból a Döntõbizottság megállapította, hogy ajánlatkérõ informatikai rendszerének karbantartása és fejlesztése tárgyában 2001. december 5-én ajánlati felhívást tett közzé a Közbeszerzési Értesítõben nyílt eljárás megindítására. Az eljárását ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja alapján 2002. január 23-án eredménytelenné nyilvánította. Az eredménytelenné nyilvánítás indoka az volt, hogy a az ajánlattevõ által ajánlott ár a 347 720 280 Ft/év váratlanul magas volt. A földmûvelésügyi miniszter 6363/3/1992. határozata alapján ajánlatkérõ jogi személy, amely részben önálló költségvetési intézmény, amelynek irányítását a földmûvelésügyi miniszter látja el. Ajánlatkérõ gazdasági felügyeletét az önálló költségvetési intézményként mûködõ Földmûvelésügyi Költségvetési Iroda látja el. Ennek alapján ajánlatkérõ a nyílt eljárás eredménytelenné nyilvánítását követõen 2002. január 29-én kelt levelében megkereste az FVM-et a követendõ eljárás érdekében. Felhívta az FVM figyelmét arra, hogy több mint 800 számítógépbõl álló országos hálózat karbantartása és felügyelete megszûnik, mivel a törvény nem teszi lehetõvé a karbantartási díjak további fizetését. Amennyiben a hálózat felügyelet és karbantartás nélkül marad, várhatóan rövid idõn belül zavarok lépnek fel, és a rendszer mûködésképtelenné válik. Az FVM 2002. február 14-én kelt levelében a 240 000 E Ft költségvetési támogatást biztosít az informatikai hálózat mûködtetésére. A 2002. február 26-án kelt levelében tájékoztatta ajánlatkérõt, hogy az éves költségvetésben már jóváhagyott 12 000 E Ft/hó összegen felül pótelõirányzatként még 10% növekményt biztosít a szerzõdés fedezeteként dologi kiadás elõirányzata terhére.<br>
Ajánlatkérõ ezen levél kézhezvételét követõen indította meg a közbeszerzési eljárását 2002. március 6-án.<br>
A Döntõbizottság megállapította, hogy ajánlatkérõ a nyílt eljárás eredménytelenné nyilvánítását követõen megtette a szükséges intézkedéseket az ismételt eljárás megindítására. Rövid idõn belül a felettes szervét megkereste, és tájékoztatta a nyílt eljárás eredményének alakulásáról, illetõleg intézkedést tett a szükséges pénzügyi fedezet biztosítására. A választ követõen pedig rövid határidõn belül a hirdetmény közzététele nélküli tárgyalásos közbeszerezési eljárást ajánlatkérõ megindította.<br>
A Döntõbizottság figyelembe vette azt is, hogy ajánlatkérõ átmeneti idõszakra kíván ilyen eljárásfajta alkalmazásával szerzõdést kötni, azaz 2002. március 21-tõl 2002. augusztus 31-ig terjedõ idõre. Mûszaki szempontból pedig nem vitatható, hogy az információs rendszer karbantartása és rendszer felügyelete folyamatosan kell hogy megtörténjen.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra, vagy a folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 17.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>