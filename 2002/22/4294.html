<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4294)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.132/11/2002.<br>
<br>
Tárgy: a Paper Wall Design Bt. jogorvoslati kérelme a BM Központi Adatfeldolgozó, Nyilvántartó és Választási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Péterfy Gabriella ügyvéd (1123 Budapest, Alkotás u. 11.) által képviselt Paper Wall Design Bt. (2000 Szentendre, Alkotmány u. 7., továbbiakban: kérelmezõ) jogorvoslati kérelmének - melyet a Belügyminisztérium Központi Adatfeldolgozó, Nyilvántartó és Választási Hivatal (1094 Budapest, Balázs Béla u. 35., továbbiakban: ajánlatkérõ) "a 2002-2003. évi országgyûlési, önkormányzati és kisebbségi választásokhoz, valamint országos népszavazáshoz, illetve a 2006-ig tartó idõközi választásokhoz szükséges szavazólapok, szavazástechnikai anyagok - beleértve az elsõ választóknak szóló személyes ajándékot is -, valamint nyomtatványok gyártása, expediálása, szállítása 8 500 000 (&plusmn;10%) választópolgár esetében" tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 48. § (1) bekezdés második mondatára tekintettel a 24. § (2) bekezdését. A jogsértés miatt a Döntõbizottság 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon köteles megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni.<br>
A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ részvételi felhívást tett közzé a Közbeszerzési Értesítõ 2001. december 5-én megjelent számában a rendelkezõ részben megjelölt beszerzés tárgyában. A felhívás 3. a) pontjában részletesen felsorolta a beszerzésre kerülõ tárgyakat és azok mennyiségeit.<br>
A felhívás szerint az ajánlattételi szakaszban részajánlatot nem, többváltozatú ajánlatot azonban lehetett tenni.<br>
A jelentkezési határidõre, 2002. január 2-re a felhívásban kiválasztott 4 cég közül az Állami Nyomda Rt.-Pénzjegynyomda Rt. közös jelentkezõk, valamint a Szenzor Számítóközpont Kft. nyújtott be jelentkezést. Ajánlatkérõ a Szenzor Kft. jelentkezését érvénytelennek nyilvánította, a közös jelentkezõket ajánlattételre hívta fel és 2002. január 15-én nyertesnek hirdette ki. Az eljárás eredményét a Közbeszerzési Értesítõ 2002. február 27-i számában megjelentette. A nyertes közös ajánlattevõkkel a szerzõdést megkötötte.<br>
Kérelmezõ 2002. március 13-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ a közbeszerzési eljárásába bevonta a szavazófülkét is, holott a beszerzés tárgyait tételesen felsoroló felhívás ezt nem tartalmazta. Számára ez jelentõs anyagi hátrányt okozott, mert egyedileg fejlesztett eljárással nagy szilárdságú papírból általa elõállított szavazófülkékre az önkormányzatoktól közel 1100 db-ra 1000 Ft/db egységáron megrendelésállománnyal rendelkezett, ezen megrendelésektõl az önkormányzatok elálltak, mert ajánlatkérõ a közbeszerzési eljárásban részükre beszerezte a szavazófülkét is. Elõadta, hogy március 11-én ajánlatkérõ képviselõjétõl szerzett tudomást arról, hogy a beszerzés kiterjesztésre került a szavazófülkére is azáltal, hogy a nyertes erre a beszerzési tárgyra is tett ajánlatot. Ha a felhívásban szerepelt volna a szavazófülke, úgy õ is jelentkezést nyújthatott volna be a többi beszerzési tárgy teljesítéséhez alvállalkozót bevonva, vagy egy ajánlattevõnek a szavazófülkét szállító alvállalkozójaként. Ajánlatkérõ ebben megakadályozta, nem adott számára esélyt a közbeszerzési eljárásban való részvételre. Kérte a jogsértés megállapítását és az eljárást lezáró döntés megsemmisítését.<br>
Ajánlatkérõ kérte a kérelem elutasítását. Védekezésül elõadta, hogy a beszerzési tárgyaknak a szavazófülkével<br>
való kiegészítése nem tette eljárását jogszerûtlenné.<br>
A tárgyalásos eljárásban nem áll fenn ajánlatkérõnek, illetve az ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 48-50.</a> §-a szerinti ajánlati kötöttsége, csupán annyiban, hogy az nem járhat azzal, hogy az eljárás alapján kötött szerzõdés tárgya olyan jellemzõjében, illetve körülményében tér el az eljárás megkezdése szerinti beszerzési tárgytól, amely nem tette volna lehetõvé tárgyalásos eljárás tartását. A szavazófülke a szavazástechnikai anyagok közé sorolható, jellemzõjében nem tér el a többi beszerzési tárgytól. Az eljárásban megengedte többváltozatú ajánlat tételét, egyik változatnak tekinthetõ az urnadoboz szavazófülkével együtt. A nyertes szavazófülkére is kiterjedõ ajánlatváltozatát azért fogadta el, mert költségtakarékos megoldás volt számára, nem kellett külön, harmadik féltõl, a kérelmezõ áránál drágábban beszereznie azt.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A jogvita elbírálásához a Döntõbizottságnak elõször azt kellett eldöntenie, hogy a kiírásnak a beszerzési tárgyakat meghatározó részébe beleérthetõ-e a szavazófülke. Ajánlatkérõ állítása szerint a felhívás értelmezhetõ akként is, hogy kiterjed a szavazófülkére.<br>
A Döntõbizottság nem fogadta el ajánlatkérõ érvelését. A felhívásnak a beszerzés tárgyát meghatározó 3. a) pontjában ajánlatkérõ egészen a golyóstollig terjedõ részletességgel tételes felsorolást adott, abban sehol sincs még utalás sem annak példálódzó jellegére vagy a bármely beszerzési tárggyal való kibõvítési lehetõségre. A felsorolt beszerzési tárgyak egyike sem értelmezhetõ szavazófülkeként, vagy annak alkatrészeként, tartozékaként, vagy egyéb olyan kapcsolódó részeként, amely osztaná a felsorolt beszerzési tárgyak jogi sorsát.<br>
A Döntõbizottság álláspontja szerint a felhívásnak nem volt része a szavazófülke.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése elõírja: Az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani.<br>
A tárgyalásos eljárás menetét rendezõ 71. § (2) bekezdése az ajánlati kötöttségre vonatkozó szabályok alól részben felmentést ad, amikor így rendelkezik: "A tárgyalásos eljárás során nem áll fenn az ajánlatkérõnek,<br>
illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását."<br>
Miután a 71. § (2) bekezdés csak az ajánlati kötöttséget oldja fel, a közzétételi kötelezettséget nem, ajánlatkérõnek a beszerzés tárgyának a szavazófülkével való bõvítését hirdetményben közzé kellett volna tennie, tekintettel arra is, hogy a tárgyalásos eljárás eredetileg is közzététellel indult.<br>
Ajánlatkérõ a jogvita tárgyát képezõ közbeszerzési eljárás tárgyalásos szakaszában a szavazófülkével kibõvítette a beszerzés tárgyát, a módosítás tényét azonban nem tette közzé a Közbeszerzési Értesítõben.<br>
Amennyiben jogkövetõ eljárása esetén a kérelmezõnek lehetõsége lett volna a többi beszerzési tárgyra ajánlatot tevõ ajánlattevõ alvállalkozójaként vagy a többi beszerzési tárgy szállítását vállaló alvállalkozók bevonásával a tárgyalásos eljárást indító hirdetményben megjelölt ajánlattevõkkel azonos eséllyel ajánlattevõként részt venni a közbeszerzési eljárásban. Ugyanez a lehetõsége fennállt volna még más, szavazófülkét gyártó, forgalmazó cégnek is. A hirdetmény közzététele elmulasztása által a kérelmezõ és más potenciális ajánlattevõ nem kapott esélyt arra, hogy a közbeszerzési eljárásban részt vegyen, illetve abban nyertes legyen.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése elõírja: "Ajánlatkérõnek biztosítania kell az esélyegyenlõséget az ajánlattevõk számára." Az esélyegyenlõség biztosításának egyik eszköze az ajánlatkérõi beszerzési igény hirdetményben való közzététele.<br>
A Döntõbizottság megállapítja, hogy ajánlatkérõ a kiírás tárgya módosítása közzétételének elmulasztása által a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés második mondatára figyelemmel megsértette a Kbt. 24. § (2) bekezdését.<br>
A jogsértés miatt a Döntõbizottság bírságot szabott ki ajánlatkérõ terhére. A bírság mértékének megállapításánál tekintetbe vette azt a tényt, hogy ajánlatkérõ ténylegesen a kérelmezõ által ajánlott termék árának a felén szerezte be a szavazófülkéket, így a közbeszerzés jogintézménye egyik alapvetõ célja - a közpénzekkel való takarékos gazdálkodás - megvalósult.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 24.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>