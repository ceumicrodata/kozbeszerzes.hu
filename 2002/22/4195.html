<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4195)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.153/23/2002.<br>
<br>
Tárgy: Dr. Bistei Attila jogorvoslati kérelme Miskolc Megyei Jogú Város Önkormányzata Diósgyõri Kórháza közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Bistei Attila (Miskolc, Corvin u. 9., a továbbiakban: kérelmezõ) jogorvoslati kérelmét, amelyet Miskolc Megyei Jogú Város Önkormányzata Diósgyõri Kórháza (3509 Miskolc III., Kórház u. 1., képviseli dr. Kiss Éva ügyvéd, 3527 Miskolc, Bajcsy-Zsilinszky u. 17., a továbbiakban: ajánlatkérõ) "a kórház teljes radiológiai ellátása biztosítása" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárási díjat a kérelmezõ viseli, a jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és az ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ hirdetmény közzététele nélküli tárgyalásos eljárást indított a kórház teljes radiológia ellátása tárgyában. Az ajánlati felhívást 2002. február 7-én készítette el. Ekkor azt megküldte a Közbeszerzések Tanácsa elnöke részére is, és tájékoztatta arról, hogy az eljárásukat a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) és c) pontjára alapozzák. Elõadta, hogy a Hunikó Kft. a kórházban jelenleg érvényes szerzõdéssel CT- és mammográf készüléket mûködtet, a beszerzés pedig a hagyományos rtg.- és ultrahangdiagnosztikai szolgáltatásokra is kiterjedne. Tekintettel arra, hogy az egészségügyi közszolgáltatások nyújtásáról, valamint az orvosi tevékenység végzésének formáiról szóló 2001. évi CVII. törvény alapján az egészségügyi szolgáltató alvállalkozói szerzõdést csak teljes szakfeladat ellátására köthet, így a kizárólagos jogok védelme miatt a szerzõdést kizárólag egy személy, a Hunikó Kft. képes teljesíteni.<br>
A rendkívüli sürgõsséget az ajánlatkérõ a gazdasági helyzetével indokolta. Elõadta, hogy 2001. december 15. óta önkormányzati biztost rendelt ki az intézmény irányítása céljából a fenntartó önkormányzat. Haladéktalanul jelentõs létszámleépítésre van szükség, a képalkotó diagnosztikai feladatok vállalkozás keretében történõ végeztetésével ez költségkímélõ módon megoldható lenne.<br>
Az ajánlati felhívás tartalmazta a benyújtandó iratok megjelölését, az 5. pontban rögzítette az ajánlatkérõ, hogy az ajánlatot annak elbírálása szempontja alapján összességében értékeli, ennek alapján kér jóváhagyást fenntartójától, Miskolc Megyei Jogú Város Önkormányzatától a szolgáltatási szerzõdés megkötésére. Tartalmazta a felhívás az eljárás lefolytatásának menetét, az elsõ tárgyalás idõpontját, az eljárásfajta választásának indokát. A szerzõdés idõtartamát 15 évben határozta meg, az ellátás magában foglalja a konvencionális röntgent, ultrahangot, mammográfiát, dezitometriát, DSA-t, CT-t. Tartalmazta a felhívás a pénzügyi, gazdasági és mûszaki alkalmasság igazolására kért adatokat és tényeket, az alkalmasság elbírálásának és az alkalmatlanná minõsítésnek a szempontjait. Az ajánlat elbírálásának szempontjaként a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) pontja alapján a legalacsonyabb összegû ellenszolgáltatás került meghatározásra.<br>
Az ajánlati felhívást 2002. február 18-án vette át a Hunikó Kft.<br>
Az ajánlat bontására 2002. március 6-án került sor, az ajánlattevõ ajánlatából hiányzott a VPOP-igazolás, aminek utólagos csatolását az ajánlatkérõ lehetõvé tette a szerzõdés megkötéséig: Ugyanezen a napon az ajánlatkérõ az elsõ és a második tárgyalást is lefolytatta, majd ezt követõen meghozta az eljárást lezáró döntését is, amely szerint szerzõdést kötnek a Hunikó Kft.-vel.<br>
Miskolc Megyei Jogú Város Közgyûlése 2002. március 7-én a II-67/13.080-2/2002. számú határozatában a következõ döntést hozta az ajánlatkérõre vonatkozóan:<br>
A Közgyûlés jóváhagyja Miskolc Megyei Jogú Város Önkormányzatának fenntartásában mûködõ Diósgyõri Kórház-Rendelõintézet folyamatban lévõ pályázatát. Felhatalmazza a Diósgyõri Kórház igazgatóját, hogy az intézményére vonatkozó szerzõdést megkösse, amennyiben a jogi igazgatási és közbiztonsági bizottság, az egészségügyi bizottság és a tulajdonosi bizottság jóváhagyja. A szerzõdéskötéskor a 2001. évi CVII. törvény szerint kell eljárni. Ezt követõen a fenntartó önkormányzat tulajdonosi bizottsága 2002. március 14-én, az egészségügyi bizottság 2002. március 27-én hagyta jóvá az üzemeltetési szerzõdést. A jogi igazgatási és közbiztonsági bizottság - amelynek elnöke a kérelmezõ, mint önkormányzati képviselõ - 2002. március 18-án tárgyalta az elõterjesztést, és a megkötendõ üzemeltetési szerzõdést jóváhagyta azzal, hogy annak aláírása elõtt a jogi igazgatási és közbiztonsági bizottság elnöke ellenjegyzi a szerzõdés szövegét, különös tekintettel a jelen bizottsági ülésen még hiányos (kipontozott) részek kitöltésére.<br>
Az ajánlatkérõ 2002. március 27-én írta alá a szerzõdést, majd azt a kérelmezõ 2002. április 2-án ellenjegyezte, amelyet követõen még azon a napon a nyertes ajánlattevõ is aláírta a szerzõdést.<br>
Kérelmezõ 2002. március 27-én nyújtott be jogorvoslati kérelmen a Döntõbizottsághoz. A hiánypótlást követõen a Döntõbizottság 2002. március 28-án indította meg a jogorvoslati eljárást.<br>
Kérelmezõ, aki Miskolc Megyei Jogú Város önkormányzati képviselõjeként, Miskolc Megyei Jogú Város Közgyûlésének jogi igazgatási és közbiztonsági bizottsága elnökeként nyújtotta be kérelmét, kérte, hogy a Döntõbizottság ideiglenes intézkedésként tiltsa meg a szerzõdés megkötését, semmisítse meg az ajánlatkérõ valamennyi döntését az ajánlati felhívásig visszamenõlegesen. Kérelme indokául elõadta, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdését, mivel az ajánlati felhívást nem a Döntõbizottság elnökének, hanem a Közbeszerzések Tanácsa elnökének küldte meg. Jogsértõ az ajánlati felhívás is a következõk miatt:<br>
Az 5. pont szerint az ajánlatkérõ az ajánlatot összességében értékeli, az elbírálás szempontja azonban a legalacsonyabb összegû ellenszolgáltatás. A felhívásnak két 6. pontja van, amelyek közül a második a tárgyalásos eljárás jogcímét határozza meg. Mind a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b), mind a c) pont alkalmazása jogszerûtlen. A szerzõdés teljesítésére ugyanis más is képes, a felhívott ajánlattevõ pedig jelenleg is ellátja a feladatot, így nem indokolt a rendkívüli sürgõsség sem. Ez sérti a Kbt. 24. § (1)-(2) bekezdésében meghatározott alapelveket is. Keveri a felhívás a pályázó, az ajánlattevõ és a részvételre jelentkezõ kifejezéseket. Nem elõírható alkalmassági feltételként a szolgáltatási díj, és nem kellõ módon történt a referencia ismertetésének elõírása.<br>
Kifogásolta a kérelmezõ azt is, hogy ugyanazon a napon tartotta az ajánlatkérõ az elsõ és a második tárgyalást is.<br>
Álláspontja szerint megsértette az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját és a Kbt. 59. § (1) bekezdését is, mivel nem a szerzõdéskötést követõ 15 napon belül, hanem a szerzõdéskötésig írta elõ a hatósági igazolások csatolását, majd annak hiányát nem állapította meg, ezzel érvénytelen ajánlatot tevõ ajánlattevõt nyilvánított az eljárás nyertesének.<br>
A jogsértésrõl történõ tudomásra jutás idõpontjaként 2002. március 18-át jelölte meg, mivel akkor jutottak a birtokába a kérelem mellékleteként becsatolt iratok, így az ajánlati felhívás, az ajánlat, az összegezés, a tárgyalásról készült jegyzõkönyv és a megkötendõ szerzõdés tervezete.<br>
Ajánlatkérõ észrevételeiben és a jogorvoslati eljárás során tartott tárgyaláson tett nyilatkozatában kérte a jogorvoslati kérelem elutasítását ügyfélképesség hiánya, elkésettség, illetve alaptalanság címén. Elõadta, hogy nem tisztázott, hogy a kérelmezõ a jogi igazgatási és közbiztonsági bizottság elnökeként vagy önkormányzati képviselõként nyújtotta-e be a kérelmét, egyik minõségében sem minõsül ügyfélnek az eljárásban. Az érintett fél a közgyûlés, illetve a jogi igazgatási és közbiztonsági bizottság lenne, azonban a közgyûlés mindhárom bizottsága a szerzõdést jóváhagyta, azt a kérelmezõ ellenjegyezte.<br>
El is késett a kérelem, mivel a kérelmezõ mint önkormányzati képviselõ 2002. március 7-én értesült az eljárásról, annak részleteirõl, hiszen ezen a napon megkapta a kérelméhez mellékelt iratokat. Elõadta, hogy az átvétel idõpontját okirattal igazolni nem tudja, mivel az átvételi elismervényen nincs dátum.<br>
Alaptalan is kérelem az alábbiak miatt:<br>
A felhívást 2002. február 7-én telefaxon is és postai úton is megküldte a Közbeszerzések Tanácsa elnöke részére.<br>
A felhívás 5. pontjával kapcsolatban elõadta, hogy a kérelmezõ nem tesz különbséget az ajánlat értékelése és az elbírálás szempontja között. Hivatkozott a felhívás 12/C pontjára.<br>
A tárgyalásos eljárás jogcímével kapcsolatban ismételten hivatkozott az egészségügyi közszolgáltatások nyújtásáról, valamint az orvosi tevékenység végzésének formáiról szóló 2001. évi CVII. törvényre. Elõadta, hogy 1990-es évektõl állnak szerzõdéses kapcsolatban a Hunikó Kft.-vel, aki a képalkotó diagnosztikai feladatok egy részét végzi, ez alapozza a meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti kizárólagos jogosultságot.<br>
A rendkívüli sürgõsséggel kapcsolatban továbbra is az ajánlatkérõ gazdasági helyzetére hivatkozott, elõadta, hogy ezek az indokok nem tették lehetõvé a Kbt.-ben meghatározott határidõk betartását, mert az 4,5-5 hónapot vett volna igénybe. Megismételte a tájékoztatóban elõadottakat.<br>
Elõadta, hogy az eljárásfajta választása nem sérti a Kbt. alapelveit, hiszen akkor a Kbt. nem biztosítana arra lehetõséget.<br>
A szolgáltatási díj természetesen nem alkalmassági feltétel, hanem elbírálási szempont. A referencia ismertetését nem a Kbt. idézésével határozták meg, de ezt nem is írja elõ a Kbt.<br>
Nem sértettek azzal sem eljárási szabályt, hogy az elsõ és a második tárgyalás ugyanazon a napon volt.<br>
A Hunikó Kft. csatolta a hiányzó VPOP-igazolást 2002. március 7-én.<br>
A kérelmezõ a 2002. április 17-én tett írásbeli nyilatkozatában az ügyfélképességével kapcsolatban elõadta, hogy az államigazgatási eljárás általános szabályairól szóló 1957. évi IV. törvény (a továbbiakban: Áe.) 3. § (4) bekezdése alapján és a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján ügyfélnek minõsül, mivel 1998. október 18. óta Miskolc Megyei Jogú Város önkormányzati képviselõje. A helyi önkormányzatokról szóló 1990. évi LXV. törvény (a továbbiakban: Ötv.) alapján pedig az egész településért érzett felelõsséggel képviseli választóit. A város intézményeinek helyzete mint képviselõt érinti. Bizottsági elnökként csak a jogi igazgatási és közbiztonsági bizottságot képviseli, nincs hatásköre arra, hogy bármit is jóváhagyjon, erre hatásköre a bizottságnak van. Képviselõként azonban megilleti az, hogy eltérõ véleményre helyezkedjen, mint a bizottság, bár a bizottság döntéseit végre kell hajtania. A kérelme elkésettségével kapcsolatban elõadta, hogy a 2002. március 7-i testületi ülésen nem kaptak háttéranyagot, nem derült ki, hogy milyen eljárást folytatott a kórház. Ennek áttekintésére csak a jogi igazgatási és közbiztonsági bizottság ülésén, 2002. március 18-án kerülhetett sor.<br>
Hivatkozott arra, hogy a közgyûlés határozata alapján, mivel az a 2001. évi CVII. törvényre utal, nyílt eljárást kellett volna lefolytatni.<br>
Az üzemeltetési szerzõdés nem jött létre 2002. március 27-én az ajánlatkérõ és a nyertes ajánlattevõ között, mivel õ a szerzõdést 2002. április 2-án ellenjegyezte, és akkor az még nem került és nem is kerülhetett aláírásra a Hunikó Kft. részérõl. Álláspontja szerint a megkötött szerzõdés hatálytalan, mivel nem kötötték meg határidõben, és ellentétes az 2001. évi CVII. törvénnyel. Elõadta, hogy egy nyílt közbeszerzési eljárás során meg lehetett volna takarítani a CT-vizsgálat díjáért fizetendõ +20%-ot. Ezt a Döntõbizottságnak hivatalból is figyelembe kell vennie.<br>
Indítványozta a jogszabálysértés megállapítását, valamint azt, hogy a Döntõbizottság állapítsa meg a szerzõdés hatálytalanságát is.<br>
Egyéb érdekeltként a Hunikó Kft. tett észrevételt. Elõadta, hogy jogszerû volt az eljárás lefolytatása, azt a fenntartó is jóváhagyta a döntéseivel. Hivatkozott arra, hogy a kérelem elkésett, mivel a kérelmezõ részt vett a 2002. március 7-i közgyûlésen. A jogi igazgatási és közbiztonsági bizottság elnökeként a kérelmezõ megadta a hozzájárulását a szerzõdés megkötéséhez, ugyanakkor 10 nap múlva jogorvoslati kérelmet terjeszt elõ. Kérte a jogorvoslati kérelem elutasítását. Elõadta, hogy a szerzõdést 2002. április 2-án írták alá, miután a kérelmezõ ellenjegyezte azt.<br>
A Döntõbizottság megállapította, hogy a jogorvoslati kérelem alaptalan.<br>
A Döntõbizottságnak elsõdlegesen azt kellett vizsgálnia, hogy a kérelemben foglaltak elbírálására rendelkezik-e hatáskörrel, ezt minden kérelmi elem vonatkozásában külön vizsgálat tárgyává tette.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - Áe. rendelkezéseit kell alkalmazni.<br>
Az Áe. 7. § (1) bekezdése szerint a közigazgatási szerv a hatáskörét és az illetékességét az eljárás minden szakaszában hivatalból köteles vizsgálni.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a közbeszerzésekkel kapcsolatos jogorvoslat körében a Döntõbizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása,<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása,<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
E § (2) bekezdése szerint a bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.<br>
Kérelmezõ a 2002. április 17-én benyújtott beadványában elõadottak szerint az ajánlatkérõ és a nyertes ajánlattevõ között létrejött szerzõdés hatálytalan, indítványozta, hogy ezt a Döntõbizottság állapítsa meg.<br>
A Döntõbizottság szerint a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) és (2) bekezdésében meghatározott hatásköri rendelkezések alapján jelen esetben csak azon kérelmi elemek elbírálása tartozik a hatáskörébe, amelyek a lefolytatott közbeszerzési eljárás során elkövetett és a Kbt. 76. § (1) bekezdés b) és c) pontjaiban meghatározott körbe tartozó, vélelmezett szabálytalanságokkal kapcsolatosak.<br>
A kérelemnek a megkötött szerzõdés hatálytalanságával kapcsolatos részének elbírálása nem tartozik a Döntõbizottság hatáskörébe, hanem a fentiek alapján bíróság jogosult az ügyben eljárni, ezért a kérelmet e részében a Döntõbizottság elutasította.<br>
A fentiek alapján a kérelem további elemei, így a közbeszerzési eljárás során elkövetett, kérelmezõ által vélelmezett szabálytalanságok, ajánlatkérõi döntések vonatkozásában a Döntõbizottság hatáskörrel rendelkezik, azaz érdemi elbírálásra jogosult, de elsõdlegesen azt kellett vizsgálnia, hogy a kérelmezõ ügyfélképességgel rendelkezik-e.<br>
Kérelmezõ szerint ügyfélképességét az alapozza meg, hogy mint önkormányzati képviselõ jogosult eljárást kezdeményezni, a város intézményeinek helyzete mint képviselõt érinti, ügyfélképessége jogszabályi alapja pedig az Áe. 3. § (4) bekezdése és a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése tartalmaz arra vonatkozóan rendelkezést, hogy ki nyújthat be kérelmet a Döntõbizottsághoz, így ebben a vonatkozásban a Döntõbizottság álláspontja szerint - a Kbt. 79. § (1) bekezdésére tekintettel - nem alkalmazható mögöttes jogszabályként az Áe., annak 3. § (4) bekezdése.<br>
A kérelmezõ által hivatkozott másik rendelkezés, a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja pedig a Döntõbizottság hatáskörére vonatkozik, az ott meghatározott érdekeltek a fentiek alapján csak a Kbt. szerinti érdekeltek lehetnek, azaz a Kbt. 79. § (3) bekezdésében meghatározattak.<br>
Abban kellett tehát állást foglalni a Döntõbizottságnak, hogy kérelmezõ esetében fennáll-e a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében meghatározott feltételek valamelyike.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Kérelmezõ ajánlatot nem nyújtott be, ajánlatkérõnek sem minõsül.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése külön nevesíti a kérelem elõterjesztésére jogosultak között az egyéb érdekeltet is, azonban ez a Döntõbizottság álláspontja szerint nem eredményezheti az ügyfélképesség olyan tág értelmezését, amelybõl az következne, hogy erre hivatkozással bármely személy jogosult lenne jogorvoslati kérelem elõterjesztésére. A Kbt. fenti rendelkezésébõl az következik, hogy egyéb érdekeltként csak azok a személyek nyújthatnak be jogorvoslati kérelmet, akiknek jog- vagy érdeksérelme közvetlenül kimutatható a vitatott közbeszerzéssel összefüggésben.<br>
Nem nevezhetõ közvetlen érdeknek az a körülmény, hogy a kérelmezõ a fenntartó önkormányzatnak képviselõje.<br>
Az Ötv. 9. § (1) bekezdése szerint az önkormányzat jogi személy. Az önkormányzati feladat- és hatáskörök a képviselõ-testületet illetik meg. A képviselõ-testületet a polgármester képviseli. A települési képviselõ az Ötv. 19. § (2) bekezdés d) pontja szerint megbízás alapján képviselheti a képviselõ-testületet.<br>
Miskolc Megyei Jogú Város polgármestere nyilatkozata szerint a kérelmezõ megbízást, meghatalmazást nem kapott az önkormányzat, a képviselõ-testület képviseletére.<br>
Az Ötv., amely szabályozza az önkormányzat, mint jogi személy képviselõ-testületének és egyéb szerveinek mûködését, a képviselõk jogait és kötelezettségeit, nem ad felhatalmazást az önkormányzati képviselõnek a jogorvoslati kérelem elõterjesztésére az önkormányzat, illetve szervei döntése ellen.<br>
Nem nevezhetõ közvetlen érdeknek az a körülmény sem, hogy a kérelmezõt a város intézményeinek helyzete érinti mint az ajánlatkérõt fenntartó önkormányzat képviselõjét, aki az egész településért érzett felelõsséggel képviseli választóit. Ilyen megközelítésben ugyanis gyakorlatilag minden, a településen lakó állampolgárnak jogos érdeke fûzõdik a város intézményeinek helyzetéhez. Az egyéb érdekelti minõségnek ez az értelmezése azonban ahhoz vezetne, hogy bármely miskolci lakos ügyfélképességét el kellene fogadni.<br>
A fentiek alapján a Döntõbizottság megállapította, hogy jelen jogorvoslati eljárásban - a Döntõbizottság hatáskörébe tartozó kérelmi elemek vonatkozásában - kérelmezõ ügyfélképességgel nem rendelkezik, ezért a jogorvoslati kérelem e részei érdemi vizsgálatának eljárásjogi akadálya van.<br>
A fentiek alapján nem volt annak relevanciája, hogy a kérelmezõ a jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti jogvesztõ határidõben nyújtotta-e be, ezért azt a Döntõbizottság nem vizsgálta.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította, tekintettel a Kbt. 79. § (3) bekezdésében és a 80. § (4) bekezdésében foglaltakra is.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
Az ajánlatkérõ a jogorvoslati eljárás során tartott tárgyaláson úgy nyilatkozott, hogy a jogorvoslati eljárással kapcsolatban költsége nem merült fel; költségigénye nincs, kérte kérelmezõnek az eljárási díj viselésére való kötelezését. Az egyéb érdekeltek részérõl sem merült fel költségigény.<br>
A fentiek alapján a Döntõbizottság a költségek viselésérõl a 88. § (1) bekezdés h) pontja alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 23.<br>
<br>
Dr. Bankó Ágnes s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>