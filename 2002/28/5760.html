<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5760)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.273/9/2002.<br>
<br>
Tárgy: a FALCK SOS Kft. jogorvoslati kérelme a Belváros-Lipótváros  Egészségügyi Szolgálat vezetõje közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A FALCK SOS Kft. (1024 Budapest, Margit krt. 43-45., képviseli: Berta és Papp Ügyvédi Iroda, Dr. Papp György István ügyvéd, 1034 Budapest, Alkotmány u. 10., I. em. 4., a továbbiakban: kérelmezõ) kérelmének, melyet a Belváros-Lipótváros Egészségügyi Szolgálat vezetõje (1055 Budapest, Hercegprímás u. 14-16., nevében eljár: RHB Consulting Közbeszerzési Tanácsadó Kft., 2040 Budaörs, Szarka u. 3., képviseli: dr. Solt Anna ügyvéd, 1075 Budapest, Madách tér 3., a továbbiakban: ajánlatkérõ) "Budapest V. kerület közigazgatási területén felnõtt háziorvosi körzetekre kiterjedõ központi orvosi ügyeleti szolgálat megszervezése, a módosított mindenkori hatályos 4/2000. (II. 25.) EüM rendeletben foglaltak szerint. Felnõtt központi orvosi ügyleti szolgálat biztosítása a területen, munkaszüneti napokon napi 24 órában, munkanapokon éjszakai ügyelet tartandó (20.00-08.00 óra között)" tárgyú közbeszerzési eljárása ellen nyújtott be, helyt ad és megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) bekezdését. Ezért a Döntõbizottság az ajánlatkérõ eljárást lezáró döntését megsemmisíti és az ajánlatkérõvel szemben 1 000 000 Ft, azaz egymillió forint bírságot szab ki, valamint Tóth Lajossal a Közbeszerzési Bizottság elnökével szemben 100 000 Ft, azaz egyszázezer forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A Döntõbizottság kötelezi továbbá az ajánlatkérõt, valamint az ajánlatkérõ Közbeszerzési Bizottságának elnökét, hogy a bírságokat a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõben 2002. február 6-án nyílt eljárásra szóló ajánlati felhívást tett közzé a fenti tárgyban, és megbízási szerzõdés formájában kért ajánlatot.<br>
Az ajánlatkérõ az ajánlati felhívás 3. a) pontjában határozta meg a beszerzés tárgyát és mennyiségét.<br>
Az ajánlatkérõ az ajánlati felhívás elbírálási szempontjait az ajánlati felhívás 13. b) pontjában határozta meg a Kbt. 34. §<br>
(3) bekezdésében foglaltak szerint:<br>
	részszempontok	súlyszámok<br>
- az ajánlat szakmai megítélése	20<br>
alszempontok:<br>
- a feladat végrehajtásának folyamata (mûködési rendje, a feladatvégzés szabályozottsága)	3<br>
- a feladatvégzés érdekében vállalt beruházás szakmai összetétele	3<br>
- a feladatvégzés érdekében vállalt beruházás értéke	3<br>
- a feladatvégzés során használt gépek, mûszerek, eszközök minõsége	3<br>
- értesítéstõl a helyszíni rendelkezésre állástól vállalt határidõk	3<br>
- az orvosok, ügyeleti jármûvek elérhetõségének folyamatos biztosítása	3<br>
- adminisztráció minõsége	2<br>
- intézmény által fizetendõ ellenszolgáltatás mértéke	15<br>
- az áremelés mértéke (maximum a tárgyévet megelõzõ év KSH által igazolt infláció mértékének 100%-a)	3<br>
Az értékelés során adható pontszám részszempontonként: 1-100 pont.<br>
Az értékelés módszere: részszempontonként a legjobb ajánlat kapja a maximális pontszámot, a többi ajánlattevõ részpontszáma arányosítottan kerül megállapításra.<br>
Részszempontonként a maximum értékelési pontszámot (100) az az ajánlat kapja, amely maradéktalanul megfelel a részszempontok, illetve alszempontok által biztosítható funkcióknak, feltételeknek.<br>
Az ajánlatkérõ dokumentációt is készített, mely tartalmazta az ajánlati felhívást, a szakmai és mûszaki feltételeket, az árakat és egyéb szerzõdési feltételeket, az ajánlattétel formáját és kötelezõ tartalmát és az elbírálás szempontját.<br>
Az ajánlattételi határidõre kérelmezõ és az Európa Mentõszolgálat Kft. nyújtotta be ajánlatát. Az ajánlatok megvizsgálása után az ajánlatkérõ a 2002. május 3-i eredményhirdetésen az Európa Mentõszolgálat Kft. ajánlatát hirdette ki nyertesnek.<br>
Kérelmezõ 2002. május 14-én terjesztette elõ jogorvoslati kérelmét, melyben kérte a jogsértés megállapítását, az eljárást lezáró döntés megsemmisítését, és ideiglenes intézkedés keretében a szerzõdéskötés megtiltását.<br>
A kérelmezõ az ajánlat szakmai megítélése részszemponton belül vitatta a feladat végrehajtásának folyamata, a feladatvégzés szabályozottsága alszempont vonatkozásában azt, hogy az ajánlatkérõ az ISO 9002 minõségtanúsítást figyelmen kívül hagyta a bírálat során.<br>
Kérelmezõ elõadta, hogy a minõségtanúsítás figyelmen kívül hagyása esetén is az õ ajánlatában megadott 6 ajánlati elem figyelembevételével az értékelésnek 20%-nál nagyobb eredménykülönbséghez kellett volna vezetnie.<br>
A kérelmezõ a feladatvégzés érdekében vállalt beruházás szakmai összetétele alszempont vonatkozásában elõadta, hogy a beruházás értékére adott pontszám nem elfogadható, mert 20%-os különbség lenne indokolt a nyertes ajánlathoz képest, tekintettel arra, hogy a kérelmezõ a számítógépes betegnyilvántartási rendszer értékét meghatározta, a felújítást pedig mindkét fél egyforma szinten vállalta. Elõadta, hogy ajánlatának 92-93. oldalán az 1-12-ig terjedõ tételekben foglalt beruházások jelentik a vállalt beruházásokat.<br>
A kérelmezõ az adminisztráció minõségével kapcsolatos részszempont vonatkozásában kifogásolta, hogy mindkét ajánlat maximális pontszámot kapott, holott a kérelmezõ számítógépes hangrögzítéses és archiválásos magasabb színvonalú szolgáltatást tud nyújtani, melynek részletes kifejtése ajánlatának 71-72. oldalán megtalálható.<br>
A kérelmezõ az intézmény által fizetendõ ellenszolgáltatás mértéke részszempont vonatkozásában kérte, hogy a Döntõbizottság az alkalmazott számítási módszert, illetve annak jogszerûségét vizsgálja meg, nevezetesen a törtszám felszorzása a 15 súlyszámmal megfelel-e a Kbt. szabályainak. A kérelmezõ az áremelés mértékével kapcsolatos részszempont vonatkozásában elõadta, hogy a súlyszám a Kbt. 34. § (3) bekezdés b) pontjával ellentétes módon került meghatározásra, azonban a tárgyaláson ezen kérelmi elemét visszavonta azzal, hogy a pontozást továbbra is kifogásolta ezen részszempont tekintetében is.<br>
A kérelmezõ kérelmét kiegészítette azzal, hogy az ajánlati felhívás 16. a) pontjába ütközik, hogy nem az Európa Mentõszolgálat Kft. ügyvezetõje által cégszerûen került aláírásra az ajánlat.<br>
Elõadta továbbá, hogy a tárgyaláson becsatolt 2002. június 4-i cégkivonat szerint a kft. ügyvezetõje Gyula Tibor, aki önállóan jegyzi a céget. A Döntõbizottság felhívására az ügyvezetõ státuszára vonatkozóan az Európa Mentõszolgálat Kft. olyan iratot csatolt, mely szerint a kft. vonatkozásában székhely, telephely, valamint tagváltozással kapcsolatos változásbejelentési cégeljárás folyik, tehát Tiszai Zoltán ügyvezetõvé történõ választását nem igazolta.<br>
Az ajánlatkérõ észrevételében elõadta, hogy a kérelmezõ 2002. február 12-én a dokumentációt átvette, tehát az áremelés mértéke súlyszámra vonatkozó kérelme elkésett.<br>
Az áremelés mértékével kapcsolatos jogorvoslati kifogás téves, mivel kérelmezõ kisebb havi átalánydíj mellett a KSH inflációs index 100%-ában jelölte meg az áremelés mértékét. Tehát a szerzõdést követõ második évtõl már kérelmezõ ára magasabb 4% infláció mellett. Ekként a pontozás korrekt volt, a legjobb ajánlat kapta a maximális pontot.<br>
A feladatvégzés folyamata, a feladatvégzés szabályozottsága részszempont esetében a kérelmezõ 20%-kal nagyobb pontszámot kapott, így maximális pontot ért el. A minõségbiztosítási rendszer a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja alapján, mint mûszaki alkalmassági körülmény vehetõ figyelembe, ezt ajánlatkérõ nem írta elõ.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) pontja szerint az alkalmassági kritériumok nem értékelhetõk az értékelési szempontok között. A Kbt. 59. § (5) bekezdés b) pont nem alkalmazható, mert nem egyenértékû ajánlatokról volt szó.<br>
Az adminisztráció színvonala alszempontok körében a felek azonos színvonalú ajánlatot tettek és a nyertes ajánlatban is szerepel a hangrögzítésre és adathordozón történõ tárolásra vonatkozó ajánlat.<br>
A beruházás mértéke alszempontnál egyik ajánlat sem értékelhetõ, mivel mindkét ajánlattevõ megadta a beruházás szakmai összetételét, de összehasonlítható forint ellenértéket nem határozott meg a rendelõ vonatkozásában annak felújítására sem.<br>
Az árra vonatkozó pontértékek kiszámítása az ajánlati felhívás, illetve dokumentáció feltételének megfelelõen arányos módon történt.<br>
Az ajánlatkérõ a kérelmezõnek a nyertes ajánlat érvénytelenségére vonatkozó jogorvoslati kérelme kiegészítését kérte elutasítani annak alaptalan volta miatt.<br>
Az Európa Mentõszolgálat észrevételt tett, melyben az ajánlatkérõ által elõadott észrevételekkel egyetértett. Becsatolta a feladat végrehajtása és szabályozottsággal kapcsolatban azokat a dokumentumokat, melyek mint értékelendõ ajánlati elemek szerepelnek e vonatkozásában az ajánlatában. Elõadta, hogy hárompéldányos ambuláns naplóval rendelkezik, amely alkalmazandó azokban a körzetekben, ahol számítógépes nyilvántartás még nincs. Az adminisztráció minõsége alszemponttal kapcsolatban hivatkozott arra, hogy számítógépes call-center rendszerrel rendelkezik. A feladatvégzés érdekében vállalták a megfelelõ beruházást. A kérelmezõ a tárgyaláson tett jogorvoslati kérelem kiegészítésére az Európa Mentõszolgálat Kft. észrevételében kifejtette, hogy az ügyvezetõ házastársa által adott meghatalmazás Tiszai Zoltán részére megfelel az ajánlati felhívás 16. a) pontjában foglalt elõírásnak.<br>
Elõadta továbbá, hogy a jogorvoslati kérelem ezen eleme elkésett, mivel az ajánlattételi határidõ lejártakor, az ajánlatok bontásakor az ajánlattevõk megismerhették az összes igazolást, így az Európa Mentõszolgálat Kft. vonatkozó meghatalmazásának tartalmát, illetve a benyújtott cégkivonat tartalmát is.<br>
A Döntõbizottság megállapította a közbeszerzési eljárás iratai, dokumentumai és felek nyilatkozatai alapján, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján: érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A Döntõbizottság megállapította, hogy a nyertes ajánlattevõ képviseletében Tiszai Zoltán által eszközölt aláírás az ajánlaton nem felel meg az ajánlati felhívás 16. a) pontjában meghatározott, az aláírásra jogosult általi cégszerû aláírásra vonatkozó követelménynek.<br>
A nyertes ajánlattevõ ajánlatában becsatolt cégkivonat és az ügyvezetõ házastársa által Tiszai Zoltánnak adott meghatalmazás ellentmondó, a csatolt meghatalmazás alapján Tiszai Zoltán cégszerû aláírásra nem volt jogosult.<br>
A Döntõbizottság felhívására a nyertes ajánlattevõ által becsatolt változásbejelentési eljárás megindítására vonatkozó cégeljárási dokumentumok nem igazolták, hogy az Európa Mentõszolgálat Kft. ügyvezetõjével kapcsolatos változásbejelentési eljárás folyamatban van, illetve azt, hogy az ajánlattételi határidõ lejártáig, azaz 2002. március 19-ig ezt a nyertes ajánlattevõ megtette.<br>
A Döntõbizottság nem osztotta a nyertes ajánlattevõ álláspontját azon vonatkozásban, hogy az ügyvezetõ házastársától származó ügyvédi ellenjegyzéssel ellátott meghatalmazás igazolja a cégjegyzési jogot, figyelemmel a gazdasági társaságokról szóló 1997. évi CXLIV. törvény 39. § (1) bekezdésére és 156. §-ra figyelemmel a vezetõ tisztségviselõ, illetve a kft. ügyvezetõje vonatkozásában, valamint a cégnyilvántartásról, a cégnyilvánosságról és a bírósági cégeljárásról szóló 1997. évi CXLV. törvény 17. § (1) bekezdésére figyelemmel a cég nevében történõ aláírási jogosultsággal kapcsolatban.<br>
A Döntõbizottság nem fogadta el a nyertes ajánlattevõ érvelését az érvénytelenség megállapítására vonatkozó kérelem elkésettségével kapcsolatban, mert a 2002. március 19-i ajánlatok nyilvános bontásakor a jegyzõkönyv, illetve az ajánlatok felolvasólapja alapján a kérelmezõ a kifogásolt képviselettel összefüggõ tényrõl nem szerezhetett tudomást.<br>
A Döntõbizottság a tudomásszerzés idejének a kérelmezõ által becsatolt cégkivonat kiállítási dátumát, azaz 2002. június 4-ét állapította meg.<br>
A Döntõbizottság érdemben nem foglalkozhatott a kérelmezõnek az értékelés nem megfelelõ voltára vonatkozó kérelmi elemével, tekintettel arra, hogy az érvénytelenség vizsgálata megelõzi az értékelés vizsgálatát, tehát annak eljárásjogi akadálya volt.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. A Magyar Köztársaság 2001-2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg 1 000 000 Ft, azaz egymillió forint.<br>
A Döntõbizottság a bírság összegének megállapításakor figyelembe vette, hogy a szerzõdéskötés nem történt meg, ekként a jogsértés reparálható, figyelemmel volt a beszerzés összegére (havi 916 000 Ft), az elkövetett jogsértés súlyára, illetve az eset összes körülményeire.<br>
A Döntõbizottság felhívására az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pont szerint a jogsértésért, illetve a szerzõdéskötésért felelõs testületnek az ajánlatkérõ közbeszerzési bizottságát, illetõleg annak vezetõjét jelölte meg.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerinti jogkörében eljárva a Kbt. 88. § (1) bekezdés c), d), f) és h) pontjai szerinti jogkövetkezményeket alkalmazta, illetve bírságot szabott ki.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 11.<br>
<br>
Dr. Csanádi Péter s.k.	Hámori András s.k.<br>
közbeszerzési biztos	közbeszerzési biztos<br>
<br>
Székelyné Bihari Mária s.k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>