<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5786)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.310/15/2002.<br>
<br>
Tárgy: dr. Berczi Norbert, a Közbeszerzések Tanácsának tagja által hivatalból kezdeményezett jogorvoslati eljárás a Budapesti Közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Budapesti Közlekedési Rt. (1072 Budapest, Akácfa u. 15., képviseli: BKV Rt. Gazdasági Igazgatóság, Logisztikai Iroda, a továbbiakban: ajánlatkérõ) "jármûvek napi, heti száraz belsõ, kiegészítõ nedves külsõ takarítása" tárgyú közbeszerzési eljárása ellen dr. Berczi Norbert a Közbeszerzések Tanácsa tagja (1055 Budapest, Kossuth L. tér 11., a továbbiakban: indítványozó) által hivatalból kezdeményezett jogorvoslati eljárást a Döntõbizottság megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. május 8-án ajánlati felhívást tett közzé nyílt eljárás megindítására a Közbeszerzési Értesítõ 19. számában (2957/2002) a rendelkezõ részben írt tárgyban.<br>
A Közbeszerzési Értesítõ szerkesztõbizottsága az alábbi megjegyzést tette többek között a felhíváshoz:<br>
"Jelen ajánlati felhívás 13. b) pont 3. elbírálási részszempontjai sértik a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a)-e) pontjaiban foglaltakat. A hirdetmény 13. b) pontjában feltüntetett értékelési módszer sérti a Kbt. 34. § (3) bekezdés d) pontjában foglalt rendelkezést."<br>
Dr. Berczi Norbert, a Közbeszerzések Tanácsának tagja 2002. május 29-én írásos indítványt nyújtott be a Döntõbizottsághoz, melyben hivatalból történõ jogorvoslati eljárás lefolytatását kezdeményezte ajánlatkérõvel szemben.<br>
Beadványában indítványozta, az ajánlati felhívás 13. b) pontja jogszerûségének vizsgálatát.<br>
Indítványát azzal indokolta, hogy véleményé szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglalt rendelkezést, mert a felhívása 13. b) pont harmadik elbírálási részszempontja jogsértõ.<br>
A Döntõbizottság a jogorvoslati eljárás során ideiglenes intézkedést nem alkalmazott.<br>
A jogorvoslati eljárás megindítását követõen ajánlatkérõ írásos észrevételében úgy nyilatkozott, hogy 2002. május 24-én a 3401/700/2002. számú levelükkel intézkedett a Közbeszerzési Értesítõ szerkesztõbizottsága felé az ajánlati felhívásuk visszavonására, és erre tekintettel kérte a jogorvoslati eljárás megszüntetését.<br>
Az ajánlati felhívás visszavonása közzétételre került a Közbeszerzési Értesítõ 2002. június 5-i számában (4555/2002).<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint, a közigazgatási szerv a hivatalból indított vagy folytatott eljárást - ha a megindítására, vagy folytatására okot adó körülmény már nem áll fenn - megszünteti.<br>
A fentiekre tekintettel - mivel közbeszerzési eljárás már nincs folyamatban - a Döntõbizottság a rendelkezõ részben foglaltak szerint határozott és a jogorvoslati eljárást az Áe. 14. § (2) bekezdése alapján megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 11.<br>
<br>
Dr. Bíró László s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>