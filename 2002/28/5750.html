<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5750)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.258/10/2002.<br>
<br>
Tárgy: a Dutchmed Kft. kérelmezõ jogorvoslati kérelme a Kaposi Mór Megyei Kórház ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DUTCHMED Kft. (1015 Budapest, Batthyány u. 38., a továbbiakban: kérelmezõ) által, a Kaposi Mór Megyei Kórház (7400 Kaposvár, Tallián Gy. u. 20-32., képv.: dr. Ruttkai Tamás ügyvéd, 1012 Budapest, Attila u. 133., a továbbiakban: ajánlatkérõ) "1 db õrzõmonitor-rendszer KAIBO-ra, 3 db vágókoagulátor, 1 db fogászati panorámaröntgen, 1 db szentinelkészülék, 1 db mûtéti monitor idegsebészetre, 1 db õrzõmonitor fertõzõosztályra és 1 db kardiográf szállítása és beüzemelése" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapítja meg.<br>
Ajánlatkérõ 2002. január 30. napján a Közbeszerzési Értesítõ (K. É.) 5. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a felhívás 3. c) és d) pontjában lehetõvé tette a részajánlat tételét az alábbiak szerint: "az ajánlattevõk részajánlatot tehetnek a 3. a) pontban felsorolt készülékekre külön-külön.<br>
A felhívás 3. a) pontja a beszerzés tárgyát az alábbiak szerint határozta meg:<br>
"1 db õrzõmonitor-rendszer KAIBO-ra, 3 db vágókoagulátor, 1 db fogászati panorámaröntgen, 1 db szentinelkészülék, 1 db mûtéti monitor idegsebészetre, 1 db õrzõmonitor fertõzõosztályra és 1 db kardiográf szállítása és beüzemelése.<br>
Ajánlatkérõ dokumentációt is készített, amely tartalmazta az ajánlat elkészítésével és az eljárással kapcsolatos részletes szabályokat, valamint "Specifikáció" elnevezés alatt a beszerzés tárgyát képezõ készülékek tekintetében a mûszaki leírását, felépítését, követelményeit.<br>
A dokumentáció "Specifikáció" elnevezésû része az "1 db õrzõmonitor-rendszer KAIBO-ra" résztétel esetében 4 + 2 monitort kért az elõírt konfigurációban megajánlani, valamint ezen résztételt követõen 1 db volumetriás hemodinamikai monitorozásra alkalmas készüléket (PICCO). Ezen készülék a specifikációban elhelyezését tekintve a sor elejére szedetten került gépelésre további mûszaki elvárás megadása nélkül.<br>
Ajánlatkérõ a dokumentáció mûszaki specifikációját 4 készülék esetében módosította 2002. február 27. napján a Közbeszerzési Értesítõ (K. É.) 9. számában. A módosítás többek között az 1 db õrzõmonitor-rendszer KAIBO-ra résztétel esetében a megajánlani kért 4 és 2 monitor konfigurációja tekintetében tartalmazott változást.<br>
Ajánlattételi határidõre 2002. április 9. napjára 13 ajánlat került benyújtásra, ezek közül 7 ajánlattevõ adott az 1 db õrzõmonitor-rendszer KAIBO-ra résztételre ajánlatot: a kérelmezõ, a MEDEXPER Kft., a Medtronic Hungária Kft., a Dräger Medirex Kft., az AMIK Kft., az Anamed Kft. és a Siemens Rt.<br>
Ajánlatkérõ bírálóbizottsága által kialakított javaslat alapján ajánlatkérõ 2002. április 30. napján megtartott nyilvános eredményhirdetésen kihirdette az eljárás eredményét résztételenként. Az 1 db õrzõmonitor-rendszer KAIBO-ra résztétel tekintetében a kérelmezõ ajánlatát érvénytelennek minõsítette azon indok alapján, hogy nem felelnek meg a dokumentáció követelményeinek teljes körûen (nem tettek ajánlatot a PICCO készülékre). Ugyanezen indok alapján került érvénytelenítésre a MEDTRONIK Kft. és a Medexpert Kft. is.<br>
Kérelmezõ 2002. július 7. napján terjesztett elõ jogorvoslati kérelmet a Döntõbizottsághoz, amelyben sérelmezte ajánlatkérõ eljárást lezáró döntését az 1 db õrzõmonitor-rendszer KAIBO-ra résztétel tekintetében. Álláspontja szerint ajánlatkérõ nem minõsíthette volna jogszerûen érvénytelennek ajánlatát a PICCO készülékre vonatkozó ajánlat hiánya miatt, mivel ezen készülék - figyelembe véve a dokumentáció specifikáció részének szerkesztésére - nem volt része a résztételnek. A dokumentáció "specifikáció" fejezete megítélése szerint legfeljebb akként értelmezhetõ, hogy a PICCO készülékre külön tételként lehet ajánlatot tenni.<br>
Kifejtette, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának megsértésével döntött ajánlatának érvénytelenségérõl, s mivel több ajánlattevõ esetén is hasonlóan járt el, megsértette továbbá a Kbt. 55. § (6) bekezdésére tekintettel a Kbt. 59. § (1) bekezdését is.<br>
Kérte a Döntõbizottságot, hogy semmisítse meg ajánlatkérõnek az 1 db õrzõmonitor-rendszer KAIBO-ra résztétel vonatkozásában meghozott eljárást lezáró döntését, valamint kötelezze ajánlatkérõt az eljárási díj és költségek viselésére.<br>
Ajánlatkérõ a jogorvoslati kérelem elutasítását kérte, annak megalapozatlansága okán. Álláspontja szerint a felhívás és a dokumentáció alapján egyértelmû, hogy a specifikációban szereplõ 1 db volumetriás hemodinamikai monitorozásra alkalmas készülék (PICCO) az 1 db õrzõmonitor-rendszer KAIBO-ra tétel része, arra annak keretében lehetett érvényesen ajánlatot tenni. Kifejtette, hogy a kérelmezõnek mint az aneszteziológia és intenzív terápia területén dolgozó cégnek pontosan tudnia kell, hogy a volumetriás hemodinamikai monitor nem lehet a felhívásban - és ezzel összhangban a specifikációban - megadott más készülékek része. A felhívás 3. d) pontja alapján pedig kizárólag a 3. a) pontban meghatározott készülékekre lehetett külön részajánlatot tenni. Téves ajánlatkérõ álláspontja szerint a kérelmezõ azon elõadása, hogy a PICCO (perctérfogatmérõ) monitor nem képezi egy õrzõmonitor-rendszer részét, holott az egészségügyi szolgáltatást nyújtó egyes intézmények szakmai minimumfeltételeirõl szóló 21/1998. (IV. 3.) NM rendelet melléklete az intenzív osztály felszereltségének kötelezõ eszközeként határozza meg.<br>
A Döntõbizottság ideiglenes intézkedéssel élt és a D.258/3/2202. sz. alatt meghozott határozatával az 1 db õrzõmonitor-rendszer KAIBO-ra részajánlat vonatkozásában az eljárást lezáró szerzõdés megkötését megtiltotta.<br>
A Döntõbizottság megállapította, hogy a kérelmezõ jogorvoslati kérelme alaptalan az alábbi indokok alapján.<br>
A Döntõbizottságnak a kérelem alapján abban a kérdésben kellett állást foglalnia, hogy a felhívás és a dokumentációban foglaltak alapján az 1 db õrzõmonitor-rendszer KAIBO-ra tétel körébe tartozóan kellett-e megajánlani az 1 db volumetriás hemodinamikai monitorozásra alkalmas készüléket (PICCO), és ezzel összefüggésben jogszerûen állapított-e meg ajánlatkérõ kérelmezõ vonatkozásában a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára alapítottan érvénytelenséget.<br>
Ajánlatkérõ a felhívás 3. a) pontjában a beszerzés tárgyai között meghatározott 1 db õrzõmonitor-rendszer KAIBO-ra tétel (elsõ résztétel) keretében a kórház központi aneszteziológiai és intenzív betegellátó osztályára kívánt a betegek megfigyelését ellátó, a betegek egyes életfunkcióit jelzõ monitorokat a dokumentáció "Specifikáció" fejezetében elõírt mûszaki paraméterek teljesítése mellett beszerezni. A specifikációban ezen elsõ résztétel 4 + 2 monitort és ezen túl 1 db volumetriás hemodinamikai monitorozásra alkalmas készüléket (PICCO) határozott meg. A vitatott PICCO (perctérfogatmérõ) készülék a betegek megfigyelésére szolgáló célmonitor, amely specifikus mérési feladatokat végez, amely kifejezetten az intenzív ellátáshoz szükséges. A készülék által mérhetõ funkciókat a gyártó saját monitorába is beépítheti, jelenleg azonban erre csak egy gyártónál van példa, általánosságban külön készülékként kerül forgalomba.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A Döntõbizottság álláspontja szerint ajánlatkérõ által közzétett felhívásban meghatározottak (beszerzés tárgya, részajánlattétel lehetõsége) és a dokumentáció "Specifikáció" fejezetében az elsõ résztétel tekintetében megadott elvárások egyértelmûvé teszik, hogy ezen résztétel körébe tartozik a perctérfogatmérõ (PICCO) készülék is. A specifikációban történõ szerkesztési - amely ugyan nem szerencsés - mód nem jelentheti azt, hogy ajánlattevõ ajánlata elkészítésénél figyelmen kívül hagyhatja és e nélkül a "mûszaki feltételt" teljesítõ készülék nélkül teljes körû ajánlatot tehet az elsõ részajánlat körében.<br>
A fentieket támasztja alá a felhívás tartalma is, hiszen a beszerzés mennyisége körében sem került önállóan megadásra a vitatott készülék, továbbá a részajánlatot is csak a beszerzés tárgyaként megadott készülékek esetében lehetett tenni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján pedig érvénytelen az az ajánlat, amely nem felel meg az ajánlati felhívásban, illetõleg a dokumentációban meghatározott feltételeknek.<br>
A kérelmezõ részajánlata "1 db õrzõmonitor-rendszer KAIBO-ra" nem tartalmazott ajánlatot a perctérfogat-mérési funkciót teljesítõ monitorra (PICCO készülék), így ajánlatát nem lehet teljes körûnek tekinteni, ezért ajánlatkérõ jogszerûen eljárva állapította meg, hogy kérelmezõ elsõ részre tett ajánlata "1 db õrzõmonitor-rendszer KAIBO-ra" érvénytelen.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 80. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2002. június 6.<br>
<br>
Dr. Sárkány Izolda s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>