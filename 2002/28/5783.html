<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5783)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.265/13/2002.<br>
<br>
Tárgy: az INTERBUY Kereskedelmi és Szolgáltató Kft. jogorvoslati kérelme a SPEKTIVA 2000 Kft. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az INTERBUY Kereskedelmi és Szolgáltató Kft. (1107 Budapest, Ceglédi út 17., képviseli: dr. Polgár Sarolta ügyvéd, 1068 Budapest, Városligeti fasor 8/A. a továbbiakban: kérelmezõ) jogorvoslati kérelmének, melyet a SPEKTIVA 2000 Kft. (2651 Rétság, Pusztaszántói út 14., megbízásból eljár Regionál Tervezõ és Fõvállalkozó Kft., 3100 Salgótarján, Mártírok útja 1., a továbbiakban: ajánlatkérõ) "Rétság, Pusztaszántói út 14., alatt mûködõ és bõvítés elõtt álló bõr ülõbútorhuzatot készítõ varroda (bõrszabászat, csalánszövetosztály, vattaszabászat, sablonraktár) 35 db gépének és berendezéseinek, valamint a hozzá kapcsolódó számítógépes rendszer beszerzése, üzembe helyezése" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) és (3) bekezdés, valamint a Kbt. 52. § (2) bekezdés d) pontjára tekintettel a Kbt. 52. § (1) bekezdését, valamint az 59. § (1) bekezdését, ezért a Döntõbizottság az ajánlatkérõnek az eljárást lezáró döntését megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki, míg a jogsértésért felelõs személlyel, Josef Urbannak (a SPEKTIVA 2000 Kft. ügyvezetõ igazgatójával) szemben 100 000 Ft, azaz egyszázezer forint bírságot szab ki.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
Kötelezi továbbá ajánlatkérõt, valamint Josef Urbant (SPEKTIVA 2000 Kft. ügyvezetõ igazgatóját), hogy a velük szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. március 13-án a Közbeszerzési Értesítõ 11. számában nyílt eljárás megindítására tett közzé ajánlati felhívást a rendelkezõ részben meghatározott tárgyban.<br>
A felhívás 11. a) pont a pénzügyi, gazdasági, mûszaki alkalmassága 4. francia bekezdése szerint: "- az elõzõ 2 év referenciamunkáinak felsorolása, a beszerzés tárgyával azonos, hasonló nagyságrendû beszerzésekre" a követelmény.<br>
A 13. a) pont szerint az összességében legelõnyösebb ajánlatot választja ki a b) pontban megadott részszempontok, súlyszámok, adható pontszámok és a megadott módszer alapján.<br>
A 16. Egyéb információk: 7. francia bekezdésében "Érvénytelen az az ajánlat, melyben az ajánlattevõ a cégkivonattal nem igazolja, hogy jogosult a közbeszerzés tárgya szerinti tevékenység elvégzésére." követelményt támasztja.<br>
Az ajánlatok elkészítésének segítségére dokumentációt is biztosított ajánlatkérõ, amelyben megadta a beszerezni kívánt gépek típusait, és az egyéb felszerelésekre vonatkozó igényét, valamint a technológiai leírást. A dokumentációt két cég vette meg.<br>
A beérkezett két ajánlat - a kérelmezõé és a Maros '96 Kft.-é - bontása 2002. április 23-án történ meg.<br>
A bírálóbizottság elõterjesztése alapján a döntéshozó ügyvezetõ igazgató 2002. április 25-én az eljárás nyertesének a Maros '96 Kft.-t nevezi meg.<br>
Az eredményhirdetésen 2002. május 2-án fenti ajánlattevõt hirdették ki nyertesnek, míg a második a kérelmezõ lett.<br>
Az eredményhirdetési jegyzõkönyvet és az összegzést az eljárásról 2002. május 9-én továbbították az érintettek felé.<br>
Kérelmezõ az ajánlatkérõ eljárást lezáró döntése ellen nyújtott be jogorvoslati kérelmet 2002. május 10-én. Sérelmezte, hogy a nyertes referenciái nem megfelelõek, illetve tevékenységi köre nem ad lehetõséget a közbeszerzés tárgyának forgalmazására, ezért érvénytelen az ajánlata, valamint a megajánlott alacsony ár indokát is vizsgálnia kellett volna ajánlatkérõnek.<br>
Indoklása szerint a pályázatokat elbíráló ajánlatkérõ figyelmen kívül hagyta döntéshozatalánál azt a lényeges pályázati feltételt, amely szerint vizsgálnia kellett volna az ajánlatot tevõk 2 éves szakmai referenciáit, a kiírt pályázat teljesítésére vonatkozó alkalmasságot és a csatolt cégkivonatok alapján azt a tényt, hogy az ajánlattevõk cégirataiban szerepel-e a TEÁOR 51.63 számú textilipari gép, varró-, kötõgép-nagykereskedelem tevékenysége.<br>
Kérelmezõ csatolta a Maros '96 Kft. 2002. május 6-án kelt hiteles cégkivonatának másolatát, melybõl megállapította, hogy tevékenységi körei között a TEÁOR 51.63 tevékenységi kör nem szerepel. Nem szerepel tevékenységi körében a TEÁOR 28.11 fémszerkezetgyártás, de nem szerepel a TEÁOR 51.65 egyéb gép, szállítóeszköz nagykereskedelme sem.<br>
Álláspontja szerint a közbeszerzési eljárás keretén belül a fentiek alapján a Maros '96. Kft. ajánlatát érvénytelennek kellett volna minõsíteni a törvény 52. § (1) bekezdése alapján<br>
A kérelmezõ azt állítja, hogy az INTERBUY Kft. által kizárólagosan forgalmazott importgépeket is tartalmazó vállalkozási díj nettó összege a legalacsonyabb import ár, ennek ellenére a Maros '96 Kft. által megjelölt vállalkozói díj 57,1%-kal alacsonyabb árat takar, mint az INTERBUY Kft. által megadott ár. Ez olyan kirívó áreltérés, amit az ajánlatkérõnek vizsgálnia kellett volna.<br>
Kérelmezõ nem ismeri a Maros '96 Kft. ajánlatának mûszaki tartalmát, de a nagymértékû áreltérés felveti azt a kérdést, hogy vajon új gépek berendezésekre adott-e ajánlatot vagy esetleg használt importgépek berendezések beszerzésére. Ez esetben a pályázati kiírás 13. b) pont 2. bekezdésében igényelt "garancia idõtartama" is kérdésessé válhat.<br>
Ajánlatkérõ észrevételében a kifogásolt a 2 éves szakmai referencia vizsgálatának hiányával kapcsolatban kijelenti, hogy a referenciát mindkét ajánlattevõ vonatkozásában körültekintõen vizsgálta, és megállapította, hogy mindkét ajánlattevõ megfelelõ gazdasági referenciákkal rendelkezik. Igaz, hogy az INTERBUY Kft. a beszerzés tárgyához inkább kapcsolódó referenciákkal rendelkezik, de a Maros '96 Kft. referenciái között is jelentõs számú és volumenû ipari berendezés beszerzése, telepítése szerepel.<br>
A bírálat folyamán az 51.52 számú tevékenységet vették figyelembe a beszerzés tárgyát képezõ nagykereskedelemre vonatkoztatva. Így számukra nyilvánvaló volt, hogy az ajánlattevõ rendelkezik a szükséges tevékenységi körrel.<br>
További kifogásként merült fel, hogy nem vizsgálták, milyen mûszaki tartalmú gépekre vonatkozik a Maros '96 Kft. ajánlata. Mivel eleve új gépek beszerzése volt meghirdetve, egyértelmû volt, hogy a Maros '96 ajánlattevõ ajánlata is új gépekre vonatkozik.<br>
A kirívó áreltéréssel kapcsolatban úgy nyilatkoztak, hogy a kérdéses beruházásra rendelkezésükre álló fedezet csak a nyertes ajánlattevõ árajánlata mellett bizonyul elégségesnek. Cégüknek 73 097 365 Ft áll rendelkezésére az igényelt állami támogatással együtt. Az INTERBUY Kft. ajánlata mellett cégük nem tudja a beruházást megvalósítani.<br>
Megjegyzik  továbbá, hogy az alacsonyabb ár mellett elõnyösebb volt a nyertes ajánlattevõ ajánlata azért is, mert 3 év garanciát vállalt, valamint a teljesítésre vállalt határideje is rövidebb volt, mint az INTERBUY Kft. ajánlata. Összességében ezért ítélték kedvezõbbnek ezt az ajánlatot.<br>
Kérik a nyertes ajánlattevõre vonatkozó döntésük hatályában történõ fenntartását.<br>
Megbízott REGIONÁL Tervezõ és Fõvállalkozó Kft. észrevételében a fenti tárgyban megjelölt új gépek és berendezések ajánlati árával kapcsolatosan kifejti, hogy az ajánlatkérõ elõzetesen kalkulált ára a nyertes ajánlattevõéhez volt közel álló, ami azt látszik igazolni, hogy reális árajánlat a Maros '96 Kft.-é. A cégkivonattal kapcsolatosan a Maros '96 Kft. esetében az 52.46 és 52.48 számú egyéb, máshová nem sorolt iparcikk-kiskereskedelem cégtevékenységet, valamint az 51.52 számú - különös tekintettel az ebbe a szakágazatba tartozó: a máshová nem sorolt vas és egyéb félkész fémtermék (lásd: bõrbak) - cégtevékenységet tekintettük elfogadhatónak a közbeszerzés tárgya szerinti tevékenység elvégzésére.<br>
A referenciamunkákkal kapcsolatosan közlik, hogy az ajánlatkérõ mind a két ajánlattevõ céget ismerte, korábbi munkakapcsolatokon keresztül elégedett volt munkáikkal, és alkalmasnak ítélte mindkét céget a közbeszerzés tárgyának elvégzésére.<br>
Kijelenti, hogy a Maros '96 Kft. szakmai referenciamunkáira vonatkozó dokumentáció az ajánlatának részét képezte.<br>
Kéri a jogorvoslati kérelem elutasítását.<br>
Maros '96 Kereskedelmi és Szolgáltató Kft. egyéb érdekelt észrevételében elõadja, hogy cégük a 2 éves szakmai referenciamunkáira vonatkozóan a pályázat benyújtásakor mellékeltek egy fényképes komplett összeállítást, tehát az INTERBY Kft. ennek hiányára való hivatkozása megalapozatlan.<br>
A pályázat benyújtása során társaságuk cégkivonatában szerepelt a TEÁOR 5248 egyéb, máshová nem sorolt iparcikk-kiskereskedelem tevékenységi kör, amely értelmezésük szerint megfelelõt a pályázati kiírásban megjelölt feladatnak. Idõközben felülvizsgálták cégük tevékenységi köreit, és 2002. május 1-jével továbbá bõvítették azt a TEÁOR 51.63 megjelölésû tevékenységi körrel, amelyet 2002. május 13-án nyújtottak be a cégbírósághoz.<br>
A pályázati kiírás szerint az ajánlattevõknek nem kell megjelölniük a gépek, berendezések beszerzési forrásait, ki honnan és milyen cégtõl vásárolja meg a szükséges gépeket, ezért álláspontjuk szerint a vállalkozói díjak eltérésére vonatkozó hivatkozás megalapozatlan. Egyébként cégük ajánlata természetesen új gépekre, berendezésekre vonatkozik.<br>
Kéri a megalapozatlan kérelem elutasítását.<br>
A Döntõbizottság a D.265/3/2002. számú határozatában ideiglenes intézkedésként a még meg nem kötött szerzõdés megkötését megtiltotta.<br>
A Döntõbizottság a rendelkezésre álló iratok, dokumentumok, valamint az írásos és a tárgyaláson elõterjesztett szóbeli nyilatkozatok alapján megállapította, hogy a jogorvoslati kérelem részben megalapozott az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése szerint az ajánlattevõ köteles igazolni a szerzõdés teljesítésére való pénzügyi-gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta - az általa a közbeszerzés értékének 10%-át meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) és (2) bekezdés d) pontja szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság elsõdlegesen a referenciamunkák vonatkozásában vizsgálta meg a nyertes ajánlatát, és megállapította, hogy a felsorolt referenciák többsége építõipari, csõszerelési és vasipari munka, ezenkívül néhány laboratóriumi is szerepel a felsorolásban, de ezeknél nem állapítható meg, hogy a berendezést ki telepítette és helyezte üzembe. Megállapította továbbá, hogy egyik referenciamunkánál sincs annak költségvonzata megjelölve. Ezek alapján megállapítható, hogy a pályázati felhívásnak megfelelõ, a beszerzés tárgyával azonos, illetve hasonló nagyságrendû beszerzés nem szerepel a referenciák között.<br>
A továbbiakban a Döntõbizottság a tevékenységi körre vonatkozó kérelmi elemet vizsgálta meg, és megállapította, hogy a csatolt cégkivonatban a cég tevékenységi körei között nem található olyan, ami kapcsolható a beszerzés tárgyához. Az ajánlatkérõ által hivatkozott 51.52 ebben a beszerzésben nem vehetõ figyelembe, mert a TEÁOR szerint ebbe a szakágazatba az alábbiak tartoznak Fém-, érc-nagykereskedelem címszó alatt:<br>
- vas- és egyéb fémtartalmú érc,<br>
- a nyersvas és egyéb nyersfém,<br>
- a máshová nem sorolt vas és egyéb félkész fémtermék,<br>
- az arany és más nemesfém nagykereskedelme.<br>
A megbízott észrevételében hivatkozott 52.46 nem vehetõ figyelembe, mert a TEÁOR szerint a vasáru-, festék-, üveg-kiskereskedelem szakágazatba tartozik:<br>
- a barkácsfelszerelés és barkácsoláshoz szükséges anyag (például láncfûrész, fa- és fémmegmunkáló barkács szerszámgép, kõ, kerámia, beton, üveg és hasonló építõanyag),<br>
- a mûködési elvtõl függetlenül mindenfajta fûnyíró,<br>
- a vasáru, szerszám (például mezõgazdasági, kertészeti, erdészeti és egyéb szerszám, zár, lakat, kulcs, huzal, drótszövet), épületszerelvény, csaptelep, központi fûtés szelepei és egyéb vasáruk, szivattyú),<br>
- a festék, fénymáz, lakk, gyanta (például bõrfesték, pác, pigment, fénymáz),<br>
- a síküveg (úsztatott üveg, hajlított, megmunkált üveg, biztonsági üveg, szigetelõüveg, üvegtükör),<br>
- az építési anyag (például tégla, épületfa, fából készült építõanyag, épületszerkezet, nyílászáró, vízvezeték, fûtési berendezés és felszerelés, aszfaltból, aszfalt típusú anyagból készült termék), szaniteráru (például fürdõkád, zuhanyzótálca, mosdókagyló, mosogató),<br>
- szauna kiskereskedelme.<br>
Az 52.48 számú tevékenységi kör pedig nem található meg a cégkivonatban.<br>
Az ajánlati felhívás 16. pontja 7. francia bekezdése szerint ajánlatkérõnek érvénytelenné kellett volna nyilvánítania nyertes ajánlatát, mivel az a cégkivonattal nem igazolta, hogy jogosult a közbeszerzés tárgya szerinti tevékenység elvégzésére. Nyertes ajánlattevõ a cég tevékenységi körének jelen beszerzés tárgyának megfelelõ kibõvítését már a közbeszerzési eljárás eredményhirdetését követõen kezdeményezte a cégbíróságnál.<br>
A Döntõbizottság a fentiekre tekintettel megállapította, hogy ajánlatkérõ a referenciák tekintetében megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) és (3) bekezdését, az 52. § (2) bekezdés d) pontját, és ezekre tekintettel a Kbt. 52. § (1) bekezdését és az 59. § (1) bekezdését, a tevékenységi kör tekintetében pedig a Kbt. 43. § (1) bekezdését, az 52. § (2) bekezdés d) pontját, és ezekre tekintettel a Kbt. 52. § (1) bekezdését és az 59. § (1) bekezdését sértette meg.<br>
A Döntõbizottság érdemben nem vizsgálta meg kérelmezõnek a nyertes ajánlati árára vonatkozó kérelmi részét, mivel az elõzõekben megállapított jogsértések miatt megsemmisítette ajánlatkérõ eljárást lezáró döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a bizottság határozatában a bírságot köteles kiszabni az e törvény szabályait megszegõ, illetõleg a nyilvántartó jogsértés ismeretében szerzõdést kötõ szervezettel és a jogsértését, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jétõl hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban a Kbt. 31. § (6) bekezdése szerinti az ajánlatkérõ felelõsségi rendjére, illetve a nevében eljáró személy felelõsségét megjelölõ nyilatkozat alapján az eljárást lezáró döntés joga ajánlatkérõt illette meg, mely jóváhagyó döntést az ajánlatkérõ ügyvezetõ igazgatója, Josef Urban hozta meg.<br>
A Döntõbizottság az összes körülményt mérlegelve arra a következtetésre jutott, hogy az eljárást lezáró döntés megsemmisítésével a jogsértés reparálhatóvá vált, így elegendõ súlyú az irányadó költségvetési törvényben meghatározott minimális összegû bírságok kiszabása egyrészt ajánlatkérõvel mint jogi személlyel szemben 1 M Ft, másrészt a jogsértésért felelõs magánszeméllyel, Josef Urbannal szemben 100 000 Ft.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontjai szerinti jogkövetkezményeket alkalmazta ajánlatkérõvel szemben, a továbbiakban a jogorvoslati kérelmet a Kbt. 88. § (19 bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 11.<br>
<br>
Dr. Szaller Ottó s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>