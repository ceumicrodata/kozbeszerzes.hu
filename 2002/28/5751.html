<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5751)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.279/14/2002.<br>
<br>
Tárgy: a Magyar Építõ Rt. kérelmezõ jogorvoslati kérelme Balatonboglár Város Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Építõ Rt. (1149 Budapest, Pillangó u. 28., képv.: dr. Tarjáni Ilona ügyvéd, 1149 Budapest, Pillangó u. 28., a továbbiakban: kérelmezõ) kérelme alapján indult jogorvoslati eljárásban, melyet a Balatonboglár Város Önkormányzata (8630 Balatonboglár, Erzsébet u. 11., képv.: dr. Halmos Gábor ügyvéd, 7400 Kaposvár, Bajcsy-Zs. u. 14/A., a továbbiakban: ajánlatkérõ) "Balatonboglár, Gaál Gaszton utcai 1265/16 hrsz. alatti területen felépítendõ szabadidõ- és sportcentrum kivitelezési munkái" tárgyú közbeszerzési eljárása ellen nyújtott be, a kérelmezõ jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését, és ezért ajánlatkérõt 1 000 000 Ft, azaz egymillió forint pénzbírsággal sújtja.<br>
A Döntõbizottság kötelezi ajánlatkérõt, hogy a közbeszerzési eljárás során a részvételi felhívás 9. a) pontjának 2. francia bekezdésében a 2001. évi mérleg tekintetében megfogalmazott feltételek hiányára nem alapozhatja a részvételi jelentkezések érvénytelenségének megállapítását.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai alapján az alábbi tényállást állapította meg.<br>
Ajánlatkérõ 2002. április 24. napján, a Közbeszerzési Értesítõ (K. É) 17. számában közzétett részvételi felhívással, nyílt elõminõsítési közbeszerzési eljárást indított a rendelkezõ részben részletezett beszerzés tárgyában.<br>
Ajánlatkérõ a részvételi felhívás 9. a) pontjában a "a résztvevõk pénzügyi, gazdasági és mûszaki alkalmassága igazolására kért adatok és tények" között, 2. francia bekezdésben elõírta, hogy csatolni kell a 2000., 2001. évi cégbíróságon érkeztetett mérleget és eredménykimutatást, a mérlegadatokra vonatkozó nyilatkozatot másolatban.<br>
Ajánlatkérõ a részvételi felhívás 12. "Egyéb információk" pontjának 2. francia bekezdésében az alábbiakat rögzítette:<br>
"Az ajánlatkérõ, hivatkozással a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdésére, felhívja a részvételre jelentkezõk figyelmét, hogy a Kbt. 43. § (4) bekezdés szerinti hiányok pótlására nem biztosít hiánypótlási határidõt."<br>
A részvételi felhívás 6. a) pontjában foglaltak szerint a részvételi jelentkezés határideje (a hirdetmény közzétételét követõ naptól számított 26. nap 10.00 óra; amennyiben ez a nap nem munkanap, akkor az azt követõ elsõ munkanap 10.00 óra) 2002. május 21. volt. Részvételi jelentkezési határidõre 14 jelentkezés került benyújtásra. Ajánlatkérõ a felhívásban megadott idõpontban 2002. május 21-én felbontotta a jelentkezéseket.<br>
Kérelmezõ 2002. május 17. napján jogorvoslati kérelmet nyújtott be a Döntõbizottsághoz. Kérelmezõ sérelmezi az ajánlatkérõ által közzétett részvételi felhívás 9. a) pontjának 2. francia bekezdését, amely megköveteli a 2001. évi cégbírósági érkeztetõbélyegzõvel ellátott mérleg csatolását. Kérelmezõ elõadta, hogy a felhívás tartalmának megismerését követõen megkereste ajánlatkérõt azzal, hogy figyelembe véve a számviteli törvény szabályait a mérleg elkészítésére vonatkozóan, a felhívásban megadott jelentkezési határidõre, 2002. május 21-re csak tájékoztató jelleggel tudja csatolni 2001. évi mérlegadatait.<br>
Ajánlatkérõ kérelmezõ levelére azt a tájékoztatást adta, hogy a jelentkezõknek a felhívás 9. a) pont 2. francia bekezdésében foglaltakat teljesíteni kell a részvételi jelentkezési határidõre.<br>
Kérelmezõ álláspontja szerint ajánlatkérõ a felhívás összeállításakor nem vette figyelembe a számviteli törvény vonatkozó rendelkezéseit, nem várható el egy Rt.-tõl, hogy egy közbeszerzési pályázat jelentkezési határidejéhez igazítsa a mérlegelfogadó közgyûlést, ugyanis a mérleg elfogadása a közgyûlés hatáskörébe tartozik, s ezt követõen lehet nyilvánosságra hozni a mérlegadatokat és letétbe helyezni a cégbíróságon. Megítélése szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglalt esélyegyenlõség alapelvét a 2001. évi mérleg csatolása vonatkozásában elõírt feltételek meghatározásakor. Kérelmezõ elõadta, hogy ajánlatkérõnek el kell fogadnia a pénzügyi alkalmasság igazolására a 2001. évi elõzetes mérleget, vagy a részvételi jelentkezések leadását követõen a felhívásban elõírtak teljesítésére a 2001. évi mérlegre vonatkozóan lehetõvé kell tenni - ellentétben a felhívás 12. pont 2. francia bekezdésével - hiánypótlást.<br>
Kérelmezõ kérte a Döntõbizottságtól, hogy állapítsa meg a jogsértés megtörténtét, hívja fel ajánlatkérõt a jogsértés megszüntetésére.<br>
Ajánlatkérõ a jogorvoslati kérelme elutasítását kérte, annak megalapozatlansága okán, valamint az eljárás felfüggesztésének megszüntetését.<br>
Álláspontja szerint a felhívás kérelmezõ által kifogásolt elõírásával nem kerül sor az esélyegyenlõség megsértésére, valamennyi pályázó esetében ugyanazok a feltételek kerültek megállapításra. Kifejtette, hogy a felhívás összhangban van a számviteli törvény szabályaival is, így ez okból sem állapítható meg az esélyegyenlõség megsértése. A gazdasági év utolsó napjával ugyanis rendelkeznie kell a társaságoknak az éves beszámolóval és üzleti jelentéssel. A számviteli törvényben a mérleg cégbíróságnál történõ letétbe helyezésének az üzleti év végétõl számított 150 napon belül kell megtörténnie, tehát ezen idõszakon belül a potenciális pályázók ezt megtehetik. Álláspontja szerint kérelmezõnek a pályázati kiírástól számítottan bõségesen lett volna ideje arra, hogy a cégformájára vonatkozó szabályok betartásával döntsön a 2001. évi mérlegrõl. Ajánlatkérõ hivatkozott arra is, hogy a kérelmezõn kívül kifogás nem merült fel a felhívással kapcsolatban, valamint a beérkezett pályázatokból is kiderül, hogy nem egy társaság teljesíteni tudta a felhívásban elõírt - kérelmezõ által vitatott - feltételt.<br>
A Döntõbizottság 2002. május 23. napján ideiglenes intézkedéssel élt és D.279/5/2002. sz. alatt meghozott határozatával felfüggesztette a közbeszerzési eljárást, mivel a rendelkezésre álló iratokból alkalmazásának törvényi feltételeinek fennállása volt megállapítható.<br>
A Döntõbizottság megállapította, hogy a kérelmezõ jogorvoslati kérelme alapos az alábbiak szerint:<br>
A Döntõbizottságnak a kérelem keretei között abban a kérdésben kellett állást foglalnia, hogy sérül-e a közbeszerzési törvényben rögzített esélyegyenlõség biztosítását rögzítõ alapelv, illetve a törvény egyéb rendelkezései azzal, hogy ajánlatkérõ a 2002. május 21-i részvételi jelentkezési határidõre megkövetelte, hogy jelentkezõk rendelkezzenek a cégbírósághoz benyújtott 2001. évi mérleggel.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése alapján az ajánlatkérõnek biztosítania kell az esélyegyenlõséget az ajánlattevõk számára. Ajánlatkérõnek az esélyegyenlõséget ajánlattevõnek a közbeszerzési eljárásban az egyes eljárási cselekmények tekintetében kell biztosítania. A közbeszerzési eljárásban eljárási cselekmény maga a felhívás tartalmának meghatározása is, így a részvételi felhívás tartalmának meghatározásakor is szem elõtt kell tartani a Kbt. 24. § (2) bekezdésében rögzített alapelvet.<br>
Ajánlatkérõ a jelentkezõk pénzügyi, gazdasági és mûszaki alkalmasságára vonatkozóan a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)-(2) bekezdéseiben elõírt igazolások és adatok csatolását írhatja elõ, s e körben meghatározott adatok és tények kérését a Kbt. 44. § (7) bekezdésének elsõ fordulata szerint ajánlatkérõnek - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia.<br>
A hatályos számviteli jogszabályok rendelkeznek a gazdálkodószervezetek könyvvezetési és beszámolási kötelezettségérõl. E körbe tartozik a gazdálkodószervezetek által az üzleti év utolsó napjával, mint mérlegfordulónappal történõ - a számvitelrõl szóló 2000. évi C. tv. (továbbiakban: Számv. tv.) 8. § (2) bekezdésben elõírt forma betartása mellett - beszámolókészítési kötelezettség teljesítése. A beszámoló része az eredménykimutatás és kiegészítõ melléklet, egyes esetekben az üzleti jelentés és a mérleg is.<br>
A Számv. tv. 3. § (6) bekezdés 1. pontja a mérlegkészítés idõpontjaként az alábbiakat határozza meg: "a mérleg egyes tételeihez kapcsolódóan meghatározott azon - az üzleti év mérlegfordulónapját követõ - idõpont, amely idõpontig a megbízható és valós vagyoni helyzet bemutatásához szükséges értékelési feladatokat el lehet és el kell végezni."<br>
A Számv. tv. 153. §-a meghatározza, hogy a jóváhagyására jogosult testület által elfogadott beszámolót az üzleti év mérlegfordulónapjától számított 150 napon belül kell letétbe helyezni a cégbíróságon.<br>
A fent hivatkozott jogszabályok értelmében a Döntõbizottság álláspontja szerint téves ajánlatkérõ elõadása, miszerint a 150 napos határidõ a nyilvánosságra hozatalra vonatkozik és a beszámolót a gazdasági év utolsó napjával, mint mérlegfordulónappal kell elkészíteni.<br>
A vonatkozó szabályok szerint a mérlegnek, mint a beszámoló részének az üzleti év mérlegfordulónapját követõ 150 napon kell elkészülnie, ez a jelen közbeszerzéssel érintett társaságok esetén 2002. május 30. napja, ezt megelõzõ idõszak a mérlegkészítés idõszakát jelenti, amely körébe tartozik az elkészült beszámoló jóváhagyása és közzététele feladatának elvégzése is.<br>
Ajánlatkérõ részvételi felhívása a jogorvoslattal érintett közbeszerzésre 2002. április 24-én került közzétételre, amelyben a részvételi jelentkezések határidejét a közzétételt követõ naptól számított 26. napban határozta meg (2002. május 21.) A potenciális jelentkezõknek tehát 26 nap állt rendelkezésre mindösszesen arra, hogy a mérlegelfogáshoz szükséges cselekményeit (felügyelõbizottság, taggyûlés, közgyûlés összehívása stb.) a felhívásban foglalt feltételek teljesítéséhez igazítsa, illetve módosítsa az elõre meghatározott idõpontokat. A gazdasági társaságokról szóló 1997. évi CXLIV. tv. (Gt. tv.) határozza meg a számviteli törvénynek megfelelõ beszámoló elfogadásáról hozott döntés szabályait.<br>
A Döntõbizottság megítélése szerint téves azon ajánlatkérõi elõadás, miszerint a felhívás közzétételétõl bõséges idõ állt volna rendelkezésre a jelentkezõknek a fent hivatkozott jogszabályi elõírásoknak megfelelõen elkészíteni és letétbe helyezni a beszámolót, annak érdekében, hogy a felhívásnak megfelelõen érvényes jelentkezést nyújthassanak be.<br>
A jelentkezési határidõre beérkezett 14 jelentkezõbõl 3 kivételével valamennyien 2001. évre vonatkozóan elõzetes mérleget csatoltak jelentkezésükhöz. Ajánlatkérõ által közzétett ajánlati felhívás tartalmának megvizsgálását követõen megállapítható, hogy a részvételi felhívásban elõírt formai követelmények és a törvény elõírásainak következetes érvényesítése a közbeszerzési eljárás további szakaszában a 2001. évi cégbírósági érkeztetõbélyegzõ nélküli elõzetes mérlegek a jelentkezõk érvénytelenségét vonná maga után a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mely döntést a felek nem is kifogásolhatnák joghatályosan.<br>
A Döntõbizottság álláspontja szerint a fent hivatkozottak szerint és figyelembe véve a vizsgált közbeszerzési eljárásban az egyes eljárási cselekmények (hirdetmény közzététele, jelentkezési határidõ) idõpontjait, sérül a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében rögzített esélyegyenlõség elve, ha ajánlatkérõ a részvételi felhívásában - figyelemmel az egyes eljárási cselekmények idõpontjára - a jelentkezõk pénzügyi alkalmasságára kért mérlegre vonatkozóan olyan feltételeket állít, amelyekkel a részvételi jelentkezés idõpontjában a jelentkezõ gazdasági társaságoknak még nem kell feltétlenül rendelkeznie. A törvény által rögzített esélyegyenlõség alapelvének sérelmét eredményezi jelen ügyben a részvételre jelentkezõvel szemben támasztott érvényességi feltétel (a cégbíróságon érkeztetett 2001. évi mérleg), mivel az indokolatlanul és szükségképpen - tekintettel a gazdálkodók beszámolási kötelezettségét meghatározó jogi szabályozásra - szûkíti a közbeszerzési eljárásban részt vevõk körét.<br>
A részvételre jelentkezõk jelentkezéseiben szerepel a 2001. évi elõzetes mérleg - a számviteli törvényben elõírtaknak megfelelõen elkészítetten -, amely alapján ajánlatkérõ meg tudja ítélni a jelentkezõk pénzügyi alkalmasságát. Megjegyzi a Döntõbizottság, hogy a részvételi felhívás 7. pontja szerint a részvételi szakasz eredményhirdetésére 2002. június 5. napján került volna sor, tehát a részvételi jelentkezések elbírálása idõpontjában már valamennyi gazdálkodónak rendelkeznie kell a felhívásban megkövetelt cégbíróságnál letétbe helyezett mérleggel, így ha ajánlatkérõ az alkalmasság kérdésében való döntéséhez elengedhetetlennek ítéli - bár erre vonatkozó indokokat ajánlatkérõ az észrevételében nem adott elõ -, úgy élve a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdésében adott lehetõsséggel, még az eredményhirdetés idõpontjáig is ellenõrizheti a mérlegadatok valódiságát, de a Kbt. 55. § (2) bekezdésére tekintettel nem hivatkozhat arra, hogy nem lenne képes megalapozott döntést hozni a részvételre jelentkezõk szerzõdés teljesítésére való alkalmassága kérdésében.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a rendelkezõ részben meghatározott jogsértés megtörténtét és az f) pont alapján bírságot alkalmazott, valamint a b) pont alapján ajánlatkérõ döntését feltételhez kötötte, arra tekintettel, hogy a Döntõbizottság ezen jogkövetkezmény alkalmazásával is kiküszöbölhetõnek találta a megállapított jogsértést és a reparáció elvét szem elõtt tartva biztosíthatónak találta az esélyegyenlõség elvének érvényesülését a közbeszerzési eljárás további szakaszában.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. tv. 59. § (2) bekezdésében meghatározott legkisebb összeg 1 000 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimumösszegben állapította meg. A bírság összegének megállapításánál az eset összes körülményeit figyelembe véve alapvetõen arra volt tekintettel a Döntõbizottság, hogy az alkalmazott jogkövetkezménnyel a megállapított jogsértés kiküszöbölésre került és a részvételre jelentkezõknek a közbeszerzési eljárásban történõ részvételét a jogsértõnek ítélt elõírás nem zárja ki, így a minimumot meghaladó bírság kiszabását nem találta indokoltnak.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 5.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>