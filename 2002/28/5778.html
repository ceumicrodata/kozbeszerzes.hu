<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5778)
</b></h2><FONT size=3><i><u></i></u><br>
Kf.III.37.159/2001/5.<br>
<br>
A Magyar Köztársaság Legfelsõbb Bírósága a dr. Szabady Attila ügyvéd (1042 Budapest, Munkásotthon u. 18.) által képviselt Debreceni Egyetem Orvos- és Egészségtudományi Centrum (4012 Debrecen, Nagyerdei krt. 98.) I. r., EUROMEDIC Trading Kft. (1051 Budapest, Vörösmarty tér 1.) II. r., valamint a dr. Csillény Gabriella ügyvéd (20272 Zsámbék, Akadémia u. 1.) által képviselt Endoscop Hungária Kft. (1124 Budapest, Meredek u. 13.) III. r. felpereseknek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt a Fõvárosi Bíróságon 13.K.33.241/2000. számon megindított perében ugyanezen bíróság 2000. október hó 31. napján kelt 13.K.33.240/2000/2. számú ítélete ellen az <br>
I. és II. r. felperes által 3. sorszámon benyújtott fellebbezés folytán a 2002. év március hó 26. napján megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bírósága az elsõfokú bíróság ítéletét helybenhagyja.<br>
Kötelezi az I. és II. r. felperest, hogy egyetemlegesen fizessenek meg 15 napon belül az alperesnek 5000 (ötezer) Ft másodfokú eljárási perköltséget.<br>
Kötelezi a II. r. felperest, hogy fizessen meg a magyar államnak - az illetékhivatal külön felhívására 13 500 Ft (tizenháromezer-ötszáz) Ft fellebbezési eljárási illetéket.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az I. r. felperes a Közbeszerzési Értesítõ 1999. december 22-én megjelent 51. számában ajánlati felhívást tett közzé nyílt eljárás megindítására 1 db vesekõzúzó berendezés beszerzésére. A felhívásra 5 ajánlat érkezett, amelyek közül a felperes a HUNG-MED Kft. ajánlatát értékelte a legmegfelelõbbnek és fogadta el.<br>
A III. r. felperes jogorvoslati kérelmet nyújtott be az alpereshez, a döntés megsemmisítésére, illetõleg ideiglenes intézkedésként a szállítási szerzõdés megkötésének megtiltására.<br>
Az alperes 2000. április 11-én kelt D.59/10/2000. számú határozatával a III. r. felperes jogorvoslati kérelmének III. r. felperes jogorvoslati kérelmének megfelelõen megállapította, hogy az ajánlatkérõ I. r. felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés b) pontjára tekintettel az 52. § (1) bekezdését, ezért az I. r. felperest 1 000 000 Ft megfizetésére kötelezte. A megbízottként eljáró II. r. felperessel szemben szintén 1 000 000 Ft bírságot szabott ki azzal az indokolással, hogy az ajánlatkérõ minden beérkezett ajánlatot érvényesnek minõsített és alkalmasnak talált annak ellenére, hogy az ajánlati felhívás 16. pontjában elõírt érvényes forgalombahozatali ORKI-engedélyt egyetlen ajánlattevõ sem nyújtott be. Alperes megállapította határozatában azt is, hogy a III. r. felperes és a nyertes ajánlata egyéb okból is érvénytelen.<br>
Az alperes határozata ellen mindhárom felperes keresetet nyújtott be a Fõvárosi Bírósághoz.<br>
A Fõvárosi Bíróság a felperesek keresetét nem találta megalapozottnak, ezért azt ítéletével elutasította. Ítéletének indokolásában kifejtette, hogy a közzétett ajánlati felhívás 16. pontja egyértelmûen rögzítette azt a feltételt, hogy érvényes forgalombahozatali engedéllyel kell az ajánlattevõnek rendelkeznie az eljárás tárgyát képezõ berendezésre vonatkozóan. Megállapította a bíróság, hogy egyik ajánlattevõ sem rendelkezett ezzel a feltétellel. A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint az eljárás eredménytelenségét kellett volna megállapítania az I. r. felperesnek. Az elsõfokú bíróság a II. és III. r. felperessel kapcsolatosan egyéb érvénytelenségi szempontokat is megállapított. A III. r. felperes az ajánlati felhívással szemben angol nyelven terjesztette elõ az ajánlati dokumentációját, amellyel megsértette az ajánlati felhívás 10. pontját.<br>
Az elsõfokú bíróság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>a alapján az alperes megfelelõ szankciót állapított meg az I., II. r. felperessel szemben.<br>
Az I. és II. r. felperes fellebbezést nyújtott be az elsõfokú bíróság ítélete ellen, amelyben annak megváltoztatását és a keresetüknek megfelelõ ítélet meghozatalát kérték a Legfelsõbb Bíróságtól. A fellebbezésben kifejtették: a részletes szerzõdési feltételeket tartalmazó dokumentáció kétségtelenné teszi, hogy a szükséges engedélyt legkésõbb a szállítás megkezdéséig kell biztosítani. Tévedett tehát az elsõfokú bíróság, amikor úgy találta, hogy az ORKI-engedélyre nem vonatkozik a szerzõdési elõírás, mivel azt már az ajánlati felhívás szerint az ajánlat benyújtásakor be kell mutatni. Ez ellentmond az okszerû gazdálkodás követelményeinek, tekintettel arra, hogy az ajánlattevõ világhírû cég, elismert és világszerte bevált, a gyógyítómunkában eredményesen alkalmazott készülékekkel vett részt az eljárásban, amelyek a legszigorúbb minõségtanúsító intézmények teljes körû minõsítésével rendelkeztek. Idõközben megszerezte az engedélyt, tehát az ajánlatnak megfelelõen járt el. Hivatkoztak a felperesek a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdésére, amely szerint az ajánlatok összehasonlítása során korrekcióként figyelembe kell venni az ajánlatkérõt terhelõ, a közbeszerzésekhez kapcsolódó valamennyi ráfordítást.<br>
Az alperes a fellebbezésre elõterjesztett ellenkérelmében az elsõfokú bíróság ítéletének helybenhagyását kérte. Álláspontja szerint egyértelmû, hogy az I. és II. r. felperes az ajánlati felhívásban meghatározta, hogy az ajánlatnak tartalmaznia kell érvényes forgalomba hozatali engedélyt. Az ajánlatkérõ az ajánlati felhívás feltételeihez kötve van. A kiszabott bírságot az alperes a jogszabályok alapján állapította meg, az nem volt túlzó, tekintettel arra, hogy a pályázat tárgyának beszerzési értéke igen jelentõs, valamint a felperesek súlyos jogsértést követtek el.<br>
A fellebbezés nem alapos.<br>
Az elsõfokú bíróság a pontosan megállapított tényállásból mindenben megfelelõ jogi következtetést vont le.<br>
A Kbt. megalkotásával a jogalkotó célja az volt, hogy a közpénzek felhasználásának átláthatóságát és széles körû nyilvános ellenõrizhetõségének feltételeit megteremtse. Ennek érdekében meghatározta az ajánlatkérõ és az ajánlattevõ kötelezettségeit is, valamint azt az eljárást, amelynek során a közbeszerzési eljárás nyertese megállapítható. A közbeszerzési eljárás alapelvei között a törvény szabályozza, hogy a közbeszerzési eljárásban az ajánlatok értékelése során hozott döntés és a szerzõdés megkötése tekintetében az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát és nyilvánosságát. Az ajánlatkérõnek biztosítania kell továbbá az esélyegyenlõséget az ajánlattevõk számára. A Kbt. 33. § (1) bekezdése szerint az ajánlati felhívás tartalmát a jogszabályban meghatározott minta szerint úgy kell meghatározni, hogy annak alapján az ajánlattevõk egyenlõ eséllyel vegyenek részt a versenyben, és megfelelõ ajánlatot tehessenek. A 34. § (2) bekezdése szerint az ajánlatkérõ a felhívásban köteles meghatározni és az elbírálás során figyelembe venni az általa meghatározott elbírálási szempontokat.<br>
A nem vitatott tényállásból megállapítható, hogy az I. r. felperes a közbeszerzési eljárásban közzétett ajánlatban meghatározta azt a követelményt, hogy az ajánlatnak tartalmaznia kell érvényes forgalomba hozatali engedélyt. Az ajánlati felhívásnak a rendelkezéséhez az ajánlatkérõ és az ajánlattevõk is kötve vannak mindaddig, ameddig a Kbt.-ben biztosított módosítási lehetõséggel élve az ott meghatározott szempontok szerint, az ajánlatkérõ az ajánlati felhívást módosítja.<br>
Tekintettel arra, hogy az I. r. felperes a közbeszerzési eljárás során az ajánlati felhívás 16. pontjában meghatározott feltételt nem módosította, annak teljesítését az ajánlatok elbírálása során értékelnie kellett. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése az ajánlattevõ kötelességévé teszi, hogy az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatot elkészítenie. Az ajánlatkérõnek pedig a Kbt. 55. § (6) bekezdése szerint az ajánlatokat az ajánlati felhívásban meghatározott értékelési szempontok alapján kell elbírálnia.<br>
A nem vitatott tényállásból megállapítható, hogy az I. és II. r. felperesek figyelmen kívül hagyták az ajánlati felhívás 16. pontjában elõírt feltétel teljesítését a beérkezett ajánlatok elbírálása során. Ezzel megsértették a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése rendelkezéseit, így az alperes helyesen járt el, amikor a jogsértést megállapította.<br>
A Legfelsõbb Bíróság a fellebbezési eljárás során megállapította, hogy az elkövetett jogsértés súlya - miután a közbeszerzési eljárás fontos alapelveit érintette - arányban van a kiszabott bírsággal, a bírság megállapítása során az állampolgár a jogszabályoknak megfelelõen járt el.<br>
A fent kifejtettek alapján a Legfelsõbb Bíróság az érdemben helyes elsõfokú bírósági ítéletet a Pp. 253. § (2) bekezdés alapján helybenhagyta.<br>
A fellebbezõ felperesek pervesztesek lettek, ezért a Pp. 78. § (1) bekezdése, illetõleg a 82. § (1) bekezdése szerint az alperes perköltségének egyetemleges megfizetését írta elõ a Legfelsõbb Bíróság.<br>
Az I. r. felperes az 1990. évi XCIII. törvény 5. §-a alapján mint költségvetési szerv teljes személyes illetékmentességben részesült, ezért csak a  II. r. felperes illetékfizetési kötelezettségét állapította meg a Legfelsõbb Bíróság a fent idézett illetéktörvény 46. § (1) bekezdése szerint.<br>
<br>
Budapest, 2002. március 26.<br>
<br>
Dr. Kozma György s. k.,	Dr. Madarász Gabriella s. k.,<br>
tanácselnök	elõadó bíró<br>
<br>
Dr. Kárpáti Zoltán s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>