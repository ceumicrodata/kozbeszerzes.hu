<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5616)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.266/10/2002.<br>
<br>
Tárgy: az Elamen Kereskedelmi és Vendéglátó Rt. jogorvoslati kérelme a Diana Utcai Általános Iskola és Gimnázium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Elamen Kereskedelmi és Vendéglátó Rt. (1095 Budapest, Soroksári út. 98. sz., a továbbiakban: kérelmezõ) kérelmének, melyet a Diana Utcai Általános Iskola és Gimnázium (1125 Budapest, Diana u. 35-37. sz., képviseli: Bálintfy és Társai Ügyvédi Iroda, eljáró ügyvéd: dr. Szabó Péter ügyvéd, 1061 Budapest, Andrássy út 2. sz. IV. em., a továbbiakban: ajánlatkérõ) "a XII. Kerület Önkormányzata területén levõ és ellátási kötelezettségébe tartozó oktatási intézmény közétkeztetésének biztosítása. Az intézmény melegítõkonyhával rendelkezik, ennek üzemeltetése a beszerzés részét képezi" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésének 2. fordulatát és a 34. § (4) bekezdés d) pontját. Ezért a Döntõbizottság az ajánlatkérõ a közbeszerzési eljárása során az ajánlati felhívásra is visszamenõen hozott döntéseit megsemmisíti és ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi továbbá az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. március 13-án nyílt eljárásra szóló ajánlati felhívást tett közzé a fenti tárgyban 1345/2002. szám alatt.<br>
A többváltozatú ajánlattétel lehetõségét ajánlatkérõ megengedte az ajánlati felhívás 14. pontja szerint.<br>
Az ajánlati felhívás 13. a) pontja szerint az ajánlatok elbírálásának szempontjai: az összességében legelõnyösebb ajánlat.<br>
Az összességében legelõnyösebb ajánlat elbírálásának részszempontjai a következõk voltak 1-10-ig terjedõ ponthatárokkal:<br>
részszempontok	súlyszámok<br>
- a szolgáltatások bruttó ára (eladási ár = nyersanyagár + rezsiköltség + áfa)	60<br>
- a szolgáltatás változatossága és biztonsága	30<br>
- az étlap változatossága 	15<br>
- idényszerûség érvényesítése 	7<br>
- vitamin/kalóriaszükséglet biztosítása 	5<br>
- meghiúsulási kötbér mértéke 	3<br>
- kedvezõbb fizetési feltétel 	10<br>
Az értékelés módszere részszempontonként az alábbi: a legkedvezõbb ajánlat kapja a maximális pontot, a legkedvezõtlenebb ajánlat kapja a minimális pontot, míg a többi ajánlatra adandó pontszámokat a két szélsõértékhez viszonyított, arányos, lineáris skálán kell megállapítani.<br>
Az ajánlatkérõ által készített dokumentáció tartalmazta a szerzõdéstervezetet. Az ajánlattételi határidõre 2002. április 23-ra a kérelmezõn kívül a Sodexho Magyarország Kft. nyújtott be ajánlatot. Az ajánlatkérõ az ajánlatokat megvizsgálta és a 2002. május 8-i eredményhirdetésen a Sodexho Magyarország Kft. ajánlatát hirdette ki nyertesnek.<br>
Kérelmezõ 2002. május 10-én terjesztette elõ jogorvoslati kérelmét, melyben kérte a jogsértés megállapítását, a Döntõbizottság semmisítse meg az ajánlatkérõ eljárást lezáró döntését, ideiglenes intézkedésként tiltsa meg a szerzõdés megkötését.<br>
Kérelme indokaként elõadta, hogy az ajánlatkérõ a megadott 7 részszempontból csak 6 részszempontot pontozott (a szolgáltatás változatossága és biztonsága részszempont értékelése elmaradt). Ezért az összesítés szerinti maximálisan elérhetõ pontszám összesen 1000 pont volt, szemben a kiírásban szereplõ 1300 pontszámmal.<br>
A kérelmezõ a fennmaradó 6 részszempont pontozását is kifogásolta, a szolgáltatások bruttó árának közeli voltára és arra figyelemmel, hogy az Elamen Rt. a kenyeret és péksüteményt ingyenesen adja. Kifogásolta, hogy az idényszerûség érvényesülése részszempontra a kérelmezõ 0 pontot kapott, a vitamin, kalória, mikro- és makroanyagok részszempontra szintén 0 pontot, a meghiúsulási kötbér részszempontra a nyertes nem nyilatkozott, ezért annak ajánlata érvénytelen. A kedvezõ fizetési feltételek részszempont elbírálását nem ismeri a kérelmezõ, mivel ezen adatokat nem ismertették.<br>
A kérelmezõ álláspontja szerint az õ ajánlata volt az összességében legkedvezõbb, nem pedig a nyertesé.<br>
Az ajánlatkérõ észrevételében elõadta, hogy a Közbeszerzési Értesítõ részére megküldött ajánlati felhívásának szövege (3-4. oldal) tartalmazza, hogy a 2. részszempont 4 alszempontra oszlik, összesen 30 súlyszámmal.<br>
A kiadható pontszámok összegének maximuma ehhez képest 1000 volt, az értékelés tehát nem a Közbeszerzési Értesítõben megjelent ajánlati felhívás 13. a) pontjában foglalt tördelésû részszempontokhoz igazodott. A pályázók a 2002. április 8-i bejárás során nem tettek fel kérdést e vonatkozásban. A nyertes cég ajánlatában szerepel a péksütemény, kenyér biztosítása, mint az étel szükségszerû része. Az idényszerûség álláspontja szerint fogalmilag nem csak a nyári étlapot jelenti. A kérelmezõ kalóriatáblázatot, az anyagmennyiségek kimutatását nem csatolta be, tehát a vitamin/kalóriaszükséglet részszempont nem volt értékelhetõ. Ezzel szemben a nyertes ajánlat az étlaphoz kapcsolódó részletes kalóriatáblázatot és anyagmennyiség- kimutatást tartalmazott. Álláspontja szerint a kötbér-meghiúsulási részszempontra való nyilatkozattétel elmulasztása nem eredményez érvénytelenséget.<br>
A Sodexho Magyarország Kft. észrevételében elõadta, hogy az ajánlatkérõ elbírálta a 2. részszempontot is akként, hogy a következõ 4 szempontot alszempontokként bírálta el. A meghiúsulási kötbér vonatkozásában elõadta, hogy az ajánlati felhívás és dokumentáció nem írt elõ ajánlattételi kötelezettséget e vonatkozásban, tehát ennek elmaradása nem okozhat érvénytelenséget.<br>
A Döntõbizottság ideiglenes intézkedést hozott és a szerzõdés megkötését megtiltotta.<br>
A Döntõbizottság a közbeszerzési eljárásban keletkezett iratok, a felek írásbeli és a tárgyaláson tett nyilatkozatai alapján megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(1) bekezdése alapján e törvény alkalmazásában hirdetmény közzétételén a Közbeszerzési Értesítõben történõ közzétételt kell érteni.<br>
Az ajánlatkérõ ajánlati felhívása a korábbiakban ismertetett bírálati részszempontokkal került megjelenésre.<br>
A Döntõbizottság az összegzés alapján megállapította, hogy az ajánlatkérõ az értékelést nem a felhívásnak megfelelõen, hanem az általa a Közbeszerzési Értesítõ szerkesztõsége részére megküldött ajánlati felhívás 13. b) pontja alapján végezte el.<br>
Ebbõl következõen az ajánlatkérõ a szolgáltatás változatossága és biztonsága részszempont alszempontjaiként értékelte a 13. b) pont 3-6. francia bekezdéseiben megjelölt értékelési részszempontokat.<br>
Az ajánlatkérõ a tárgyaláson tett nyilatkozata szerint a Közbeszerzési Értesítõ 2002. március 13-i számában megjelent szerkesztésû és tördelésû ajánlati felhívást megismerte, annak helyesbítését a Közbeszerzési Értesítõ szerkesztõségénél nem kezdeményezte, ugyanakkor a felhívástól eltérõen végezte el az értékelést.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés 2. fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A Döntõbizottság a fentiek alapján megállapította, hogy az ajánlatkérõ azzal, hogy nem a Közbeszerzési Értesítõben megjelent 13. b) pont alapján végezte el az értékelést, megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés 2. fordulatát.<br>
A Döntõbizottság érdemben nem foglalkozhatott a kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére alapított és az ajánlatok értékelésére vonatkozó kérelmi elemével, tekintettel arra, hogy annak eljárásjogi akadálya van, mivel az érvénytelenség vizsgálata megelõzi az értékelés vizsgálatát.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján hivatalból kiterjesztette az eljárását az ajánlati felhívás 13. b) pontjában szereplõ részszempontok vizsgálatára a Kbt. 34. § (4) bekezdés d) pontja szempontjából.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés d) pontja szerint a részszempontok nem eredményezhetik ugyanazon ajánlati tartalmi elem többszöri értékelését.<br>
A Döntõbizottság megállapította, hogy az ajánlati felhívás 2. francia bekezdésében megjelölt a szolgáltatás változatossága és biztonsága részszempont, valamint az étlap változatossága részszempont ugyanazon ajánlati elem többszöri értékeléséhez vezetne. A szolgáltatás változatossága és az étlap változatossága részszempontok között átfedés van, a beszerzés tárgyát figyelembe véve. A Döntõbizottság tehát megállapította, hogy az ajánlatkérõ eljárása e tekintetben is jogsértõ volt.<br>
A Döntõbizottság a fenti indokok alapján <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerinti jogkörében eljárva a Kbt. 88. § (1) bekezdés c), d), f) és h) pontja szerinti jogkövetkezményeket alkalmazta.<br>
A Döntõbizottság a bírság mértéke megállapításánál figyelembe vette, hogy a jogsértés reparálható, a közbeszerzés értéke 17 000 000 Ft, a jogsérelem alapját képezõ ajánlati felhívás tévesen került közlésre. A Döntõbizottság nem találta indokoltnak a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján bírság kiszabását a közbeszerzési eljárásban felelõsnek megjelölt személlyel szemben, tekintettel az eset összes körülményeire.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 11.<br>
<br>
Dr. Csanádi Péter s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>