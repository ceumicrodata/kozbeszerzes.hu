<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5780)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.236/10/2002.<br>
<br>
Tárgy: a Raiffeisen Ingatlan Rt. és a SCEU Magyarország Budapesti Fióktelepe jogorvoslati kérelme a Magyar Posta Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Raiffeisen Ingatlan Rt. (1054 Budapest, Akadémia u. 6., képviseli: dr. Dubai László ügyvéd, 1126 Budapest, Tartsay Vilmos u. 3.) és a SCEU Magyarország Budapesti Fióktelepe (1052 Budapest, Váci u. 19-21.) - a továbbiakban: kérelmezõk - jogorvoslati kérelmét, melyet a Magyar Posta Rt. Beszerzési és Ellátási Igazgatóság (1570 Budapest, Hattyú u. 14., a továbbiakban: ajánlatkérõ) "országos postai feldolgozó központ komplett megvalósítása. Ezen belül a feladat részét képezi a teljes levél- és csomagfeldolgozó automatizált, illetve gépesített technológiai rendszer telepítése, üzembe helyezése a központ kulcsrakész megvalósításával" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a rendelkezõ részben megjelölt beruházás tárgyában hirdetmény közzétételével induló tárgyalásos gyorsított eljárás megindítására tett közzé felhívást a Közbeszerzési Értesítõ 2002. március 13-i 11. számában 1999/2002. lajstromszám alatt.<br>
Az eljárásfajta választását a közbeszerzésekrõl szóló - többször módosított - 1995. évi XL. tv. (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdése e) pontja és a 72. § (1) bekezdése alapján a felhívás 2. b) és c) pontjaiban az alábbiak szerint indokolták:<br>
A beszerezni kívánt postai feldolgozó központban megvalósítandó technológia speciális egyedi és komplex mûszaki jellege miatt a mûszaki leírás nem határozható meg elõzetesen olyan részletességgel, hogy az összességében legkedvezõbb ajánlat kiválasztása nyílt vagy meghívásos közbeszerzési eljárás keretében megvalósítható legyen.<br>
A gyorsított eljárás alkalmazása feltételeinek indokolása: az egyre növekedõ postai levélforgalom lebonyolítását jelenleg a levélfeldolgozó üzemben mûködõ NEC levélfeldolgozó gép végzi, amelynek mûszaki állapota oly mértékben leromlott, hogy a karácsonyi csúcsforgalomban a gép mûködésképtelenné vált. Ennek ismételt elõfordulása valószínûsíthetõ, ezért a napi 1 millió levélpostai küldemény továbbítása válik bizonytalanná. Ezen túlmenõen a hírközlési törvény elõírása okán telepítendõ nagy teljesítményû bélyegzõgép befogadására is alkalmatlan a jelenlegi feldolgozóüzem.<br>
A 2. d) pont szerint a szerzõdés meghatározása, aminek megkötése érdekében tárgyalni kívánnak: fõvállalkozási szerzõdés.<br>
A részvételi felhívás 5. pontjában rögzítette, a nyertes közös ajánlattevõktõl gazdasági társaság létrehozásának megkövetelése alatt, hogy ajánlatkérõ nem igényli közös gazdasági társaság létrehozását, azonban közös részvételi jelentkezés esetén a részvételi jelentkezéshez csatolni kell a részvételre jelentkezõk (ajánlattevõk) egyetemleges felelõsségvállalásra vonatkozó nyilatkozatát.<br>
A felhívás 8. pontjában az ajánlattevõk és a teljesítésbe 10%-ot meghaladó mértékben igénybe venni kívánt alvállalkozó pénzügyi, gazdasági és mûszaki alkalmassága igazolására szolgáló adatok és tények körét írta elõ ajánlatkérõ:<br>
- ajánlattételi határidõt megelõzõ 30 napnál nem régebbi keletû, ajánlattevõ hitelintézete által kiállított igazolás, melynek tartalmazni kell, hogy<br>
- mióta vezeti ajánlattevõ/alvállalkozó bankszámláját,<br>
- fizetési kötelezettségeinek pontosan eleget tesz-e,<br>
- számláján sorban állás volt-e, ha igen, mikor,<br>
- 1999. és 2000. évi könyvvizsgáló által hitelesített éves beszámoló (vagy egyszerûsített éves beszámoló) másolata.<br>
A pénzügyi megfelelõség adatait a kiadott táblázat kitöltésével kell megadni.<br>
- az elõzõ 5 évben (1997, 1998, 1999, 2000, 2001) Magyarországon hírközlési vagy logisztikai bármilyen területen végzett komplex infrastrukturális beruházási referenciák ismertetése a létesítmények megnevezésével, fényképekkel, az ellenszolgáltatás nettó összegével, a teljesítés idejével, a szerzõdést kötõ másik fél megjelölésével,<br>
- az elõzõ 5 évben fõvállalkozóként megvalósított hasonló jellegû (postai), összetettségû és nagyságrendû nemzetközi technológiai létesítmények ismertetése a létesítmények megnevezésével, fényképekkel, az ellenszolgáltatás nettó összegével, a teljesítés idejével, a szerzõdést kötõ másik fél megjelölésével,<br>
- a külföldön üzemelõ referenciahelyektõl leinformálható referencianyilatkozatokat kell benyújtani, a referenciákról készült videoanyag csatolása szükséges 2 példányban,<br>
- ismertesse a teljesítésbe bevonni kívánt vezetõ munkatársai szakmai önéletrajzait,<br>
- igazolja a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsítását.<br>
A felhívás 9. b) pontjában ajánlatkérõ meghatározta azt, hogy a szerzõdés teljesítésére alkalmatlannak minõsíti a jelentkezõt az alábbi esetekben:<br>
- ha a számlavezetõ pénzintézettõl származó nyilatkozat tartalma alapján a jelentkezõ háromnál több alkalommal nem, vagy késedelemmel tett eleget fizetési kötelezettségeinek, illetve számláján háromnál több alkalommal volt sorban állás,<br>
- a "pénzügyi megfelelõség" alapján kapott pontszáma kevesebb, mint az elérhetõ összpontszám 30%-a, azaz 12 pont,<br>
- 2000. évi árbevétele alacsonyabb mint nettó 10 milliárd forint,<br>
- alkalmatlan az a jelentkezõ, aki nem rendelkezik a vizsgált idõszak vonatkozásában legalább 1, Magyarországon teljesített, minimum nettó 500 M Ft értékû, a hírközlési vagy logisztikai területen végzett komplex infrastruktúra-beruházási referenciával,<br>
- alkalmatlan az a jelentkezõ, aki nem rendelkezik legalább 3, különbözõ országokban megvalósított, a beszerzés tárgyához hasonló postai feldolgozó rendszer megvalósításának referenciájával,<br>
- alkalmatlan az a jelentkezõ, akinek alkalmazásában nem áll legalább 1, a feladat ellátásához szükséges szakirányú, mûszaki vezetõi névjegyzékben szereplõ szakember, aki a szerzõdés teljesítésében tevékenyen részt vesz,<br>
- alkalmatlan az a jelentkezõ, aki nem rendelkezik a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
A részvételi felhívás 13. f) pontjában ajánlatkérõ elõírta, hogy az eljárás során hiánypótlást nem biztosít.<br>
Kiegészítõ tájékoztatót is készített ajánlatkérõ, mely a jelentkezés elkészítésének követelményeit illetõen tartalmazott rendelkezéseket.<br>
Ajánlatkérõ a hozzá intézett kérdéseket megválaszolta, és kérésre a 11 napos jelentkezési határidõt szabályszerûen - hirdetmény közzétételével - módosította március 25-rõl április 2-re.<br>
A részvételi jelentkezési határidõre, 2002. április 2-ig, jelentkezést nyújtott be a kérelmezõk által alakított konzorcium és a Siemens Rt.<br>
Az elõminõsítési szakaszt lezáró döntését a Posta Beszerzési és Ellátási Igazgatósága hozta meg, melyet az elnök-vezérigazgató elfogadott.<br>
Az elõminõsítési szakasz eredményhirdetésére az ajánlattevõk jelenlétében 2002. április 10-én került sor, melyen a Siemens Rt.-t alkalmasnak, kérelmezõt pedig - a jegyzõkönyvben részletesen kifejtve - alkalmatlannak minõsítették. A bontási jegyzõkönyvet április 10-én át is vette kérelmezõ képviselõje. Ennek rövid indokolását a megjelentetett Tájékoztató 8. pontja egyéb információ alatt közli: A Raiffeisen Ingatlan Rt. - NEC Corporation- Crisplant - SCEU Magyarország Konzorcium, 1054 Budapest, Akadémia u. 6., jelentkezése több pontban nem felelt meg a felhívás feltételeinek, ezért az a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Kérelmezõ 2002. április 23-án nyújtott be jogorvoslati kérelmet, melyben sérelmezi ajánlatkérõ döntését. Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdését azzal, hogy az alkalmassági és alkalmatlansági kritériumokat úgy állapította meg, hogy azzal a potenciális jelentkezõk igen jelentõs körét eleve kizárta a versenyben való részvétel lehetõségétõl, pl. legyen magyarországi referencia, noha a Posta még nem vásárolt csomagválogató berendezést. Az ajánlatkérõ postai referencia helyett hírközlési referenciát is elfogad, de csak igen kevés postai berendezést gyártó és szállító cég foglalkozik hírközléssel.<br>
A magyarországi ingatlanfejlesztõ cégeket szorítja háttérbe az a feltétel, amely külföldi referencia bemutatását írja elõ.<br>
Az igen rövid jelentkezési határidõ alatt nem teljesíthetõ az, hogy a referenciákat videofelvételen is bemutassák, mert ahhoz a másik szerzõdõ fél hozzájárulása is szükséges.<br>
Sérült a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(5) bekezdése is, mert a beszerzés tárgya szerinte építési beruházás, arra pedig a Kbt. 8. § (2) bekezdése alapján az építési beruházással kapcsolatos eljárási szabályokat kell alkalmazni.<br>
Álláspontja szerint a rendkívüli sürgõsség sem áll fenn, illetve az az ajánlatkérõ mulasztásából ered. A gyorsított eljárás indokolatlanságára utal továbbá az a tény is, hogy a beruházással kapcsolatos építési engedélyek benyújtása a részvételi felhívás közzétételét megelõzõen történt.<br>
A tárgyaláson indítványozta, hogy a Döntõbizottság az ajánlatkérõ által választott eljárásfajta tekintetében hivatalból járjon el.<br>
Továbbiakban álláspontja szerint ajánlatkérõ jogellenesen alkalmazza a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdését a részvételi szakaszban, annak ellenére, hogy a Kbt. 63. § (8) bekezdése nem utal arra, így nem lehet alkalmazni a tárgyalásos eljárásban azt a szabályt, hogy több ajánlattevõ közösen tett ajánlata esetén valamennyi ajánlattevõnek egyenként kell megfelelnie az elõírt alkalmassági követelményeknek.<br>
Alaptalannak tartja ajánlatkérõnek a részvételi szakaszt lezáró döntését is, mert állítása szerint minden elõírt iratot csatoltak valamennyi konzorciumi tagra nézve, a SCEU Magyarország Budapesti Fióktelepe pedig csak 10% alatti részesedéssel vesz részt a projektben, mint külkereskedelmi bonyolító.<br>
Állítása szerint a Ptk. 78. §-ában védett jó hírnév sérült azzal, hogy a felhívás 2. c) pontjában a jelenlegi levélfeldolgozó gép szállítóját ajánlattevõ megnevezte.<br>
Kérte, hogy a Döntõbizottság semmisítse meg ajánlatkérõnek a részvételi szakaszt lezáró döntését és ideiglenes intézkedéssel függessze fel az eljárást, valamint tiltsa meg a szerzõdés megkötését.<br>
Ajánlatkérõ észrevételében és a tárgyaláson elõadta, hogy a felhívás tartalmát kérelmezõ már 2002. március 13-án megismerte, a jelentkezés benyújtásának módosított határideje 2002. április 2-án volt, így az április 23-án elõterjesztett jogorvoslati kérelem felhívás tartalmát támadó része a jogvesztõ határidõn túl érkezett.<br>
Ennek ellenére a jogorvoslati kérelem tartalmi elemeire az alábbi észrevételeket tette.<br>
Az esélyegyenlõség megsértésének vélelme nem helytálló, mivel a referenciánál egyfelõl magyarországi hírközlési vagy logisztikai, másfelõl a beszerzés tárgyához hasonló jellegû, összetettségû és nagyságrendû nemzetközi referenciák meglétét követelték meg. Ennél a vagylagosság megfogalmazása tág területet ölel fel, különösen a logisztika átfogó fogalmi körére tekintettel, a nemzetközi referenciákat pedig mindkét jelentkezõ csatolta.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70 § (</a>1) bekezdés e) pontjának megsértésével kapcsolatban kifejti, hogy szerintük a beszerzés nem építési beruházás, hanem feldolgozási technológiai rendszert megvalósító eszközszállítás, amelyet a technológia által megkövetelt épületben kell elhelyezni. Ezért nem tudta a beszerzés tárgyát konkrétan megnevezni, ez volt az alapja a tárgyalásos eljárásnak.<br>
Álláspontja szerint a részvételi szakasz elbírálásánál jogszerûen vizsgálta a jelentkezések érvényességét, illetve a jelentkezõk alkalmasságát, mivel a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése alapján a Kbt. 44. § (5) bekezdését is alkalmazni kell, mely szerint a konzorcium jelentkezése esetén valamennyi tagnak egyenként kell igazolnia a megfelelõségét az alkalmassági követelményekre.<br>
Az érvénytelenség vonatkozásában elõadta, hogy a kérelmezõ konzorcium jelentkezése több szempontból nem felel meg a felhívás feltételeinek.<br>
A részvételi felhívás 5. pontja szerint közös részvételi jelentkezés esetén a részvételi jelentkezéshez csatolni kell a részvételre jelentkezõk (ajánlattevõk) egyetemleges felelõsségvállalásra vonatkozó nyilatkozatát.<br>
Ezen nyilatkozatot a kérelmezõk közremûködésével jelentkezést benyújtott konzorciumi tagok elmulasztották jelentkezésükhöz csatolni.<br>
A továbbiakban ajánlatkérõ részletesen felsorolja, hogy a konzorciumi tagok külön-külön milyen hiányokkal adták be pályázatukat.<br>
A Raiffeisen Ingatlan Rt. nem nyújtotta be jelentkezéséhez a kért mérlegbeszámolókat, külföldi referenciáinak ismertetését, vezetõ munkatársainak szakmai önéletrajzait, illetve a Munkaerõ-piaci Alap igazolását.<br>
A kérelmezõk által benyújtott minõségbiztosítási rendszer megszerzésérõl szóló cégnyilatkozat megítélésük szerint nem egyenértékû a részvételi felhívás 8. pontjában meghatározott minõségbiztosítási rendszer akkreditált tanúsító általi tanúsításával.<br>
A kérelmezõk által csatolt alvállalkozói jegyzék sem felelt meg a részvételi felhívás 13. pontjában meghatározott követelményeknek.<br>
A NEC Corporation nem nyújtotta be a jelentkezéséhez a kért minõségbiztosítási rendszerre vonatkozó tanúsítást.<br>
A kérelmezõk által benyújtott referenciák felsorolása megítélésük szerint nem egyenértékû a részvételi felhívás 8. pontjában meghatározott videoanyag csatolásával. A jelentkezés 2. c) pontjában szereplõ, "a képviseleti tevékenységet a SCEU Magyarország Budapesti Telephelye látja el" mondat sem felel meg a részvételi felhívás 13. pontjában kért, cégszerûen aláírt szándéknyilatkozatnak.<br>
Ezen túlmenõen a hivatkozott 13. pont valamennyi külföldi székhelyû jelentkezõ vonatkozásában követelményként nevesíti a magyarországi kereskedelmi képviseletet, fióktelepet vagy az ezek létesítésérõl szóló szándéknyilatkozatot. Az NEC Corporationnak mint konzorciumi tagnak saját vonatkozásában kellett volna teljesítenie a 13. pontban foglaltakat, így a SCEU fióktelepére történt hivatkozás nem mentesíti ezen dokumentum benyújtása alól.<br>
Ezen pontban foglaltakat a Crisplant saját vonatkozásában szintén elmulasztotta.<br>
Mindezeken túl a részvételi felhívás 13. c) pontja elõírta, hogy a külföldi székhellyel mûködõ jelentkezõnek az igazolások mellett szükséges nyilatkozni arról, hogy a székhelye szerinti országban milyen köztartozások felelnek meg a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés d) pontjában foglaltaknak. Ilyen tartalmú nyilatkozatot az NEC Corporation és a Crisplant nem csatolt a jelentkezéséhez.<br>
A Crisplant A/S.P.O. nem nyújtotta be a jelentkezéséhez a kért magyarországi referenciáinak ismertetését.<br>
A kérelmezõk által benyújtott referenciák felsorolása megítélésük szerint nem egyenértékû a részvételi felhívás 8. pontjában meghatározott videoanyag csatolásával. Ugyancsak nem egyenértékû az NEC Corporation szakemberének megnevezése, hiszen a Kbt. többször hivatkozott 44. § (5) bekezdése a közös ajánlattevõk mindegyikének elõírja a kért feltételeknek való megfelelést, így a Crisplant-nak saját szakembereirõl kellett volna a kérdéses dokumentumot benyújtania.<br>
A SCEU nem csatolta a kért nyilatkozatokat, igazolásokat, pedig õ is, mint konzorciumi tag ajánlattevõ, még ha csak 10% alatti részesedéssel vesz is részt a feladatban.<br>
Hiánypótlásra nem biztosítottak lehetõséget, így ezen hiányosságok miatt a kérelmezõ beadott jelentkezését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenné nyilvánították.<br>
Kérte a kérelem elutasítását elkésettség és megalapozatlanság miatt.<br>
Egyéb érdekeltként a Siemens Rt. tett érdemi észrevételt, melyben részletesen kifejti a kérelem megalapozatlanságának indokait.<br>
A Döntõbizottság a rendelkezésére álló iratok, a felek írásbeli és szóbeli nyilatkozatai alapján megállapította, hogy a jogorvoslati kérelem részben megalapozatlan, részben pedig elkésett az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint jogorvoslati kérelmet a jogsértõ esemény tudomásra jutásától 15 napon belül lehet benyújtani. E határidõ elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja elõírja, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A Döntõbizottság megállapította, hogy ajánlatkérõ felhívását a Közbeszerzési Értesítõ 2002. március 13-i számában tette közzé, tehát annak tartalmát az ajánlattevõk ettõl az idõponttól ismerték.<br>
Kérelmezõ részvételi jelentkezését 2002. április 2-áig beadta. A 2002. április 23-án elõterjesztett jogorvoslati kérelme a felhívásban meghatározott alkalmassági és alkalmatlansági kritériumok, valamint a választott eljárásfajta tekintetében elkésett, mivel az kétséget kizáróan a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja alapján a jogvesztõ határidõn túl érkezett a Döntõbizottsághoz.<br>
A tárgyaláson a Döntõbizottság hivatalbóli eljárását indítványozta kérelmezõ a választott eljárásfajta vonatkozásában.<br>
A Döntõbizottság hivatalbóli eljárásának kezdeményezését a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése a következõk szerint szabályozza: "A Bizottság hivatalból jár el az (5)-(6) bekezdés szerinti esetekben, valamint, ha hivatalból való eljárását a következõ szervezetek vagy személyek - a hatáskörük ellátása során tudomásukra jutott -, a 76. § (1) bekezdése szerinti eseményekkel kapcsolatban kezdeményezik:<br>
a) a Tanács tagja vagy elnöke;<br>
b) a 10. § d) pontja szerinti támogatást nyújtó szervezet;<br>
c) a központosított közbeszerzés során ajánlatkérésre feljogosított szervezetek;<br>
d) az Állami Számvevõszék;<br>
e) a Kormányzati Ellenõrzési Hivatal;<br>
f) a fõvárosi, megyei közigazgatási hivatal;<br>
g) a Magyar Államkincstár a helyi önkormányzatok címzett, illetõleg céltámogatásának felhasználása tekintetében;<br>
h) az állampolgári jogok országgyûlési biztosa, a nemzeti és etnikai kisebbségi jogok országgyûlési biztosa, valamint az adatvédelmi biztos."<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79 § (</a>6) bekezdése szerint, ha a Döntõbizottság a (3), (4) és (7) bekezdésnek megfelelõen kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, a 86. § (4) bekezdése szerinti határozat meghozatala elõtt ezek vonatkozásában is eljárhat hivatalból. Az újonnan tudomásra jutott jogsértésre vonatkozó tényeket írásban vagy a tárgyaláson a felek és az érdekeltek tudomására kell hozni, és azokkal kapcsolatban is be kell szerezni álláspontjukat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése alapján hivatalból nem járhatott el, mivel arra a fentiekben meghatározott személyek nem tettek indítványt. A 79. § (6) bekezdés szerint pedig kérelmezõ nem indítványozhatja a Döntõbizottság hivatalbóli eljárását, kérelmének elkésett részét a Döntõbizottság érdemben nem vizsgálhatja.<br>
A Döntõbizottság hatáskörét a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése határozza meg a következõk szerint: "a közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása."<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése szerint a bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.<br>
A kérelmezõ által vélelmezett jó hírnév sérelmének elbírálása a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1)-(2) bekezdése, valamint a Pp. szerint a bíróság hatáskörébe tartozik, ezért a Döntõbizottság hatásköre hiányában a jogorvoslati kérelem ezen részét nem vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése szerint, ha több ajánlattevõ közösen tesz ajánlatot, valamennyi ajánlattevõnek egyenként kell megfelelnie az ajánlatkérõ által elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésére tekintettel jogosan alkalmazta a Kbt. 44. § (5) bekezdését és követelte meg azt, hogy ha több ajánlattevõ közösen tesz ajánlatot, valamennyi ajánlattevõnek egyenként kell megfelelnie az ajánlatkérõ által elõírt alkalmassági követelményeknek, figyelemmel arra, hogy ajánlatkérõ a felhívásban ettõl eltérõen nem rendelkezett.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdés szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek, a 63. § (8) bekezdés alapján a Kbt. 52. §-át a két szakaszból álló eljárás részvételi szakaszában megfelelõen alkalmazni kell.<br>
A Döntõbizottság megállapította, hogy a kérelmezõk pályázata nem tartalmazta a kötelezõ egyetemleges felelõsségvállalási nyilatkozatot, továbbá a részvételi felhívásban, illetve a dokumentációban meghatározott tartalmi és formai követelmények tekintetében a konzorciumi tagok pályázata külön-külön is - az ajánlatkérõ által megjelöltek szerint - hiányos volt,<br>
hiánypótlásra pedig ajánlatkérõ a felhívásban lehetõséget nem biztosított.<br>
Ezért az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján jogosan állapította meg azt, hogy kérelmezõ részvételi jelentkezése érvénytelen.<br>
A fentiekre tekintettel a Döntõbizottság megállapítja, hogy a kérelmezõ jelentkezésének érvénytelenségére vonatkozó jogorvoslati kérelem megalapozatlan.<br>
A Döntõbizottság ideiglenes intézkedést nem hozott, mivel annak törvényi feltételei nem álltak fenn.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 31.<br>
<br>
Dr. Szaller Ottó s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>