<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5688)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.221/15/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az MKGI közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Miniszterelnökség Közbeszerzési és Gazdasági Igazgatóság (1055 Budapest, Kossuth tér 2-4., képviseli: dr. Cziffra Csaba jogtanácsos, a továbbiakban: ajánlatkérõ) "MKGI kezelésében levõ irodaépületek takarítása 2002. évben" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (2) bekezdését, ezért ajánlatkérõt 1 000 000 Ft, azaz egymillió forint bírság megfizetésére, míg a döntésért felelõs Csillik András fõosztályvezetõt 100 000 Ft, azaz egyszázezer forint pénzbírság megfizetésére kötelezi.<br>
Kötelezi ajánlatkérõt, valamint a döntésért felelõs személyt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 1999. május 12-én megjelent 9. számában tett közzé ajánlati felhívást nyílt eljárás megindítására, melynek tárgya a MEH székházában kb. 18 790 m2 alapterületen takarítási munkák és az ehhez kapcsolódó szolgáltatások elvégzése volt.<br>
A közbeszerzési eljárás nyertese a Jánosik és Társai Kft. lett, akivel a szerzõdést ajánlatkérõ a felhívásnak megfelelõen 1999. július 7-én megkötötte 1999. július 15-tõl 2002. december 31-ig terjedõ idõre.<br>
Ajánlatkérõ a szerzõdést keretszerzõdésnek tüntette fel.<br>
A szerzõdés szerint a szerzõdéses ár 34 474 209 Ft + áfa/év volt.<br>
A szerzõdést a felek 2000. évben módosították, mely szerint a vállalkozási díj éves összege 39 826 428 Ft + áfa összegre alakult.<br>
Ajánlatkérõ ezen elõzmények után 2002. április 15-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára hivatkozással.<br>
Ajánlattételre a Jánosik és Társa Ipari Szolgáltató és Karbantartó Kft.-t hívta fel.<br>
Az eljárásfajta választását ajánlatkérõ azzal indokolta, hogy a jelen közbeszerzési eljárásban felkért ajánlattevõvel 1999. július 7. napján vállalkozási keretszerzõdést kötött a takarítási munkák és az ehhez kapcsolódó szolgáltatások nyújtása tárgyában 18 790 m2 alapterületen a MEH székházában. A keretszerzõdés értékét 140 350 642 Ft + áfa összegben jelölte meg. A jelenlegi beszerzés várható értékeként 22 300 E Ft + áfa/év összeget jelölt meg. Ennek alapján elõadta, hogy az a) pontban foglalt feltétel fennáll, hiszen a kiegészítõ szolgáltatás becsült értéke a korábbi szerzõdés értékének megközelítõleg 16%-a.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontjában foglalt feltétel pedig azért valósul meg, mert az igényelt többletszolgáltatás csupán mennyiségi többletet jelent, de jellegét tekintve megegyezik a jelenleg is végzett szolgáltatással, és figyelemmel arra, hogy a jelenlegi szolgáltatás színvonalával elégedett, a jelenlegi szolgáltatóval kíván tárgyalni a többletszolgáltatás tárgyában is.<br>
Ajánlatkérõ ajánlati felhívást is készített, melyben a beszerzés tárgyát és mennyiségét az alábbiak szerint határozta meg:<br>
I. Báthory utca 12. szám alatti irodaház 4500 m2 alapterületû irodaépületben takarítási, nagytakarítási és ügyeleti takarítási feladatok ellátása. Ezen belül ajánlatkérõ részletezte a napi, a negyedéves és az ügyeleti takarítás tartalmát.<br>
II. Hegedûs Gyula u. 79-81. sz. alatti épületben takarítási, nagytakarítási, ügyeleti takarítási és ételszállítási feladatok ellátása. Ezen belül ajánlatkérõ meghatározta a takarítandó területek nagyságát, amely összesen 1697 m2. Ajánlatkérõ itt is részletezte a takarítási feladatokat.<br>
Ajánlatkérõ meghatározta az ételszállítási feladatot is, mely lényegében napi 30 fõ részére gépkocsival történõ ételszállítást, tálalást, mosogatást, rendelésfelvételt és -leadást jelent.<br>
III. A Kossuth tér 2-4 sz. irodaház 6. és 7. emeleti padlásterében 2001. évben kialakított 437,47 m2 alapterületen napi takarítás és negyedéves takarítási feladatok elvégzése.<br>
Az ajánlati felhívás szerint részajánlattétel nem tehetõ, a teljesítés határideje 2002. december 31.<br>
Az ajánlati felhívás szerint az ajánlattételi határidõ 2002. április 17., mely napon sor kerül a tárgyalás lefolytatására és az eredményhirdetésre is.<br>
A Döntõbizottság elnöke 2002. április 18-án kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása nem állapítható meg egyértelmûen, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte az eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított eljárása nem volt jogsértõ. Ennek alátámasztásául elõadta, a Hegedûs Gyula utcai telephelyen a takarítást végzõ dolgozók munkaviszonyának megszûnése miatt volt szükséges, hogy jelen közbeszerzési eljárásban ajánlatot kérjenek a takarítási munkákra, a Báthory utcai ingatlanra vonatkozóan ajánlatkérõ elõadta, hogy 2002 áprilisára dõlt el, hogy ajánlatkérõ kezelésébe kerül át ez az épület, és ebben az épületben is a takarítási munkákat meg kellett oldani. Mûszakilag és gazdaságilag nem volt indokolt, hogy a székház részleges költözése miatt a szolgáltatást eredetileg végzõ helyett más személy is ellássa ugyanezen feladatot. Nem célszerû megbontani a tevékenységet, és az adott esetben erre lehetõség sem volt, mivel ez a takarítási feladat meghiúsulását jelentette volna.<br>
A Kossuth tér 2-4. sz. alatti irodaház tetõterének beépítése esetén pedig teljesen nyilvánvaló, hogy a feladatot a korábbi nyertesnek kell ellátni, mivel a szolgáltatás egységét nem lehet megbontani.<br>
Ajánlatkérõ álláspontja szerint a korábbi nyertes szükséges a szolgáltatás megvalósításához. A szolgáltatás értéke nem haladja meg a korábbi beszerzés értékének 50%-át. Felmerülhet ugyan a kérdés, hogy a korábbi szolgáltatástól jelen beszerzés elválasztható-e, azonban ajánlatkérõ álláspontja szerint a szolgáltatást igénybe vevõ székhelyének részleges változása nem indokolja, hogy az új irodákban a korábbi takarítási színvonal változzon, vagy a szolgáltatás lehetetlenné váljon.<br>
Ajánlatkérõ hivatkozott arra is, hogy a szolgáltatást végzõ cég dolgozói már rendelkeznek a szükséges biztonsági ellenõrzési eredményekkel, míg más szolgáltató esetén a szükséges vizsgálatok idõtartamára a feladat ellátatlan lett volna.<br>
Ajánlatkérõ álláspontja szerint a Kbt. célja nem lehet a Ptk.-val ellentétes, a szerzõdések teljesülésének célja a szerzõdésben megfogalmazott igények kielégítése, nem pedig az önmagáért való versenyeztetés.<br>
Az el nem választhatóság tehát éppen abból fakad, hogy minden más eljárás alkalmazása esetén a feladat teljesítése lehetetlenné válik.<br>
Ajánlatkérõ a közbeszerzési eljárást lefolytatta és 2002. április 26-án a Jánosik és Társa Kft.-vel a szerzõdést megkötötte 6 411 956 Ft + áfa összegre.<br>
A nyertes ajánlattevõ érdemi észrevételében ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított eljárását jogszerûnek ítélte.<br>
Hivatkozott arra is, hogy a szerzõdésben meghatározott szolgáltatás nem egyszerû takarítási feladat, hanem nemzetbiztonsági szempontból kiemelt fontosságú területeknek a kiemelt szintû takarítása, mely súlyos felelõsséget jelent az azt végzõ szolgáltató számára.<br>
Ez azt jelenti álláspontjuk szerint, hogy a szolgáltatás ellátását csak aránytalan nehézséggel lehetne szétválasztani az eredeti szerzõdéstõl, illetve mivel a szerzõdés szervezeti egységekhez kapcsolódik, az eredeti szolgáltatás teljesítéséhez szükséges.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
Döntõbizottság vizsgálta, hogy jelen közbeszerzési eljárásban ezen feltételek fennállnak-e.<br>
A Döntõbizottság a rendelkezésre álló iratok alapján megállapította, hogy az 1999. július 7-én kötött keretszerzõdés tárgya - az ajánlati felhívásnak megfelelõen - a MEH székházában takarítás és ehhez kapcsolódó szolgáltatások elvégzése volt.<br>
Ennek alapján a Kossuth tér 2-4. sz. alatti irodaház 6. és 7. emeletén idõközben kialakított irodák takarítási feladatainak elvégzése vonatkozásában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében foglalt feltételek fennállása megállapítható.<br>
Ez esetben ugyanis elõre nem látható körülmények folytán az eredeti szerzõdés teljesítéséhez a 6. és 7. szinten lévõ takarítási feladatok elvégzése szükséges, a beszerzés értéke nem haladja meg a korábbi beszerzés értékének 50%-át és a szolgáltatást aránytalan nehézség nélkül mûszakilag, illetõleg gazdaságilag a korábban kötött szerzõdéstõl nem lehet elválasztani.<br>
A Báthory utcai székházban a takarítási feladatok azért jelentkeztek, mert ezen épület üzemeltetési feladatai ajánlatkérõhöz kerültek, mivel a Kossuth téri épületbõl ide szervezeti egységek átköltözése történt meg.<br>
Nem vitathatóan elõre nem látható körülményként jelentkezett a Báthory utcai épületben a takarítási feladatok elvégzése, de ez az eredeti szerzõdés teljesítéséhez, azaz a MEH székházában lévõ takarítási feladatok elvégzéséhez nem szükséges.<br>
Nem vitathatóan a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontjában foglalt feltételek fennállnak, hiszen a beszerzés értéke a korábban kötött szerzõdés értékének az 50%-át nem haladja meg.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése jogszerû alkalmazásához azonban az is szükséges, hogy vagy az a) + b), vagy az a) + c) pontban foglalt feltétel megvalósuljon.<br>
Jelen esetben sem a b), sem a c) pontban foglalt feltétel nem áll fenn.<br>
A b) pontban foglalt feltétel azért nem áll fenn, mert a Báthory utcai épületben végzendõ takarítási feladatok mûszakilag és gazdaságilag is minden nehézség nélkül elválaszthatók a Kossuth téri székházban végzendõ takarítási feladatoktól.<br>
A c) pontban foglalt feltétel pedig azért nem áll fenn, mert az eredeti szerzõdésben foglalt szolgáltatás teljesítéséhez nem feltétlenül szükséges a Báthory utcai takarítási munka végzése, e nélkül is teljesíthetõ a Kossuth téri épületben a szolgáltatás teljesítése.<br>
A Hegedûs Gyula utcai garázsban végzendõ takarítási és étkezési feladatok vonatkozásában pedig a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében foglalt feltételek nem állnak fenn.<br>
A Hegedûs Gyula utcában végzendõ takarítási munkákra az 1999-ben kötött szerzõdés nem terjedt ki, hiszen az a MEH székházában lévõ takarítási feladatokra vonatkozott.<br>
A feladatok felmerülését az ott dolgozók munkaviszonyának megszûnése indokolta. Ez esetben csupán célszerûségi szempontok indokolják, hogy a korábbi nyertes ajánlattevõvel kötött szerzõdés ebben az épületben lévõ takarítási munkákra is kiterjedjen.<br>
Az eredeti szerzõdés teljesítéséhez az itteni feladatok ellátása nem szükséges, attól mûszakilag és gazdaságilag is teljesen szétválasztható.<br>
Az ebédeltetési, ételszállítási feladatok az eredeti szerzõdés tárgyát nem is képezték, így ez esetben fel sem merülhet az a kérdés, hogy ezen feladatok végzése az eredeti szerzõdés teljesítéséhez szükséges lenne, továbbá, hogy attól mûszakilag és gazdaságilag ne lenne teljesen elválasztható.<br>
A Döntõbizottság a fentiek alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított eljárása részben jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította és az f) pont alapján határozott a bírság kiszabásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az (5) bekezdés szerint pedig a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A hatályos költségvetési törvény alapján 2002. december 31-ig a kiszabható bírság legalacsonyabb összege 1 000 000 Ft.<br>
A Döntõbizottság a bírság összegének meghatározása során a jogsértés súlyára és a beszerzés értékének alacsony összegére tekintettel a minimális bírság összegét ítélte indokoltnak.<br>
Az eljárás során a becsatolt iratokból egyértelmûen megállapítást nyert, hogy a jogalap választásáért a felelõsség Csillik András fõosztályvezetõt terheli, így vele szemben is a minimális összeg kiszabását találta indokoltnak a Döntõbizottság.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 7.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>