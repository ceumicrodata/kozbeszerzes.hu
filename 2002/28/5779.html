<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5779)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.252/16/2002.<br>
<br>
Tárgy: a HELLUX Hungária Világítástechnikai Kft. jogorvoslati kérelme Építõ és Városüzemeltetõ Kft. Tamási kérelmezett beszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HELLUX Hungária Világítástechnikai Kft. (1119 Budapest, Fehérvári út 83., a továbbiakban: kérelmezõ) jogorvoslati kérelmét, amelyet az Építõ és Városüzemeltetõ Kft. Tamási (7090 Tamási, Szabadság út 11., képviseli: dr. András Ferenc ügyvéd, 7090 Tamási, Szabadság út 60., I. em. 1., a továbbiakban: kérelmezett) "Tamási város közvilágításának rekonstrukciója" tárgyú beszerzési eljárása ellen nyújtott be, elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok és a felek nyilatkozatai alapján az alábbi tényállást állapította meg.<br>
A kérelmezett 2001. november 8-án szerzõdést kötött a kérelmezõvel Tamási város közvilágítás-korszerûsítése kiviteli terveinek az elkészítésére. A kérelmezett 2002. február 5-én adta át az általa elkészített terveket a kérelmezettnek.<br>
A kérelmezett ugyanekkor hirdette meg meghívásos pályázatát Tamási város közvilágítási rekonstrukciós munkáinak az elvégzésére. Felhívását nyolc cég részére küldte meg azzal, hogy szándéknyilatkozattal jelezzék részvételüket.<br>
A kérelmezett "versenykiírási dokumentáció"-t is összeállított, ebben határozta meg az ajánlatok benyújtásának tartalmi és formai követelményeit, a dokumentáció részét képezték a kérelmezõ által készített kivitelezési tervek is.<br>
A kérelmezõ 2002. február 25-én vásárolta meg a dokumentációt.<br>
A kérelmezetthez a Tungsram-Schréder Világítási Berendezések Rt. kérdéseket tett fel, az erre adott - 2002. március 4-én kelt - válaszában kérelmezett azt a tájékoztatást adta: "a pályázat nem tartozik a közbeszerzési törvény hatálya alá, ezért alkalmaztuk a meghívásos egyedi eljárással végzett pályázati kiírást. A pályázat a FIDIC elõírásai alapján készült, melynek alkalmazása ilyen esetben megengedett és célravezetõ."<br>
A pályázatok benyújtásának határidejéig, 2002. március 14-ig ajánlatot nyújtott be: a DÉDÁSZ Rt., a Tungsram-Schréder Rt., a Knoblich-Licht GmbH, a Torn Lighting Hungary Kft., a Roneko Kft. és a kérelmezõ.<br>
A bontási eljárás során a Tungsram-Schréder Rt. képviselõje kifogásolta azt, hogy a kérelmezõ is nyújtott be pályázatot, pedig õ részt vett az elõkészítésben, õ készítette a terveket.<br>
A kérelmezett 2002. március 19-én az általa létrehozott bizottság útján értékelte a benyújtott pályázatokat, az errõl készült jegyzõkönyvben feltüntette az értékelés során figyelembe vett szempontokat és alszempontokat.<br>
Kérelmezett 2002. május 20-án hirdette ki a pályázat eredményét, az eljárás nyertese a Tungsram-Schréder Rt. lett, míg a kérelmezõt a harmadik legjobbnak minõsítették. A kérelmezõ az eredményhirdetésen jelen volt, és átvette az értékelésrõl 2002. március 19-én készített jegyzõkönyvet.<br>
Kérelmezett és az eljárás nyertese 2002. március 25-én megkötötte a szerzõdést. Ezt követõen a nyertes új kiviteli terveket készített a közvilágítás korszerûsítésére, amelyet Tamási város jegyzõje a 2002. május 17-én kelt 3395-4/2002. sz. határozatában elfogadott és jóváhagyott.<br>
A kérelmezett nem fogadta el szerzõdésszerûnek a kiviteli tervek teljesítését a kérelmezõ részérõl és közöttük a teljesítéssel, illetõleg az ellenérték kifizetésével kapcsolatban jogvita van.<br>
A kérelmezõ 2002. május 2-án adta postára a 2002. április 25-én kelt jogorvoslati kérelmét, a Döntõbizottság a jogorvoslati eljárást a hiánypótlást követõen 2002. május 10-én indította meg. Tárgyaláson pontosított kérelmében a kérelmezõ a kérelmezett döntésének a megsemmisítését és jogkövetkezmények alkalmazását kérte.<br>
A kérelmezõ jogorvoslati kérelmében kifogásolta egyrészt, hogy kérelmezett - bár beszerzésének értéke magas - nem közbeszerzési eljárást folytatott le. E vonatkozásban elõadta, hogy ugyan az eljárás során is látta, hogy nem közbeszerzési eljárás keretében történik a beszerzés, de ezt azért nem sérelmezte, mert bízott a megalapozott döntéshozatalban.<br>
Kérelmezõ álláspontja szerint a kérelmezett eljárást lezáró döntése nem jogszerû. Nem a dokumentációban meghatározott szempontok szerint bírálta el a pályázatokat és az elbírálás sem a benyújtott ajánlatok valós tartalmán alapult. Hivatkozott arra, hogy õ tette a legkedvezõbb árajánlatot, és a többi ajánlott feltétele is elõnyös volt, mégsem õt hirdették ki nyertesnek. Utalt arra is, hogy a felszerelésre kerülõ lámpatestek konkrét típusának ismerete hiányában nem lehet megalapozottan dönteni gazdaságossági, célszerûségi kérdésekben, márpedig a kiviteli tervek nem tartalmaztak konkrét típusmegjelölést.<br>
A kérelmezõ 2002. május 28-án kelt beadványában kifogásolta azt is, hogy az eljárás nyertese új kiviteli terveket készített. Álláspontja szerint ez sérti az õ tervezõi jogait, továbbá megkérdõjelezi az egész eljárás tisztaságát, hiszen más kiviteli tervdokumentáció alapján kellett benyújtani az ajánlatokat.<br>
Kérelmezett kérte a jogorvoslati kérelem elutasítását.<br>
Elsõdlegesen hivatkozott arra, hogy a kérelmezõ jogorvoslati kérelmének mind a közbeszerzési eljárás mellõzését sérelmezõ része, mind az érdemi döntést támadó része elkésett a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján. A kérelmezõ legkésõbb 2002. március 20-án az érdemi döntés kihirdetésekor - amelyen jelen volt és amelyet átvett - tudomást szerzett az általa vélt jogsértésekrõl. Így jogorvoslati kérelmét a 15 napos jogvesztõ határidõ letelte után nyújtotta be.<br>
Másodlagosan hivatkozott arra, hogy beszerzése nem tartozik az 1995. évi XL. törvény (a továbbiakban Kbt.) hatálya alá. A kérelmezett ugyan helyi közszolgáltatást nyújt, azonban tevékenysége gyakorlására nem rendelkezik jogszabály alapján kizárólagos jogosítvánnyal, így a Kbt. 1. § e) pontja és a 10. § f) pontja alapján nem köteles közbeszerzési eljárás lefolytatására. E körben elõadta, hogy Tamási Város Önkormányzata sem rendeletben, sem más módon nem jogosította fel kizárólagosan a közvilágítási szolgáltatás végzésére.<br>
A kérelmezett az ügy érdemében akként nyilatkozott, hogy eljárását az általa meghirdetett dokumentációban foglalt feltételek szerint folytatta le, a kérelmezõ által megjelölt kifogások nem helytállóak, jogszerûen kötötte meg a szerzõdést.<br>
A Döntõbizottság elsõdlegesen azt vizsgálta, hogy a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott határidõn belül nyújtotta-e be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a jogsértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni. E határidõk elmulasztása jogvesztéssel jár.<br>
A Döntõbizottság megállapította, hogy a kérelmezõ jogorvoslati kérelmét a jogvesztõ határidõ letelte után nyújtotta be.<br>
A közbeszerzési eljárás mellõzését kifogásoló kérelmi rész vonatkozásában megállapítható, hogy a kérelmezõ már a 2002. február 5-i pályázati felhívásból, de legkésõbb a "versenykiírási dokumentáció" 2002. február 25-i megvásárlásakor tudta, hogy a kérelmezett nem közbeszerzési eljárást folytat le. Így 2002. május 2-án már a jogvesztõ 15 napos határidõ letelte után nyújtotta be kérelmét.<br>
Az eljárást lezáró döntést támadó jogorvoslati rész vonatkozásában megállapítható, hogy a kérelmezõ 2002. március 20-án jelen volt és átvette az értékelési jegyzõkönyvet. Ehhez képest szintén a 15 napos jogvesztõ határidõ letelte után nyújtotta be a jogorvoslati kérelmét.<br>
Így a Döntõbizottság eljárásjogi akadály miatt - jogvesztõ határidõ letelte utáni kérelembenyújtás - a kérelmezõ jogorvoslati kérelmének érdemi részét nem vizsgálhatta.<br>
A Döntõbizottság a fentiekre figyelemmel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva a Kbt. 88. § (1) bekezdés a) pontja alapján a kérelmezõ jogorvoslati kérelmét, mint elkésettet elutasította.<br>
Tájékoztatja a Döntõbizottság a kérelmezõt, hogy tervezõi jogai érvényesítése érdekében bíróság elõtt kezdeményezhet eljárást.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. június 4.<br>
<br>
Dr. Nagy Gizella s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>