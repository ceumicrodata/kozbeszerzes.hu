<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5697)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.253/19/2002.<br>
<br>
Tárgy: a Nyír-Flop Kft. kérelmezõ jogorvoslati kérelme Nagyhalász Város Önkormányzat ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Nyír-Flop Kft. (4400 Nyíregyháza, Derkovits u. 119/A., képv.: dr. Marjai Tibor ügyvéd, 4400 Nyíregyháza, Szent István u. 5., a továbbiakban: kérelmezõ) kérelmének, melyet a Nagyhalász Város Önkormányzat (4485 Nagyhalász, Arany János u. 50., nevében eljár: Megyei Mérnöki Iroda Kft., 4400 Nyíregyháza, Mártírok tere 9.) mint ajánlatkérõ "Nagyhalász, belterületi kerékpárút építése II. ütem" tárgyú közbeszerzési eljárása ellen nyújtott be helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (3) bekezdését és a Kbt. 55. § (6) bekezdését és a Kbt. 59. § (1) bekezdését, ezért a Döntõbizottság ajánlatkérõ eljárást lezáró döntését megsemmisíti. A Döntõbizottság ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, felek nyilatkozatai és a tárgyaláson elhangzottak alapján az alábbi tényállást állapította meg:<br>
Ajánlatkérõ 2002. március 13. napján a Közbeszerzési Értesítõ (K. É.) 11. számában közzétett ajánlati felhívással, nyílt közbeszerzési eljárást indított a rendelkezõ részben meghatározott beszerzés tárgyában. A beszerzés megvalósításához a Közlekedési és Vízügyi Minisztériumtól - a Belügyminisztériummal valamint a Földmûvelésügyi és Vidékfejlesztési Minisztériummal egyetértéssel - pályázati úton támogatást nyert el. A pályázat elnyerésérõl szóló levélben foglaltak alapján ajánlatkérõnek a támogatással érintett beruházás megvalósítása során (közbeszerzési eljárásban is) az Útgazdálkodási és Koordinációs Igazgatósággal (UKIG) kell együttmûködni, az eljárás eredménye az UKIG jóváhagyásával (írásbeli engedélyével) hirdethetõ ki.<br>
Ajánlatkérõ a felhívás 7. a) pontjában az ajánlatok bontására meghívott személyként jelölte meg az UKIG képviselõjét.<br>
A felhívás 13. a) pontjában meghatározta, hogy az összességében legelõnyösebb ajánlat szempontja szerint kívánja elbírálni az ajánlatokat. A 13. b) pontban pedig az alábbiak szerint írta elõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak alapján az elbíráláshoz szükséges szempontokat:<br>
részszempontok	súlyszámok<br>
- ajánlati ár	17<br>
- jótállás mértéke	2<br>
- kis- és középvállalkozások részvételi esélyének növelése	1<br>
Az értékelés során adható pontszám részszempontonként: 0-100.<br>
Pontszámonként a legkedvezõbb ajánlat a legmagasabb pontszámot, a legrosszabb a minimális pontszámot kapja. A közbensõk arányosságon alapuló pontokat kapnak. (A kis- és középvállalkozók értékpontja 100, a nagyvállalkozóké 0. Amennyiben az alvállalkozók kis- és középvállalkozók, a pontok az általuk elvégzett munka értékével arányos.)<br>
Ajánlatkérõ a felhívás 16. "Egyéb információk" pontja 3. francia bekezdésében rögzítette, hogy a Kbt. elõírása szerinti dokumentációk pótlását az ajánlatkérõ nem zárja ki, melynek határideje a kivitelezõi bontási eljárás során kerül meghatározásra. Ajánlatkérõ részletes ajánlati felhívást biztosított ajánlattevõk részére, amely tartalmazta a beruházás részletes mûszaki tartalmát, méret- és mennyiségszámítással, létesítményjegyzéket, vállalkozási szerzõdést, valamint az ajánlati dokumentáció kötelezõ tartalmát. A dokumentáció 3. oldal 8. pontjában meghatározta, hogy az ajánlat elkészítése során a dokumentációval és egyéb feltételekkel kapcsolatban felmerülõ kérdéseket írásban lehet megtenni a bontást megelõzõ 10. nap 10.00 órájáig, amelyre ajánlatkérõ írásban adja meg a válaszokat. Ajánlatkérõ személyes konzultáció lehetõségét is biztosította.<br>
Ajánlattevõk éltek a dokumentációban adott kérdésfeltevés lehetõségével (alapvetõen a mûszaki dokumentációval, méret- és mennyiségszámítással kapcsolatos kérdések), amelyre ajánlatkérõ 2002. április 16-án kelt levelében ("Kiegészítõ Tájékoztatás" elnevezésû iratban) adott választ a kérdéseket 3 kérdéscsoportba sorolva.<br>
Az ajánlattételi határidõre, 2002. április 23. napjára a kérelmezõ, a HÓDÚT Kft., a Mobil Aszfalt Rt., a GÁZ-MARKT Kft., a Strabag Kft., a Mélyépítõ Budapest Kft., a DEBMUT Rt. tett ajánlatot.<br>
A bontáson ajánlatkérõ a HÓDÚT Kft. ajánlatát érvénytelennek minõsítette, ezt követõen került sor az ajánlatok értékelésére. Az ajánlatkérõ által megbízott lebonyolító szervezet, a Megyei Mérnöki Iroda Kft. (továbbiakban: lebonyolító) a beérkezet ajánlatok értékelését elvégezte, akként, hogy az ajánlatok felhívás szerinti pontozásos értékelése (amely során kizárólag az eredeti felhívásban megadott tételek figyelembevételével) mellett lebonyolító a kiegészítõ tájékoztatóban szereplõ (eredeti pályázati anyagból hiányzó) tételekre adott árajánlatot külön szerepeltetve (Kiegészítés Borítékbontási Jegyzõkönyvhöz elnevezésû irat) meghatározta. A lebonyolító által az eredeti kiírás alapján elvégzett pontozásos értékelésében a legmagasabb pontszámot kérelmezõ érte el.<br>
Ezen iratok átadásra kerültek ajánlatkérõ polgármestere részére (Albók József), aki a lebonyolító által átadott iratokat kiegészítette ajánlatkérõi nyilatkozatával, amelyben a lebonyolító táblázatában elsõ helyen megjelölt kérelmezõvel kapcsolatos kifogásait ismerteti, hivatkozva a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontjára és az 59. § (2), (3) bekezdésére kéri, hogy a GÁZ-MARKT Kft. legyen az eljárás nyertese. Ezt követõen a közbeszerzés iratai, ajánlattevõk ajánlatai a lebonyolító által elkészített iratokkal és ajánlatkérõ nyilatkozatával együtt felterjesztésre került az Útgazdálkodási és Koordinációs Igazgatóság mint jóváhagyó szerv részére. Ugyanis a támogatás odaítélésekor ajánlatkérõ kötelezve lett arra, hogy a közbeszerzési eljárás eredményét engedélyeztetni kell az UKIG-gal.<br>
Az UKIG 2002. április 26. napján kelt levelében a vizsgált közbeszerzési eljárásban a Mobil Aszfalt Rt. ajánlattevõt mint nyertest hagyta jóvá. A jogorvoslati eljárásban tartott tárgyaláson került tisztázásra, hogy a jóváhagyás során felterjesztett iratok vizsgálata és azok alapján 2 ajánlattevõt nem vettek figyelembe az értékelésnél (kérelmezõt és a GÁZ-MARKT Kft.-t, mivel ajánlatukban nem szerepelnek a kiegészítõ tételekre vonatkozó ajánlatok) és ennek eredményeképpen született meg a jóváhagyás.<br>
A 2002. április 29. napján megtartott eredményhirdetésen az UKIG által jóváhagyott MOBIL Aszfalt Rt. került nyertesként kihirdetésre, az összegzés az eljárásról szóló iratban a lebonyolító által elkészített pontozásos táblázat mellett az UKIG által jóváhagyott nyertes ajánlattevõ került feltüntetésre.<br>
Kérelmezõ 2002. május 3. napján terjesztett elõ jogorvoslati kérelmet a Döntõbizottsághoz, melyben sérelmezte ajánlatkérõ eljárást lezáró döntését. Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és a Kbt. 59. § (1) bekezdését. Elõadta kérelmében, hogy a részszempontok szerint a legkedvezõbb ajánlatot õ tette, melyre a maximális 2000 pontot kapta, mégis az eljárás nyertese az 1732 pontot kapott Mobil Aszfalt Rt. lett. Kérelmezõ törvénysértõnek ítélte kérelmében, hogy ajánlatkérõ azzal indokolta a nyertes kiválasztását, hogy az ajánlatában a kiegészítõ munkákra is tett ajánlatot, és a részszempontok szerint a második legkedvezõbb ajánlatot adta. Megítélése szerint a felhívásban megadottaknak teljeskörûen eleget tett, a kiegészítõ munkák vonatkozásában csak akkor kellett ajánlatot tenni, ha szükségesnek látják. Kifogásolta kérelmezõ a jogorvoslati eljárás során tartott tárgyaláson elhangzottak alapján, hogy ajánlatkérõ részérõl nem került sor értékelõbizottság felállítására.<br>
Ajánlatkérõ érdemi észrevételében a jogorvoslati kérelem elutasítását kérte. Álláspontja szerint a nyertes kiválasztása során nem sértette meg a Kbt. rendelkezéseit. Az engedélyes tervek kidolgozatlanságára vezethetõ vissza elõadása szerint, hogy a létesítmény megvalósításához a kiírás alapját képezõ terveken felül további munkálatok elvégzése vált szükségessé (a Kiegészítõ tájékoztatónak megfelelõen), amelyre külön ajánlatot kértek. Elõadta, hogy a döntés jóváhagyására jogosult UKIG a részére felterjesztett anyagok alapján a kiegészítõ munkák figyelembevételével a Magyar Aszfalt Rt. ajánlatát hagyta jóvá, mint legkedvezõbb ajánlatot, amellyel ajánlatkérõ teljes mértékben egyetértett.<br>
A Döntõbizottság 2002. május 3. napján ideiglenes intézkedéssel élt, és a D.253/3/2002. sz. alatt meghozott határozatával a közbeszerzési eljárást lezáró szerzõdés megkötését megtiltotta.<br>
A Döntõbizottság megállapította, hogy a kérelmezõ jogorvoslati kérelme az alábbiak szerint alapos.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése alapján az ajánlati felhívásnak és dokumentációnak megfelelõ, tehát érvényesnek minõsített ajánlatokat vagy a legalacsonyabb összegû ellenszolgáltatás, vagy pedig az összességében legelõnyösebb ajánlat szempontja alapján bírálhatja el.<br>
Jelen ügyben ajánlatkérõ az összességében legelõnyösebb ajánlat szempontja szerint kívánta elbírálni az ajánlatokat, ennek megfelelõen a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2), (3) bekezdéseinek eleget téve az ajánlati felhívásban meghatározta a részszempontokat, amelyek az összességében legelõnyösebb ajánlat megítélésére szolgálnak és meghatározta az egyes szempontok súlyszámát.<br>
Ajánlatkérõ számára az alábbiak szerint a törvény elõírja - a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében -, hogy az ajánlatok értékelése során hogyan kell eljárnia:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdése alapján az ajánlatkérõ az ajánlatok elbírálására legalább háromtagú bizottságot hoz létre, amely szakvélemény készítésével segíti az ajánlatkérõ nevében a közbeszerzési eljárást lezáró határozatot meghozó személy döntését.<br>
A jelen jogorvoslati eljárásban vizsgált közbeszerzési eljárásban a Döntõbizottság álláspontja szerint nem beszélhetünk a törvény elõírásainak megfelelõ, jogszerûen meghozott ajánlatkérõi döntésrõl. A nyilvános eredményhirdetésen kihirdetett eljárást lezáró döntés több szempontból is aggályos, az ellentétes a Kbt. ajánlatok elbírálására vonatkozó rendelkezéseivel, így azt jogszerûnek elfogadni nem lehet.<br>
Egyrészt ajánlatkérõ elmulasztotta a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdésében elõírt értékelõbizottság létrehozását. Alaptalanul hivatkozott e körben ajánlatkérõ a közbeszerzési iratok között csatolt felelõsségi rend megállapítására vonatkozó iratra, amellyel azt kívánta bizonyítani, hogy értékelõbizottság létrehozására sor került. A Döntõbizottság álláspontja szerint értékelõbizottság létrehozása nem lehetséges a bizottságot alkotó tagok tényleges bevonása nélkül. A Döntõbizottság álláspontja szerint az ajánlatkérõ által hivatkozott irat kizárólag az értékelõbizottság létrehozására irányuló szándék rögzítéseként értelmezhetõ, azonban a feltárt tényállásból megállapítható, hogy annak megalakítására ténylegesen nem került sor. A Kbt. 31. § (3) bekezdésében használt létrehozás fogalma elengedhetetlenné teszi ugyanis a bizottsági tagnak felkért személyek által a megbízás elfogadását.<br>
A közbeszerzési eljárásban közremûködõk (lebonyolító szervezet, jóváhagyó szerv, ajánlatkérõ) egymástól függetlenül feladatuk teljesítése során saját szempontrendszerük alapján végeztek bizonyos értékelõ tevékenységet, azonban az értékelések részlegesek (mint a lebonyolítói), az elõre megadott értékelési szempontokat figyelmen kívül hagyó (mint ajánlatkérõt képviselõ polgármester nyilatkozata) a Kbt. rendelkezésével ellentétesek (mint a döntés jóváhagyására jogosult UKIG), amennyiben ajánlatkérõ által érvényesnek minõsített ajánlatok figyelmen kívül hagyása mellett végezte el az értékelést.<br>
A közbeszerzési eljárásban a törvény rendelkezéseinek megfelelõ jogszerû döntés meghozatala az ajánlatkérõ feladata és kötelezettsége és e körben az eljárásba bevont közremûködõk csak segítik szakvéleményükkel ajánlatkérõ jogszerû döntésének meghozatalát. Az a tény, hogy a beruházás támogatásból kerül megvalósításra, s a támogatás odaítélésének feltétele az UKIG jóváhagyása, nem mentesíti ajánlatkérõt attól, hogy megalapozottan és a Kbt.-nek megfelelõen hozza meg a döntését, a döntés jóváhagyásának kötelezettsége nem jelenti a döntési jogkör elvonását, a döntés áthárítását, az továbbra is ajánlatkérõt terheli.<br>
A fentiek alapján megállapítható, hogy ajánlatkérõ elmulasztotta <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdésében elõírt értékelõbizottság létrehozását. A felhívásában megfogalmazott szempontok és értékelési folyamat nélkül került sor a nyertes megjelölésére, nyomon követhetetlen az értékelési folyamat, az összegzésben meghatározott nyertes tekintetében hozott döntés jogszerûségét nem támasztják alá az összegzésben szereplõ értékelõ táblázat adatai és az indoklás, valójában az sem egyértelmû, hogy melyek az érvényes ajánlatok.<br>
A felhívásban elõírtak betartása nélkül és a törvény rendelkezéseinek figyelmen kívül hagyása mellett hozott döntés az eljárás nyertesérõl nem felel meg a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltaknak, miszerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és f) pontja szerinti jogkövetkezményeket alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. tv. 59. § (2) bekezdésében meghatározott legkisebb összeg 1 000 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimum összeg alá, így a Döntõbizottság a bírság összegét a törvényi minimum összegében állapította meg. A bírság összegének megállapításánál az eset összes körülményeit figyelembe véve alapvetõen arra volt tekintettel a Döntõbizottság, hogy az alkalmazott jogkövetkezménnyel a megállapított jogsértés kiküszöbölésére ajánlatkérõ részérõl sor kerülhet, hiszen a döntés megsemmisítésével a Kbt. 88. § (6) bekezdésében foglaltakkal élve újra értékelheti a döntés alapjául szolgáló tényezõket.<br>
A bírság összegének megállapítása körében értékelte a Döntõbizottság az eljárást segítõ együttmûködõk magatartását, különösképpen a döntés jóváhagyására jogosult Útgazdálkodási és Koordinációs Igazgatóság eljárását, mely alapvetõen meghatározta ajánlatkérõ döntését.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 12.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>