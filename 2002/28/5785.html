<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5785)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.269/6/2002.<br>
<br>
Tárgy: Rostás Károly egyéni vállalkozó jogorvoslati kérelme az Orosházi Határõr Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Rostás Károly egyéni vállalkozó (6630 Mindszent, Bajcsy-Zs. u. 56., a továbbiakban: kérelmezõ) jogorvoslati kérelmét, melyet az Orosházi Határõr Igazgatóság (5901 Orosháza, Gyopárosi út 1., a továbbiakban: ajánlatkérõ) "határnyiladék-karbantartási munka" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ ajánlati felhívást tett közzé nyílt eljárás megindítására a Közbeszerzési Értesítõ 2002. március 13-i számában a rendelkezõ részben megjelölt beszerzés tárgyában.<br>
Az ajánlattevõk részére dokumentációt is készített ajánlatkérõ, melyben a mûszaki tartalom részletezésre került. Az ajánlati dokumentáció része volt az "Ajánlati és szerzõdéses feltételek jegyzéke", melyben ajánlatkérõ elõírta, hogy az ajánlattevõk készítsenek karbantartási ütemtervet egy karbantartási ciklusra, a teljes határszakasz karbantartására kirendeltségenkénti bontásban az elvégzendõ részmunkák feltüntetésével. A dokumentáció tartalmazta a kötelezõen kitöltendõ "ajánlati nyilatkozat"-ot is.<br>
Ajánlatkérõ helyszíni konzultációt és bejárást is biztosított, melyre 2002. április 8-án került sor. A helyszíni bejáráson pontosították a Biharugra határszakaszon tapasztalt eltéréseket a mûszaki dokumentációban szereplõ adatokhoz képest. Az ajánlatokat az összességében legkedvezõbb ajánlat szempontja szerint kívánták elbírálni:<br>
részszempontok	súlyszámok<br>
- vállalási ár	70<br>
- karbantartási ciklusok határideje 	30<br>
Adható pontszám részszempontonként 1-20<br>
Részajánlattétel lehetõségét ajánlatkérõ nem engedélyezte.<br>
Az ajánlatokat 2002. április 23-án bontották fel. Ajánlatot tettek: ÁRISZ Kft., COLOR-BAU Kft., Dupla Jakab Kft., Miklós Kft. és a kérelmezõ.<br>
Az eredményhirdetés 2002. május 6-án volt, mely szerint érvényes ajánlatot tettek: Miklós Kft., az Ápisz Kft. és a kérelmezõ. Nyertes lett a Miklós Kft. 2000 ponttal, második a kérelmezõ 1972,7 ponttal.<br>
Kérelmezõ 2002. május 13-án beadott jogorvoslati kérelmében, melyet 2002. május 14-én hiánypótolt, kéri a nyertes és saját ütemtervének az összehasonlítását és a pontozás felülvizsgálatát, valamint annak a vizsgálatát, hogy a nyertes a konzultáción meghatározott módosítások figyelembevételével készítette-e el az ajánlatát. Feltételezése szerint a nyertes figyelmen kívül hagyta a 2001. évben elmaradt karbantartási munkák elvégzését, és ebbõl adódott a két ajánlat közötti árkülönbözet.<br>
Ajánlatkérõ az észrevételében arra hivatkozik, hogy a kérelmezõ ajánlatában egyértelmûen 28 napos ciklusidõt jelölt meg két ütemtervében is, a harmadik táblázatban egy ciklusidõn belül már tartalék idõt is megjelenített mint "idõjárás szerinti tartalék idõ". Az elbírálásnál ennek megfelelõen 28 napos vágási ciklusidõt értékeltek.<br>
A nyertes az elsõ ciklusra 15 napos a 2. és 3. ciklusra 4 hetes ciklusidõt vállalt, a bizottság a 4 hetes ciklusidõt értékelte, mert az ajánlatkérés nem az elsõ, hanem egy vágási ciklusra vonatkozott.<br>
Kérelmezõ vélekedése, hogy a nyertes ajánlata nem tartalmazza a 2001. évrõl visszamaradt munkákat nem helytálló, mert ajánlatának az 5. oldalán külön szerepel a bokor és cserje kivágása kézzel, amely nem azonos az újulatvágással. Az ajánlat 21. oldalán ezen kirendeltség szakaszára vonatkozóan szerepel cserje és bokor elszállítása is.<br>
Álláspontjuk szerint a jogszabályoknak megfelelõen a pályázati kiírásban megfogalmazottak szerint döntöttek. A szerzõdés megkötését a jogorvoslati eljárás befejezéséig elhalasztják.<br>
A Döntõbizottság a jogorvoslati kérelem, az ajánlatkérõ észrevétele, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan az alábbiak szerint.<br>
Az ajánlati dokumentáció, "AJÁNLATI FELTÉTELEK" 2. pontjában ajánlatkérõ elõírta, hogy ajánlattevõ készítsen karbantartási ütemtervet egy karbantartási ciklusra a teljes határszakasz karbantartására kirendeltségenkénti bontásban az elvégzendõ részmunkák, az élõmunka és a gépi eszközök alkalmazásának a feltüntetésével.<br>
A Döntõbizottság megvizsgálta és összehasonlította a kérelmezõ és a nyertes ajánlatát és a következõket állapította meg.<br>
Kérelmezõ ajánlata három ütemtervet tartalmaz:<br>
a) Az elsõ vágási ciklusra (június) vonatkozó ütemtervet, amely 2002. június 1. és 2002. június 28. közötti idõszakban, 10 kirendeltséghez tartozó határszakaszokon végzendõ munkák idõbeni ütemezését mutatja be.<br>
b) A második ütemterv 3 vágási ciklusban, június I-IV., augusztus I-IV. és október I-IV. hetekben a 10 kirendeltséghez tartozó határszakaszokon végzendõ munkák idõbeni ütemezését mutatja be.<br>
c) A harmadik ütemterv az elõzõekben megjelölt három vágási ciklusban mutatja be az elvégzendõ munkák ütemezését a munkafolyamatok megjelölésével a határszakasz által érintett megyék szerinti megosztásban. Csongrád, Békés és Hajdú-B. megye esetében mindhárom vágási ciklusban a tényleges munkavégzésre kijelölt idõ a hónap II. és III. hete, elõtte és utána 1-1 hét tartalék idõ megjelöléssel. Békés Megye 86 274 m-es határszakaszának a karbantartási munkáit mindhárom vágási ciklusban I-IV. héten végzik az ütemterv szerint, az elõtte és utána megjelölt tartalék idõvel már a négy hetet meghaladja a karbantartás. Ezen az ütemterven a kérelmezõ egy negyedik ciklust is megjelöl november II-III. hetére, amikor a hiánypótlási munkákat kívánja elvégezni.<br>
A nyertes ajánlata két ütemtervet tartalmaz:<br>
a) Az elsõ ütemterv három vágási ciklusban, június I-II. hetében, július IV.-augusztus III. hetében és október II-V. hetében a 10 kirendeltséghez tartozó határszakaszokon végzendõ munkák idõbeni ütemezését mutatja be.<br>
b) A második ütemterv az elsõ ciklus idõbeni ütemezését mutatja be részletesen, 2002. június 1-15-ig, a tíz kirendeltséghez tartozó határszakaszokon a munkafolyamatok és a szükséges munkaerõ megjelölésével.<br>
A Döntõbizottság megállapította, hogy ajánlatkérõ az értékelésnél a nyertes és a kérelmezõ esetében is a leghosszabb vállalási ciklust pontozta, mely mindkét esetben négy hét volt, és így azonos pontszámot kaptak erre a részszempontra, ami nem kifogásolható, hiszen nem volt meghatározva, hogy melyik karbantartási ciklusra kell részletes ütemtervet kidolgozni csak az volt az elvárás, hogy egy karbantartási ciklusra, a teljes határszakaszra, kirendeltségenkénti bontásban és az elvégzendõ munkák megjelölésével készüljön ütemterv, az ajánlatok ennek az elvárásnak azonosan megfeleltek.<br>
A Döntõbizottság megvizsgálta, hogy nyertes árajánlata megfelel-e a konzultáción pontosított mûszaki tartalomnak, és az alábbiakat állapította meg.<br>
A helyszíni bejáráson felvett jegyzõkönyv, melyet minden ajánlattevõ megkapott, ikt.sz. 1022/2002, tartalmazza, hogy a dokumentáció 5. és 6. sz. mellékletében feltüntetett adatok a felsoroltak kivételével helytállóak. A felsorolásból kitûnik többek között, hogy Biharugra HÖK határszakaszán az F29-F30 határkövek között a 2001. évben levágott bokor a nyiladékban maradt, melynek az eltávolítása szükséges, valamint a F30-F33 között a 2001. évben levágott bokor eltávolítása és az F31-33 között le nem vágott bokor vágása szükséges.<br>
A jegyzõkönyv azt is tartalmazza, hogy a "A vállalkozók figyelme fel lett híva, hogy a munkamenet ütemtervet fenti módosítással készítsék el".<br>
Nyertes ajánlatának a 21. oldalon található ütemterve tartalmazza Biharugra HÖK határszakaszán 2002. június 1-7.-ig cserje, bokor irtása kézi erõvel és június 8-14.-ig cserje, bokor elszállítása munkálatait. A kérelmezõ ajánlatában lévõ ütemtervekbõl nem derül ki, hogy mikor végzi ezeket a munkálatokat, csak nyilatkozik, hogy a Nagykereki és Biharugra HÖK határszakasz bejárása során észrevételezett módosítások és a 1022/2002 ikt.sz. levél alapján lett a részletes mûszaki munkavégzés leírása elkészítve.<br>
Az ajánlati árat tekintve, nem volt elvárás a tételes költségvetés szerinti ajánlati ár, így az ajánlatokból nem kellett, hogy kiderüljön, hogy pontosan milyen összeget képvisel a 2001. évben elmaradt munkák pótlólagos elvégzése.<br>
A kötelezõen csatolandó ajánlati nyilatkozat szerint a bruttó egyösszegû vállalkozási összeget kellett az ajánlatnak tartalmaznia.<br>
Döntõbizottság megállapította, hogy a nyertes bruttó egyösszegû ajánlati ára kedvezõbb, mint a kérelmezõé, a második részszempontra a megajánlott azonos ciklus idõre azonos pontszámot kaptak, így összességében a nyertes ajánlata a kedvezõbb.<br>
A fentiekre tekintettel a Döntõbizottság megállapítja, hogy ajánlatkérõ a közbeszerzési eljárása során jogsértést nem követett el, ezért a kérelmezõ jogorvoslati kérelme teljes terjedelmében megalapozatlan.<br>
A döntõbizottság ideiglenes intézkedést nem hozott, mivel annak törvényi feltételei nem álltak fent.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 6.<br>
<br>
Dr. Szaller Ottó s. k.,	Divinyi Péterné<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>