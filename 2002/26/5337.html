<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5337)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.230/20/2002.<br>
<br>
Tárgy: az ARCADOM Építõipari Rt. jogorvoslati kérelme Budapest Fõváros II. Kerületi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ARCADOM Építõipari Rt. (2051 Biatorbágy, Vasút u. 3., a továbbiakban: kérelmezõ) jogorvoslati kérelmét, melyet Budapest Fõváros II. Kerületi Önkormányzat (1024 Budapest, Mechwart liget 1., képviseli: dr. Kovács Marianne ügyvéd, 1065 Budapest, Bajcsy-Zsilinszky út 29., a továbbiakban: ajánlatkérõ) "Budapest II. kerület, Templom utca 2-10. szám alatti Kulturális és Mûvészeti Központ kialakításának kivitelezése" tárgyú közbeszerzési eljárása ellen nyújtott be, elutasítja.<br>
Az eljárási díjat a kérelmezõ, a jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt elõminõsítési eljárást indított, amelynek a részvételi felhívása 2002. január 30-án, a Közbeszerzési Értesítõ 5. számában jelent meg.<br>
A beszerzés tárgya és mennyisége a részvételi felhívás 3. a) pontja szerint a következõ volt: Budapest, II. kerület Templom utca 2-10. szám alatti Kulturális és Mûvészeti Központ kialakításának kivitelezési munkái a meglévõ épületek hasznosításával, bõvítésével és a környezet rendezésével. A feladat magában foglalja a kivitelezési munkák megkezdése elõtt a kiviteli tervdokumentáció elkészítését.<br>
- a meglévõ régi épületek átalakítása, bõvítése	1500 m2<br>
- új épület építése	950 m2<br>
- szabadtéri színpad kialakítása	150 m2<br>
- kertészeti munkák	6000 m2<br>
Az ajánlatkérõ részajánlat tételére nem biztosított lehetõséget.<br>
A részvételi felhívás 9. pontjában határozta meg az ajánlatkérõ a résztvevõk pénzügyi, gazdasági és mûszaki alkalmassága igazolására kért adatokat és tényeket. A 9. a) pontban a pénzügyi és gazdasági alkalmasság igazolására írta elõ többek között az 1999. és 2000. évi mérlegek, valamint az 1999., 2000. és 2001. év teljes forgalmáról, ugyanezen idõszakban a közbeszerzés tárgyának forgalmáról szóló nyilatkozat csatolását.<br>
A 9. b) pontban a mûszaki alkalmasság igazolása körében kérte a mûszaki-technikai felszereltség részletes leírását is.<br>
A részvételre jelentkezõnek a szerzõdés teljesítésére alkalmatlanná minõsítésének szempontjai a részvételi felhívás 10. b) pontjában foglaltak szerint a következõk voltak:<br>
Ajánlattevõ alkalmatlannak minõsül, ha:<br>
- mérleg szerinti eredménye 1999-2000. évek bármelyikében negatív,<br>
- az elõzõ 2 évi nettó árbevétele nem éri el az évi 300 millió forintot,<br>
- negatív referenciák,<br>
- a teljesítéshez szükséges, felsõfokú szakirányú végzettséggel és legalább 5 éves szakmai gyakorlattal rendelkezõ szakember hiánya,<br>
- minõségbiztosítási tanúsítvány hiánya.<br>
Az ajánlatkérõ a felhívás 12. pontja harmadik bekezdésében elõírta, hogy a részvételi jelentkezésben részletesen nyilatkozni kell a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (2) bekezdés a)-c) pontjai szerinti információkról is.<br>
A részvételi felhívás 12. pontja negyedik bekezdése a következõket tartalmazta: "A részvételre jelentkezõk által a teljesítésbe 10%-ot meghaladó mértékben bevonni kívánt alvállalkozókra vonatkozóan a pénzügyi, gazdasági, mûszaki alkalmasságot a Kbt.-ben elõírtak alapján igazolni kell, és a vonatkozó nyilatkozatokat, hatósági igazolásokat és egyéb dokumentumokat a részvételi jelentkezésekhez mellékelni kell. A részvételi jelentkezés a fenti dokumentumok hiányában érvénytelen."<br>
Ajánlatkérõ a részvételi felhívás 12. pontjában tájékoztatta a résztvevõket arról is, hogy a közbeszerzési eljárásban hiánypótlásnak nincs helye.<br>
Az ajánlatkérõ dokumentációt nem készített.<br>
A részvételi jelentkezési határidõben, 2002. február 25-ig kérelmezõn kívül a következõ jelentkezõk nyújtották be részvételi jelentkezésüket: MASZEK Rt., KÉSZ Kft., Royal Bau Rt., KIPSZER Rt., Középületépítõ Rt., RKB Építõ Kft., Renovit Kft., KIPSZERSZOLG Kft., CONSTRUM Kft., Baucont Rt., CONFECTOR Kft., KIPSZER Elektromos Szerelõ Rt., Architekton Rt.<br>
Ajánlatkérõ 2002. március 8-án meghosszabbította az eredményhirdetési határidõt, errõl mindenkit postán értesített.<br>
A részvételi jelentkezéseket ajánlatkérõ bizottsága elbírálta, majd a döntését 2002. április 10-én hirdette ki. Eszerint négy jelentkezõt minõsített alkalmasnak: a MASZER Rt.-t, a KIPSZER Rt.-t, a CONFECTOR Kft.-t és az Architekton Rt.-t.<br>
Az eredményhirdetésrõl készült jegyzõkönyv szerint kérelmezõt a szerzõdés teljesítésére alkalmatlannak nyilvánította az ajánlatkérõ, a jegyzõkönyvben az alábbi részletes indokok kerültek rögzítésre. Kérelmezõ azt közölte, hogy a beruházás értékének tíz százalékánál nagyobb értékben alvállalkozókat nem kíván igénybe venni, és felsorolta azokat a munkarészeket, amelyeknél közremûködõk vesznek részt. A nyilatkozatban felsorolt munkarészek értéke a beruházás értékének tíz százalékát meghaladják. A teljesítésbe bevont személyeket alvállalkozónak kell tekinteni akkor is, ha azokat a részvételre jelentkezõ közremûködõknek nevezi. Ezen közremûködõk, alvállalkozók vonatkozásában a részvételi felhívás 12. pontja harmadik és negyedik bekezdése alapján igazolnia kellett volna az alkalmasságot; ezt a kérelmezõ elmulasztotta. Elégtelen továbbá a mûszaki-technikai felszereltségre vonatkozó nyilatkozata, hiányos a forgalmára vonatkozóan kért nyilatkozat is, mivel az 1999. évre vonatkozóan nem tartalmazza a közbeszerzés tárgyának forgalmára vonatkozó adatokat.<br>
Döntésérõl 2002. április 12-én írásban is értesítette az eljárás résztvevõit, amelyet a kérelmezõ 2002. április 18-án kapott meg. Az ajánlatkérõ az alkalmasnak nyilvánított jelentkezõknek 2002. április 16-án küldte meg az ajánlati felhívását.<br>
Kérelmezõ 2002. április 19-én nyújtott be jogorvoslati kérelmet a Döntõbizottsághoz. Kérte, hogy a Döntõbizottság állapítsa meg a jogsértést, hívja fel az ajánlatkérõt a Kbt. szabályainak megfelelõ eljárásra, semmisítse meg a részvételi szakasz eredményét, kötelezze az ajánlatkérõt a költsége viselésére, ideiglenes intézkedésként kérte a közbeszerzési eljárás felfüggesztését.<br>
Kérelme indokául elõadta, hogy az ajánlatkérõ 2002. április 10-én alkalmatlannak minõsítette. Ennek a döntésnek az indokai közül egyik sem megalapozott, mivel a részvételi felhívás 10. b) pontjában meghatározott alkalmatlanná minõsítési szempontok esetükben nem állapíthatóak meg.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerint a tízszázalékos értékhatárt alvállalkozónként és nem összességében kell érteni. Nyilatkozatuk azt jelenti, hogy egyetlen alvállalkozó közremûködése sem éri el a tíz százalékot, tehát nem kell csatolniuk az alvállalkozókra elõírt igazolásokat és nyilatkozatokat.<br>
A mûszaki-technikai felszereltséggel kapcsolatos nyilatkozattal összefüggésben elõadta, hogy abból világosan kiderül, hogy azokat vagy bérlik, vagy az alvállalkozók biztosítják. Konkrét eszközökrõl még nem lehet beszélni, mivel nem tudható, mire lesz szükség.<br>
A forgalmi nyilatkozattal kapcsolatban elõadta, hogy az többletinformációt is tartalmaz, mivel külön soron feltüntették azoknak a nevesített munkáknak az árbevételét, amelyeket közbeszerzési eljárás sorári nyertek el. A teljes árbevételük építõipari tevékenységbõl származik, amely megegyezik a közbeszerzés tárgyával, ezt alátámasztották a referencialistával és a cégismertetõvel.<br>
Nyilatkozata szerint az ajánlatkérõ rendelkezésére álltak az igényelt évekre vonatkozó mérlegek - kiegészítõ mellékletekkel és eredménykimutatásokkal -, amelyek tartalmaznak minden, a nyilatkozatban is megadott információt, és az is kiderül belõlük, hogy a teljes árbevételük építõipari tevékenységbõl származik.<br>
Az ajánlatkérõ az észrevételében és a tárgyaláson tett nyilatkozatában kérte a kérelem elutasítását megalapozatlanság címén. Kérelmezõre vonatkozó döntését, azok indokát fenntartotta. Elõadta, hogy a kérelmezõ részvételi jelentkezése érvénytelen. A jelentkezésébõl egyértelmûen megállapítható, hogy a beszerzés tárgyát alvállalkozókkal kívánja megvalósítani. Vitatja az alvállalkozókra vonatkozó elõírás kérelmezõ szerinti értelmezését. Véleménye szerint az építõipari munkák közül több alvállalkozónként is eléri a tíz százalékot.<br>
A mûszaki-technikai felszereltség leírásával kapcsolatban elõadta, hogy a kérelmezõ leírása felszínes, tartalmat nem hordoz, kétmondatos információt nyújtott. Azt nem lehet részletesnek nevezni. Minden kivitelezésnek vannak olyan eszközei, amelyek jellemzõen alkalmazásra kerülnek, ezért megalapozatlan az az állítás, hogy az eszközökrõl csak a munka ismeretében lehet nyilatkozni. Miután az kiderül a kérelmezõ jelentkezésébõl, hogy õ a beruházásban fõvállalkozóként kíván részt venni, a munkát szervezni fogja, ennek a szervezõtevékenységnek a mûszaki-technikai, irodai háttere sem került részletes ismertetésre.<br>
A forgalmi nyilatkozattal kapcsolatban elõadta, hogy kérelmezõ félreértette a részvételi felhívásban foglaltakat. Nem a közbeszerzési eljárásokban elnyert munkákra vonatkozó forgalmi adatokat, hanem a közbeszerzés tárgyának, azaz a komplex építõipari munkának a forgalmára vonatkozó adatokat kérték. Ezeket nem közölte a kérelmezõ. A közbeszerzésen elnyert munkákra vonatkozóan sem közölte az 1999. évre vonatkozó adatokat. Elfogadhatatlan az a kérelmezõi álláspont, hogy ezeket az adatokat a jelentkezés egyéb adataiból kellene kikövetkeztetni, amikor ezt az ajánlatkérõ nyilatkozat formájában kérte. Ezek az adatok egyébként sem lennének megállapíthatók a jelentkezésbõl, mivel a kérelmezõ a cégkivonata szerint igen szerteágazó tevékenységet folytat.<br>
Ajánlatkérõ a Kbt. rendelkezései alapján megalapozottan nyilvánította érvénytelennek a jelentkezõ részvételi jelentkezését.<br>
A Renovit Kft. észrevételében kérelmezõ indokai közül jogosnak tartotta az alvállalkozókra és a mûszaki-technikai felszereltségre vonatkozókat, a forgalommal kapcsolatos nyilatkozat ismeretének hiányában azzal kapcsolatban nem nyilvánított véleményt.<br>
A Döntõbizottság megállapította, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló közbeszerzési eljárás. Ennek szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.<br>
A Döntõbizottságnak azt kellett vizsgálnia, hogy jogsértõ-e ajánlatkérõnek az a döntése, hogy kérelmezõt az eljárás további szakaszából kizárta.<br>
Az ajánlatkérõ három körülménnyel indokolta a kérelmezõre vonatkozó döntését.<br>
Az elsõ indok szerint a kérelmezõ nem csatolta a közbeszerzés értékének tíz százalékát meghaladó mértékben igénybe venni kívánt alvállalkozói alkalmassága igazolására vonatkozó dokumentumokat.<br>
Az ajánlatkérõnek a fenti indoka nem helytálló az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontjában foglaltak szerint az ajánlattevõnek az ajánlatban - ha ezt az ajánlatkérõ az ajánlati felhívásban elõírta - meg kell jelölni az ajánlattevõ által a közbeszerzés értékének tíz százalékát meghaladó mértékben igénybe venni kívánt alvállalkozókat.<br>
A Döntõbizottság megállapította, hogy kérelmezõ a jelentkezése 73. oldalán nyilatkozott arról, hogy a Budapest, II. kerület Templom utca 2-10. szám alatti Kulturális és Mûvészeti Központ kialakításának kivitelezési munkáinál nem kívánnak a beruházás értékének 10%-ánál nagyobb értékben alvállalkozókat bevonni. Itt ismertette azokat a munkarészeket; amelyekbe közremûködõket kívánnak bevonni.<br>
Az ajánlatkérõ a részvételi felhívás 12. pontja negyedik, ötödik, hatodik és hetedik bekezdésében csak a közbeszerzés értékének tíz százalékát meghaladó mértékben igénybe venni kívánt alvállalkozókra vonatkozóan kérte az ott elõírt dokumentumok csatolását. Tekintettel arra, hogy a kérelmezõ nem jelölt meg a közbeszerzés értékének tíz százalékát meghaladó mértékben igénybe venni kívánt alvállalkozókat, nem kellett csatolnia a fentiekben megjelölt, ajánlatkérõ által kért dokumentumokat. A Döntõbizottság álláspontja szerint tévesen értelmezte az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés b) pontjában foglaltakat, e rendelkezés alapján ugyanis csak azokat az alvállalkozókat kell megjelölni, akiknél a közremûködés mértéke önállóan, illetve egyenként meghaladja a közbeszerzés értékének tíz százalékát. A részvételi jelentkezésben tett - már idézett - nyilatkozat valóságtartalmát az eljárás jelenlegi fázisában nem lehet vitatni, miután az ajánlatkérõ az alvállalkozók számát elõzetesen nem korlátozta, a kérelmezõ jelentkezése e tekintetben a felhívásnak megfelelt.<br>
A második indok az volt, hogy a kérelmezõ által csatolt mûszaki-technikai felszereltség leírása elégtelen, a harmadik szerint pedig a forgalomra vonatkozóan kért nyilatkozata hiányos.<br>
Az ajánlatkérõnek a fenti két indoka az alábbiak szerint helytálló.<br>
Az ajánlatkérõ a részvételi felhívásban a mûszaki-technikai felszereltség részletes leírását kérte a részvételre jelentkezõ; illetve a közbeszerzés értékének tíz százalékát meghaladó mértékben igénybe venni kívánt alvállalkozók esetében (részvételi felhívás 9. b) pont harmadik bekezdés és 12. pont negyedik bekezdés). A kérelmezõ részvételre jelentkezésébõl megállapítható, hogy a beruházást - tíz százalékot meg nem haladó mértékben igénybe venni kívánt - alvállalkozókkal kívánja megvalósítani. Tekintettel arra, hogy a tíz százalék alatti alvállalkozók esetében az ajánlatkérõ nem kérte a mûszaki-technikai felszereltség bemutatását, így a kérelmezõ az általa végzendõ szervezõ munkához használt, saját mûszaki-technikai felszereltsége részletes ismertetésével eleget tudott volna tenni a részvételi felhívásban foglaltaknak.<br>
A kérelmezõ részvételi jelentkezése 54. oldalán összesen két mondatban ismerteti a mûszaki-technikai felszereltséget. Eszerint a kivitelezéshez szükséges felszereléseket, berendezéseket a konkrét munkák ismeretében bérlik, illetve az alvállalkozóik biztosítják a saját munkavégzésükhöz. A munkák irányításához, elszámolásához számítógépes hálózatot alkalmaznak, a szükséges programokkal.<br>
A fentiekben ismertetett leírás nem tartalmazza a kérelmezõ szervezõtevékenységéhez szükséges mûszaki-technikai felszereltség (például a számítógépek száma, típusa, az alkalmazott szoftverek, egyéb irodai eszközök) részletes leírását. Az ajánlatkérõ jogos igénye volt, hogy a szerzõdés teljesítésére való képességet a mûszaki felszereltség oldaláról is vizsgálja, ha a fõvállalkozó tevékenysége a kivitelezési munkákra nem is terjed ki - azt mások fogják végezni -, a munka irányításának, szervezésének eszközeit a jelentkezõnek részletesen kell bemutatnia. A Döntõbizottság álláspontja szerint kérelmezõ nem tett eleget a részvételi felhívás 9. b) pontja harmadik bekezdésében foglaltaknak, azaz részvételi jelentkezése nem tartalmazta az érvényességet biztosító adatokat.<br>
A Döntõbizottság megállapította, hogy az ajánlatkérõ a részvételi felhívás 9. a) pontja utolsó bekezdésében a részvételre jelentkezõ nyilatkozatának csatolását kérte az 1999., 2000. és 2001. (azaz az elõzõ három év) teljes forgalmáról és ugyanezen idõszakban a közbeszerzés tárgyának forgalmáról. Kérte továbbá az 1999. és 2000. évi mérlegek benyújtását is. Ezen nyilatkozatok, illetve adatok kérése a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) és c) pontján alapultak. Az alkalmasság igazolását a résztvevõknek a felhívásban elõírt módon kell teljesíteniük.<br>
A nyilatkozatban, illetve a mérlegekben lévõ valamennyi adattal összefüggésben nem állapított meg alkalmatlansági kritériumot az ajánlatkérõ a részvételi felhívás 10. b) pontjában, azonban ezt a Kbt. szabályai nem is teszik kötelezõvé. Így például a nyilatkozatban három évre vonatkozóan kellett megadni a teljes forgalomra és a közbeszerzés tárgyának forgalmára vonatkozó adatokat, az alkalmasság vizsgálatánál azonban a forgalom tekintetében csak két évet, és csak a teljes forgalmat vette figyelembe az ajánlatkérõ.<br>
A Döntõbizottság megállapította, hogy kérelmezõ részvételi jelentkezése csak részben tartalmazta azokat az adatokat, amelyek közlését az ajánlatkérõ a részvételi felhívás 9. a) pontja utolsó bekezdésében elõírt. Nem szerepeltek ugyanis a nyilatkozatában a közbeszerzés tárgyának forgalmára vonatkozó adatok az elõzõ három (1999., 2000. és 2001.) év tekintetében.<br>
Kérelmezõ szerint ez utóbbi adatok a cégismertetés és a mérlegek alapján megállapíthatóak, mivel azokból kiderül, hogy kizárólag építõipari tevékenységet folytat, ami megegyezik a beszerzés tárgyával. Ezt az érvelést a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése alapján nem lehet elfogadni. Az ajánlatkérõ jogszerûen kérte a kifejezett nyilatkozatot, amelyre egyértelmû választ kellett volna adnia a kérelmezõnek.<br>
A Döntõbizottság álláspontja szerint ahhoz, hogy a részvételre jelentkezõ maradéktalanul eleget tegyen a részvételi felhívás 9. a) pontja utolsó bekezdésében elõírt adatközlésnek, egyébként sem volt elegendõ a mérlegek és a cégismertetõ csatolása. A kérelmezõ részvételi jelentkezése ugyanis nem tartalmazott olyan nyilatkozatot, amely szerint a teljes forgalmát a közbeszerzés tárgyának forgalma teszi ki. Ennek hiányában pedig - tekintettel arra is, hogy a cégkivonatában igen sok tevékenységi kör szerepel - nem állapítható meg a részvételi jelentkezésében lévõ dokumentumokból, hogy a teljes forgalma a közbeszerzés tárgyának forgalmából tevõdik-e össze.<br>
A kérelmezõ esetében nemcsak arról van tehát szó, hogy a benyújtott dokumentumok tartalmazzák ugyan a kért adatokat, csak nem külön nyilatkozat formájában - ahogyan azt az ajánlatkérõ kérte -, hanem arról is, hogy az ajánlatkérõ által kért valamennyi adatot nem tartalmazza a részvételi jelentkezése, tehát a kérelmezõ nem tett eleget maradéktalanul a részvételi felhívásban meghatározott, az alkalmasság igazolására vonatkozó elõírásoknak.<br>
A fentiek alapján a Döntõbizottság megállapította, hogy a kérelmezõ részvételi jelentkezése érvénytelen, az eljárás további részébõl való kizárása jogszerû volt.<br>
A kérelmezõ hivatkozott arra is, hogy azért sem helytálló az ajánlatkérõ döntése, mert a részvételi felhívásban meghatározott egyik alkalmatlansági kritérium hatálya alá sem tartozik.<br>
Bár a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése alapján az elõminõsítési eljárás lefolytatásának a szerzõdés teljesítésére való pénzügyi, gazdasági és mûszaki alkalmasság megállapítása a célja, a Kbt. fentiekben ismertetett kógens rendelkezései alapján az elõminõsítés során is tekintettel kell lenni az érvényességre vonatkozó elõírásokra.<br>
A Döntõbizottság álláspontja szerint nem az alkalmasság, hanem az érvényesség vizsgálata körébe tartozik annak megállapítása, hogy a részvételi jelentkezés megfelel-e a részvételi felhívásban foglaltaknak, tartalmazza-e a jelentkezés a részvételi felhívásban elõírt valamennyi kért dokumentumot, nyilatkozatot, adatot.<br>
Az ajánlatkérõ által az eredményhirdetéskor ismertetett döntés indokai tartalmukban éppen arra vonatkoztak, hogy a kérelmezõ a részvételi jelentkezését nem a felhívásban foglaltaknak megfelelõen nyújtotta be. Az ajánlatkérõ által 2002. április 12-én készített és a Közbeszerzési Értesítõ Szerkesztõbizottsága részére 2002. április 15-én megküldött "tájékoztató a két szakaszból álló eljárás részvételi szakaszának eredményérõl" címû irat az eredményhirdetési jegyzõkönyvben rögzítettek szerint tartalmazza az alkalmasnak minõsített részvételre jelentkezõket, de alkalmatlanként csak az RKB Építõ Kft. került megjelölésre. Az ajánlatkérõ ugyanis a tájékoztató 8. pontjában szerepeltette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek minõsített részvételre jelentkezõket, itt sorolta fel a kérelmezõt is, ismertetve az eredményhirdetéskor közölt indokokat is.<br>
A fentiek alapján a Döntõbizottság álláspontja szerint az ajánlatkérõ döntése nem jogsértõ, hiszen - bár az eredményhirdetéskor minden, az eljárás további szakaszából kizárt részvételre jelentkezõt alkalmatlannak minõsített - a kérelmezõ esetében ténylegesen ezt a döntését a jelentkezés érvénytelenségét megalapozó okokkal indokolta.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiek alapján a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 24.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>