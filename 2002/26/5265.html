<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5265)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.262/8/2002.<br>
<br>
Tárgy: a Rovért Kft. jogorvoslati kérelme Szekszárd Megyei Jogú Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Sári Péter ügyvéd (1136 Budapest, Pannónia u. 5. fszt. 2.) által képviselt Rovért Kft. (5630 Békés, Verseny u. 4., továbbiakban: kérelmezõ) jogorvoslati kérelmét - melyet Szekszárd Megyei Jogú Város Önkormányzata (7100 Szekszárd, Béla tér 8., továbbiakban: ajánlatkérõ) vegyszeres és biológiai, földi gépes és légi úton történõ szúnyoglárvairtás és imágóirtás tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. március 6-án megjelent számában, a rendelkezõ részben megjelölt beszerzés tárgyában.<br>
Az ajánlattevõ mûszaki alkalmassága igazolására elõírta ajánlattevõ és a teljesítésbe 10% feletti mértékben bevonni kívánt alvállalkozója gépparkjának bemutatását. Kikötötte, hogy alkalmatlannak minõsíti a szerzõdés teljesítésére azt az ajánlattevõt, amelyik "nem rendelkezik a szúnyogirtáshoz az ajánlatban szereplõ terület lefedésére alkalmas gépi jármûvel". A 11. b) pont utolsó bekezdésében rögzítette, hogy ajánlattevõnek és 10% feletti alvállalkozójának együttesen kell megfelelniük ezen alkalmassági követelményeknek.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 1-10-ig terjedõ sorszámozással 5 bírálati részszempont alapján kívánt kiválasztani.<br>
A felhívásban közölte: "a közzétett teljes ponttartományt ki kívánja használni; módszertanilag - részszempontonként külön-külön vizsgálva - a legjobb megoldásra a maximális, a legkedvezõtlenebb, de még érvényes és elfogadható megoldásra a minimális pontszámot fogja adni".<br>
Az ajánlattételi határidõre a kérelmezõ és az RSz-COOP Kft. nyújtott be ajánlatot. Ajánlatkérõ a május 2-án tartott eredményhirdetésen az RSz-COOP Kft. ajánlatát hirdette ki nyertesnek, vele a szerzõdést május 17-én megkötötte.<br>
Kérelmezõ május 9-én jogorvoslati kérelmet terjesztett elõ a Döntõbizottsághoz. Sérelmezte az eljárást lezáró döntést, álláspontja szerint ajánlatkérõ olyan ajánlattevõt hirdetett ki nyertesnek, mely ajánlattevõ alkalmatlan a szerzõdés teljesítésére.<br>
Állítása indokaként elõadta, hogy a nyertes csak 3 db légi jármûvel rendelkezik, melyek közül 2 db alkalmatlan a repülésre.<br>
A nyertesnek továbbá nincs megfelelõ üzemben tartási engedélye, ezzel kapcsolatban hamis adatot szolgáltatott, ugyanis az engedélyben Nánási István van megjelölve mûszaki vezetõként, aki február 25-én megszüntette munkajogviszonyát a nyertessel és megtiltotta a nyertes részére nevének, jogosultságának használatát.<br>
Kifogásolta az értékelést is, mert a bírálók mechanikusan a legjobb ajánlati elemre 10 pontot, a legrosszabbra 1 pontot adtak, ezáltal nem az összességében legelõnyösebb ajánlat lett a nyertes.<br>
Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Ajánlatkérõ észrevételében és jogorvoslati eljárásban tartott tárgyaláson kérte a jogorvoslati kérelem elutasítását.<br>
Elõadta, hogy a nyertes az ajánlatában ismertetett gépparkja szerint rendelkezik a terület lefedésére alkalmas légi jármûvel, ahhoz az eddigi munkák tapasztalatai szerint 2-3 gép elegendõ, a nyertes ajánlatában 7 gépet mutatott be.<br>
Az üzemben tartási engedéllyel kapcsolatban közölte, hogy a nyertes nem szolgáltatott részére hamis adatot, Nánási István mûszaki vezetõként való szerepeltetése a 2001. július 31-én kelt üzemben tartási engedélyben indokolt volt, hiszen akkor ezt a funkciót töltötte be a nyertesnél. Az engedély meghosszabbítása iránti kérelemben már Szûcs Lajos mûszaki vezetõ van megjelölve.<br>
Az RSz-COOP Kft. a tárgyaláson úgy nyilatkozott, hogy az ajánlatában bemutatott légijármûvek közül 4 a saját tulajdona, 3 bérelt. Mivel nemcsak az ajánlattevõ részére végzi a beszerzés tárgya szerinti munkát, szükségesnek tartotta a megfelelõ mennyiségû légi jármû biztosítása céljából ún. "teljes bérlet" formájában gépek bérlését. A "teljes bérlettel" a vonatkozó jogszabályi rendelkezések szerint együtt jár a bérbeadó üzemben tartási engedélyének használati joga is.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A nyertes ajánlata 4. oldalán bemutatta a gépparkját, miszerint<br>
- 2 db Z-37 repülõgéppel AUTORAT X-20 garnitúrával,<br>
- 2 db AN-2 repülõgéppel AUTORAT X-20 garnitúrával,<br>
- 3 db KA-26 típusú helikopterrel, UNIROT-4 garnitúrával rendelkezik. Ezek közül 4 gép a sajátja, 3-at bérel.<br>
Ajánlatkérõ a tárgyaláson a korábbi években szerzett tapasztalataira hivatkozva közölte, hogy a terület lefedésére 2-3 légi jármû is elegendõ. Kérelmezõ sem állította, hogy 3 légi jármû nem elegendõ a munka elvégzéséhez, csupán arra hivatkozott, hogy a nyertes csak 3-mal rendelkezik, melyek közül 2 alkalmatlan a repülésre.<br>
A Döntõbizottság a nyertes ajánlat adatainak, az ajánlatkérõ és a kérelmezõ álláspontjának összevetése útján megállapította, hogy a nyertes elegendõ légi jármûvel rendelkezik a beszerzés tárgya szerinti szolgáltatás teljesítéséhez, ezért a jogorvoslati kérelmet ebben a részében elutasította. Megjegyzi a Döntõbizottság, hogy a jelen közbeszerzéssel kapcsolatos jogvitában nem vizsgálhatja azt, hogy a 7 db gép elegendõ-e a más megrendelõ részére végzendõ szolgáltatáshoz is, mert ez a kérdés, mint a munka megszervezésének kérdése a teljesítés körébe esik, mellyel kapcsolatos jogvita elbírálása nem tartozik a Döntõbizottság hatáskörébe.<br>
Kérelmezõ kérte a nyertes hamis adatszolgáltatása megállapítását arra hivatkozva, hogy a légi jármû üzemben tartási engedélyében Nánási István van megjelölve mûszaki vezetõként, holott nevezett a nyertessel a munkaviszonyát az ajánlattételi határidõt megelõzõen megszüntette.<br>
A nyertes ajánlatához csatolta a nevére kiállított, 2002. április 30-ig érvényes légi jármû üzemben tartási engedélyt. Az engedély kiállítási dátuma 2001. július 31., abban mûszaki vezetõként Nánási István van megjelölve. A nyertes igazolta, hogy az engedély lejárta elõtt kérte annak meghosszabbítását új mûszaki vezetõ - Szûcs Lajos - megjelölésével.<br>
Az üzemben tartási engedélyben szereplõ, a mûszaki vezetõ nevét tartalmazó adat nem a közbeszerzési eljárásban szolgáltatott, hanem a légügyi hatóság felé az engedélyeztetési eljáráshoz szükséges adat. Azáltal, hogy a személyi adatok között nyilvántartott mûszaki vezetõ már nincs az engedélyes alkalmazásában, nem válik automatikusan érvénytelenné az engedély. Az engedély jogosultja az engedélyes (adott esetben a nyertes RSz-Coop Kft.), nem a mûszaki vezetõ. A mûszaki vezetõ munkaviszonya megszûnése esetén az engedélyesnek joga van más mûszaki vezetõt megjelölni, mint ahogy okirattal igazoltan tette is ezt az RSz-Coop Kft.<br>
A Döntõbizottság megjegyzi, hogy az engedélyben szereplõ adatot illetõen a nyertes akkor szolgáltatott volna hamis adatot, ha Nánási István nevét törli az engedélybõl.<br>
A Döntõbizottság megállapította, hogy a nyertes üzemben tartási engedélye nem vált érvénytelenné azáltal, hogy az abban megjelölt mûszaki vezetõ munkajogviszonya megszûnt, így a nyertes nem szolgáltatott hamis adatot a közbeszerzési eljárásban. Ezért a jogorvoslati kérelmet ebben a részében megalapozatlanság címén elutasította.<br>
Kérelmezõ a jogorvoslati kérelemben kifogásolta az értékelés azon módszerét, hogy ajánlatkérõ a legjobb tartalmi elemre a maximális, a legrosszabbra a minimális pontszámot adta. A tárgyaláson elismerte, hogy az értékelés abban a tekintetben helytálló volt, hogy a ténylegesen legjobb tartalmi elemek kapták a maximális, a legrosszabbak a minimális pontszámot.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése második mondata elõírja, hogy az ajánlatkérõ az ajánlati felhívásban, illetve az ajánlati dokumentációban meghatározott feltételekhez kötve van.<br>
Ajánlatkérõ a felhívásban meghatározta, hogy a legjobb tartalmi elemre a maximális, a legkedvezõtlenebbre a minimális pontszámot fogja adni, e két szélsõ határ között az ajánlati elemek megfelelõségének arányában pontoz.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének hivatkozott rendelkezése értelmében ajánlatkérõ jogszerûen járt el, a kiíráshoz való kötöttsége révén másként nem is pontozhatott volna. A Döntõbizottság nem vizsgálta, hogy azok az ajánlati elemek kapták-e a maximális pontot, melyek a legjobbak voltak, illetve azok-e a minimálisat, melyek a legkedvezõtlenebbek, mert kérelmezõ a tárgyaláson úgy nyilatkozott, hogy e tekintetben nem vitatja az értékelés helytállóságát.<br>
A Döntõbizottság megállapította, hogy ajánlatkérõ nem követett el jogsértést a kérelmezõ által kifogásolt pontozást illetõen, ezért a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 5.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>