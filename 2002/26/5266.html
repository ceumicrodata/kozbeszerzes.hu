<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5266)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.139/14/2002.<br>
<br>
Tárgy: a Hídépítõ Rt. kérelmezõ jogorvoslati kérelme Mórágy Község Önkormányzata ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hídépítõ Rt. (1138 Budapest, Karikás F. u. 20., képv.: dr. Horváth László jogtanácsos, továbbiakban: kérelmezõ) kérelme alapján indult jogorvoslati eljárásban, melyet Mórágy Község Önkormányzata (7165 Mórágy, Alkotmány u. 3., továbbiakban: ajánlatkérõ) "gravitációs szennyvízcsatorna, szennyvízátemelõ és szennyvíznyomócsõ építése" tárgyú közbeszerzési eljárása ellen nyújtott be, a kérelmezõ kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (2) bekezdését.<br>
A kérelmezõ jogorvoslati kérelmét a Döntõbizottság egyebekben elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzott nyilatkozatok alapján az alábbi tényállást állapította meg.<br>
Ajánlatkérõ 2001. november 28. napján a Közbeszerzési Értesítõ (K. É.) 48. számában közzétett részvételi felhívással, nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a részvételi szakasz lezárásaként döntött a részvételre jelentkezõk alkalmasságáról és ezzel egyidejûleg 2002. január 9-én, a részvételi szakaszban alkalmasnak ítélt ajánlattevõknek ajánlati felhívást küldött. Az ajánlati felhívásban ajánlatkérõ meghatározta, hogy az elbírálás az összességében legelõnyösebb ajánlat szempontja szerint történik, és az alábbiak szerint határozta meg az elbíráláshoz szükséges részszempontokat, azok súlyszámát és a ponthatárokat:<br>
részszempontok	súlyszámok<br>
- mûszaki teljesítés tartalma	3<br>
- vállalási ár	3<br>
- kedvezõ fizetési feltételek megajánlása	2<br>
- helyi foglalkoztatáspolitikai célkitûzések érvényesülése	2<br>
A részszempontok esetén adható pontszám: 1-10.<br>
Ajánlatkérõ ajánlati dokumentációt is kibocsátott, amely tartalmazta többek között a beruházás pénzügyi fedezetének a megoszlását, az ajánlatok tartalmi és formai követelményeit, részletesen az értékelési szempontok tartalmát, és a szerzõdéses feltételeket.<br>
Az ajánlati dokumentáció II. "Az értékelés tartalma" fejezet tartalmazta a 3. és 4. értékelési részszempont körében, hogy ajánlatkérõ értékeli, ha ajánlattevõk tesznek az ajánlatkérõ számára kedvezõ fizetési feltételeket, konstrukciót tartalmazó ajánlatot. Ezen ajánlatnak, illetõleg a fizetési konstrukciónak azonban összhangban kell lennie a vonatkozó jogszabályokkal.<br>
A helyi foglalkoztatáspolitikai célkitûzések érvényesülése részszempont értékelésére vonatkozóan az ajánlati dokumentációban ajánlatkérõ kifejtette, hogy az elbírálás során ajánlatkérõ értékeli a helyi vállalkozások és munkavállalók minél nagyobb mértékû részvételét a közbeszerzési eljárást képezõ beruházás megvalósításában. Ajánlattevõ olyan szerzõdést köteles csatolni, a helyi vállalkozással, amely nyertessége esetén automatikusan életbe lép, és megállapítható a szerzõdés összege. Ajánlattevõ tegyen nyilatkozatot, hogy milyen létszámban és mennyi ideig kíván foglalkoztatni a teljesítés során helyi munkavállalókat.<br>
A dokumentáció meghatározta, hogy mit tekint ajánlatkérõ helyi vállalkozásnak, valamint azt, hogy az értékelési pontszámot 80% mértékig az határozza meg, hogy mekkora összegû szerzõdéses állományt csatol, 20%-os mértékig az, hogy milyen tartalmú a nyilatkozat a helyi munkavállalók alkalmazása tekintetében.<br>
Elõírta ajánlatkérõ továbbá, hogy ha az ajánlattevõ helyi vállalkozásnak minõsül, akkor az értékelési eljárás elve fordított. Ilyen esetben a helyi székhelyû ajánlattevõ ajánlati árát csökkenteni kell a vállalkozó által csatolt nem helyi vállalkozókkal kötött szerzõdések összegével, és a fennmaradó összeg minõsül helyi vállalkozás által teljesítettnek.<br>
Ajánlatkérõ a dokumentációban III/4. pont alatt a fizetési feltételek között meghatározta, hogy a kivitelezõ havi gyakorisággal jogosult kiviteli részszámla benyújtására.<br>
Ajánlatkérõ a felhívásban meghatározottak szerint 2002. január 31-én helyszíni konzultációt tartott.<br>
Az ajánlatok bontására 2002. február 19-én került sor. Ajánlatot a következõ cégek tettek: a SADE-Magyarország Mélyépítõ Kft., a DÉLVIÉP Kft., a BAU TEAM Kft., az ALISCA BAU Kft. és a kérelmezõ.<br>
2002. március 14-én kihirdették az eredményt, mely szerint a beruházó önkormányzatok 2002. március 13-án közös testületi ülésen a bírálóbizottság szakvéleménye és összegzése alapján jelen közbeszerzési eljárás nyertes ajánlattevõjének az ALISCA BAU Építõipari és Vállalkozási Kft.-t jelölték meg. Az eredményhirdetésrõl készült jegyzõkönyv szerint ajánlatkérõ képviselõje részletesen ismertette a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerint elkészített összegzésben szereplõ adatokat és a pontozás módját. Az eredményhirdetésen jelen volt a kérelmezõ és a nyertes képviselõje is.<br>
Kérelmezõ 2002. március 19-én nyújtotta be a jogorvoslati kérelmet a Döntõbizottsághoz. Kérelme 6 pontban foglalja össze azon jogsértéseket, amelyeket ajánlatkérõ elkövetett az eljárás során és a döntése meghozatalakor.<br>
Álláspontja szerint a nyertesnek kihirdetett ajánlattevõ vonatkozásában fennáll az összeférhetetlenség a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdés b) pontja alapján. Ugyanis a nyertes ajánlattevõ ügyvezetõje a Dél-Tolna Közmû Üzemeltetõ Kft. felügyelõbizottságának elnöke és a Dél-Tolna Kft. mint üzemeltetõ hozzájárulását adta a vízügyi létesítési engedélyhez.<br>
A fenti indokok alapján fennálló összeférhetetlenség miatt megítélése szerint ajánlatkérõ jogsértést követett el azzal, hogy nem zárta ki a nyertes ajánlattevõt az eljárásból.<br>
Másrészt sérelmesnek találta kérelmezõ ajánlatkérõ értékelését a 3. részszempont "kedvezõ fizetési feltételek" körében. Elõadása szerint ajánlatkérõ egy új értékelési területet vont be az értékelésbe, amelyet elõre nem adott meg, azáltal, hogy az önerõ felhasználását vizsgálta. Álláspontja szerint e részszempont körében ajánlatkérõnek az áfafinanszírozásra adott konstrukciót, a kedvezõbb korábbi befejezési határidõt, valamint azt kellett volna figyelembe venni, hogy ha kisebb a megadott ajánlati ár, akkor azáltal az önkormányzat által felhasználni szükséges önerõ is kisebb. Ezen szempontok alapján pedig a kérelmezõ állítása szerint ajánlata kedvezõbb volt, mint a nyertesé, ettõl eltérõ eredményt ajánlatkérõ által alkalmazott mesterséges képlet hozhatott.<br>
Harmadrészt sérelmezte, hogy a 4. részszempont meghatározása jogszabálysértõ volt, hiszen a törvény csupán elõnyben részesítést tesz lehetõvé a foglalkoztatáspolitikai célkitûzések körében, nem pedig bírálati szempontként történõ megjelölését. Kifogásolta ajánlatkérõnek ezen részszempont körében történt értékelését és azt, hogy arra nem a dokumentációban elõre megadott módon került sor.<br>
További jogsértésként jelöli meg a kérelmezõ, hogy ajánlatkérõ a mûszaki leírást nem a Kbt.-ben elõírtak szerint állította össze, a helyszíni bejárás során megsértette a dokumentáció módosításának tilalmára vonatkozó elõírást, amikor ütemterv csatolását - dokumentációtól eltérõen - nem tette kötelezõvé.<br>
Kérelmezõ állítása szerint ajánlatkérõ megsértette a törvény értékelésre vonatkozó szabályait is, mivel az értékelés során nem konzekvensen alkalmazta az általa megadott arányosítási követelményeket.<br>
Jogsértést követett el ajánlatkérõ a kérelmezõ elõadása szerint azzal, hogy az eredményhirdetésre nem hívta meg az ajánlattevõket. Az eredményhirdetés idõpontjáról írásbeli tájékoztatót nem kaptak, annak pontos ideje az ajánlati felhívásban és dokumentációban sem került ismertetésre. Ezen túl ajánlatkérõ jogsértõen nem küldte meg az eredményhirdetés jegyzõkönyvét és az összegzést a részükre, az eredményhirdetésen pedig nem ismertette részletesen a döntés indokait, továbbá állításuk szerint nem derült ki az eljárás során, hogy ajánlatkérõ elvégezte-e az ajánlatok formai vizsgálatát.<br>
Kérte a Döntõbizottságot, hogy állapítsa meg a jogsértést és semmisítse meg ajánlatkérõ eljárást lezáró döntését, valamint kötelezze ajánlatkérõt a költségek viselésére. Ideiglenes intézkedés alkalmazásaként kérte a szerzõdés megkötésének megtiltását.<br>
Ajánlatkérõ észrevételében a kérelem elutasítását kérte annak megalapozatlansága és elkésettsége okán.<br>
Ajánlatkérõ észrevételében megalapozatlannak tartja a kérelmezõnek az összeférhetetlenségre vonatkozó kifogását, álláspontja szerint a nyertes ajánlattevõvel kapcsolatban nem áll fenn kérelmezõ által hivatkozott összeférhetetlenség, hiszen a pályázati kiírást a Márton-Invest Bt. készítette, az engedélyes terveket pedig a Gemenc Bau Kft. Egyik társaságban sem vezetõ tisztségviselõ, illetve felügyelõ bizottsági tag a nyertes ügyvezetõje. Az pedig, hogy a vízjogi létesítési engedélyt jóváhagyó üzemeltetõ Dél-Tolna Kft. felügyelõbizottságának elnöke a nyertes ügyvezetõje, nem jelentett elõnyt nyertes ajánlattevõnek megítélése szerint.<br>
Álláspontja szerint alaptalan kérelmezõ elõadása a 3. értékelési részszempontra vonatkozóan. Elõadta, hogy a fizetési feltételek értékelés nem az önerõ nagysága alapján történt, hanem az összegzésben megadott képlet szerint, annak érdekében, hogy meg tudják állapítani, melyik ajánlat a legkedvezõbb a fizetési feltételek körében. Az értékelés során alkalmazott módszer során figyelembe vették a számlakibocsátás gyakoriságát, a számlák idõbeli ütemezését, a részszámlák összegét, a fizetési határidõt. Ezen elemek mind a részszempont körébe tartozó értékelhetõ tartalmi elemek álláspontja szerint. Ajánlatkérõ nyilatkozott, hogy egyik ajánlattevõ esetében sem vették figyelembe az esetleges önerõ bármilyen formában történõ megelõlegezésére adott konstrukciókat, mivel nem akarták, hogy felmerülhessen: nem áll rendelkezésre az önkormányzatok szükséges önereje a beruházáshoz. Ajánlatkérõ elõadta, az a fizetési feltétel megajánlás volt számára kedvezõ, amely esetén a beruházás megindításának tervezett napjára számított saját erõ nagysága a legkisebb. Ennek a kiszámítására a legpontosabb módszer az általuk alkalmazott számítási módszer.<br>
A 4. részszempont körében kifejtette, hogy annak értékelésére az ajánlati dokumentációban részletesen kifejtettek alapján került sor, ajánlattevõk által megadott nyilatkozatok figyelembevételével, így alaptalan azon kérelmezõi állítás, hogy nem a felhívásban megadottak szerint értékelt. Másrészt elkésettnek is tartja a kérelmezõ azon kifogását, hogy jogsértõ az értékelési szempont megadása, hiszen azt már kérelmezõ az ajánlattételi határidõt megelõzõen ismerte, mégsem kifogásolta. Ugyancsak elkésettségre hivatkozott ajánlatkérõ a kérelmezõnek a mûszaki leírás tartalmára és a dokumentáció módosítására vonatkozó kérelmei vonatkozásában.<br>
Alaptalan álláspontja szerint kérelmezõ arra vonatkozó elõadása, hogy ajánlatkérõ az értékelés során nem következetesen alkalmazta az arányosítás módszerét. Ajánlatkérõ nyilatkozott, hogy valamennyi értékelési részszempont esetében a lineáris arányosítással az ajánlatok egymás alá rendelésének módszerével értékelt.<br>
Ajánlatkérõ a tárgyaláson tett nyilatkozatával elismerte, hogy az eredményhirdetés idõpontjáról nem küldtek külön meghívót az ajánlattevõk részére. Az ajánlati felhívásban meghatározásra került az eredmény kihirdetésének napja, 2002. március 14. és annak helye, azonban annak idõpontja nem került feltüntetésre gépelési hiba folytán. Nyilatkozott továbbá, hogy valamennyi nyilvános eljárási cselekményt 10.00 órai idõpontban tartották meg, az eredményhirdetésen a kérelmezõ egyébként jelen is volt. Elõadta ajánlatkérõ, hogy az eredményhirdetésen az 5. számú melléklet tartalma került felolvasásra. Elõadását erõsíti meg álláspontja szerint maga a kérelmezõ kérelme is, hiszen a kérelmében olyan kifogásokat ír le (pl. kedvezõ fizetési feltételek körében az alkalmazott módszer), amely alapján feltétlenül ismertetésre kellett kerülnie a döntés indokainak. Nyilatkozott arról is, hogy határidõben kerültek megküldésre az összegzések ajánlattevõk számára, egyben az ajánlati szelvénnyel igazolta, hogy 2002. március 22. napján megküldésre került ajánlattevõk - köztük kérelmezõ - részére az összegzés.<br>
Kérelmezõ azon kifogására, miszerint nem került sor az ajánlatok formai/érvényességi vizsgálatára, ajánlatkérõ nyilatkozott, hogy áttekintették az ajánlatokat formai szempontból és valamennyi ajánlatot érvényesnek találták.<br>
Egyéb érdekelt Alisca Bau Kft. észrevételében a kérelem elutasítását kérte, elõadta, hogy a kérelemben foglaltak egy része elkésett, más részük nem megalapozott.<br>
A Döntõbizottság ideiglenes intézkedést nem alkalmazott, mivel a rendelkezésre álló iratok alapján az alkalmazásának indokai nem voltak megállapíthatóak.<br>
Ajánlatkérõ a nyertes ajánlattevõvel a szerzõdést az ajánlati felhívásban elõre megadott idõpontban, 2002. március 23. napján megkötötte.<br>
A Döntõbizottság megállapította, hogy a kérelmezõ jogorvoslati kérelmében foglalt kérelmi elem - az eredményhirdetés idõpontjának ajánlatkérõ általi megadása elmulasztását kivéve - az alábbi indokok alapján megalapozatlan.<br>
A kérelmezõnek a dokumentáció mûszaki leírásának jogsértõ meghatározására, a dokumentáció módosítására és a 4. értékelési részszempont "helyi foglalkoztatási politikai célkitûzések" értékelésének jogsértõ módon történõ megadására vonatkozó kérelmei elkésettek az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a Döntõbizottság elõtt a jogorvoslati eljárást, a törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A kérelmezõ az ajánlati dokumentációt az ajánlati felhívásba megadott határidõben megvásárolta, annak tartalmát ismerte. Az ajánlatkérõ által 2002. január 31. napján tartott helyszíni konzultáción már írásban 2002. január 31-én kérdéseket is tett fel a dokumentáció mûszaki tartalmával kapcsolatban is.<br>
Az ajánlati dokumentáció részletesen tartalmazta továbbá az értékelési részszempontok tartalmát, így a kérelmezõ által sérelmezett 4. részszempont vonatkozásában kérelmezõ már a dokumentációból megismerte, hogy ajánlatkérõ értékelési szempontként adta meg a foglalkoztatáspolitikai célkitûzések érvényesülését. A dokumentáció részletesen tartalmazta, hogy ajánlatkérõ milyen módon kívánja értékelni ajánlattevõk ajánlásait e körben, definiálta továbbá, hogy mit ért helyi vállalkozás alatt. A kérelmezõ a dokumentációt 2002. január 25. napján megvásárolta, a kérelmezõ e körben is ismerte a dokumentáció tartalmát már a helyi konzultáció idõpontjában, hiszen a részszempontok értékelésére vonatkozóan is tett fel kérdést írásban ajánlatkérõ felé 2002. január 31. napján.<br>
A helyszíni konzultáción történõ dokumentáció módosítására vonatkozó kérelmezõi kifogással összefüggésben rámutat a Döntõbizottság arra, hogy kérelmezõ a 2002. január 31. napján megtartott konzultáción képviseltette magát, az ott elhangzottakról tudomást szerzett, valamint a konzultációról felvett jegyzõkönyvet ajánlatkérõ meg is küldte részére. A kérelmezõ az ajánlatkérõ elõírásai szerint tette meg 2002. február 19. napján az ajánlatát.<br>
A fent ismertetett - a jogorvoslati eljárás keretében feltárt - körülmények alapján megállapítható, hogy kérelmezõnek 2002. március 19. napján benyújtott jogorvoslati kérelmében a dokumentáció mûszaki leírás megadás körében ajánlatkérõ által a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) és (2) bekezdésének megsértésének, a dokumentáció módosításával a Kbt. 48. § (1) bekezdésének megsértésére való hivatkozása, végül pedig a 4. értékelési részszempont meghatározása körében a Kbt. 35. § (1) bekezdésének megsértésének megállapítására irányuló kérelme a törvényben elõírt jogvesztõ 15 napos szubjektív határidõn túl került benyújtásra, így a kérelme elutasításának van helye elkésettség okán a Kbt. 80. § (4) bekezdésében foglaltak alapján.<br>
A Döntõbizottság ezt követõen a határidõben benyújtottnak tekinthetõ kérelmeket megvizsgálta és megállapította, hogy a következõ kérelmi elemek megalapozatlanok az alábbiak szerint:<br>
I. A nyertes vonatkozásában fennálló összeférhetetlenség megállapítása a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés b) pontja alapján és ajánlatkérõ által a Kbt. 31. § (5) bekezdése megsértésének megállapítására irányuló kérelem alaptalan:<br>
A Kbt 31. § (2) bekezdése kimondja, hogy az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója.<br>
A közbeszerzési eljárásban az összeférhetetlenség fennállásának megállapításához ki kell meríteni a fent idézett jogszabályhelyben foglalt valamely feltételt. Jelen ügyben a kérelmezõ arra alapította a jogsértés megtörténtét, hogy a vízjogi létesítési engedélyezési eljárásban a Dél-Tolna Közmû Kft. mint közmûkezelõ nyilatkozatadással közremûködött. A nyertes ajánlattevõ ügyvezetõje pedig a megnevezett - eljárásba bevont - társaság felügyelõbizottságának elnöke. A kérelmezõ álláspontja, hogy ajánlatkérõnek ki kellett volna zárni a nyertes ajánlattevõt az eljárásból a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése alapján az összeférhetetlenség fennállása miatt.<br>
A Döntõbizottság megvizsgálta a rendelkezésre álló iratokat, a kérelmezõ által csatolt cégkivonatot és megállapította, hogy a kérelmezõ által hivatkozott indokok alapján a nyertes ajánlattevõ összeférhetetlensége nem áll fenn.<br>
A hatályos cégtörvény - a gazdasági társaságokról szóló 1997. évi CXLIV. évi törvény - rendelkezései alapján a felügyelõbizottság tagjai - elnöke - nem vezetõ tisztségviselõje a társaságnak, így a jelen ügyben a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés b) pontban meghatározott összeférhetetlenség esete nem állapítható meg.<br>
A fentiek alapján ajánlatkérõ nem követett el jogsértést, amikor nem zárta ki a nyertes ajánlattevõt az eljárásból a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése alapján, mert a nyertes ajánlattevõ nem tartozik a Kbt. 31. § (2) bekezdés b) pont hatálya alá.<br>
Továbbá ajánlatkérõ által nem került az eljárás elõkészítésébe bevonásra a nyertes ajánlattevõ, sem pedig a nyertes ajánlattevõ vezetõ tisztségviselõje, így már ezen okból sem beszélhetünk összeférhetetlenségrõl.<br>
II. A. 3. értékelési részszempont értékelése körében ajánlatkérõ által a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének, Kbt. 32. § (2) és 55. § (6) bekezdése megsértésének megállapítására irányuló kérelem alaptalan:<br>
Ajánlatkérõ a dokumentációban - megismételve a felhívást - meghatározta, hogy a kedvezõ fizetési feltételeket és konstrukciót értékelni kívánja. A dokumentációba további kikötése csak arra vonatkozott, hogy a megajánlott fizetési konstrukciónak összhangban kell lennie a vonatkozó jogszabályokkal. Ajánlatkérõ egyéb magyarázatot nem adott ezen értékelési részszempontra vonatkozóan, ajánlattevõk részérõl sem merült fel kérdés az eljárás során.<br>
Ajánlatkérõ nyilatkozott, hogy számára az a fizetési feltétel volt kedvezõ, amely az ajánlatkérõ által rendelkezésre bocsátani szükséges legkisebb önerõt igényli a beruházás során. A megfelelõ értékelés elvégzéséhez igénybe vett képlet arra szolgált, hogy megállapítható legyen, mely ajánlat biztosítja az önkormányzatok részére a legkisebb megterhelést az önerõ felhasználásánál.<br>
A Döntõbizottság álláspontja szerint ajánlatkérõ a 3. részszempont értékelése körében nem tért el a dokumentációban elõre megadott szemponttól, az alkalmazott képletet jogszerûen alkalmazta a legkedvezõbb ajánlati vállalás kiválasztására.<br>
A Kbt. vonatkozó rendelkezései nem tartalmaznak kötelezést arra vonatkozóan, hogy ajánlatkérõnek elõre meg kell adnia az alkalmazott módszert.<br>
A rendelkezésre álló iratok alátámasztják ajánlatkérõ jogszerû eljárását, hiszen az értékelés során nem tett mást, mint azt vizsgálta meg, hogy számára melyik a legkedvezõbb fizetési feltétel.<br>
Az eljárás során nem találta bizonyítottnak a Döntõbizottság kérelmezõ arra való hivatkozását, hogy ajánlatkérõ nem rendelkezne a szükséges önerõvel. Ajánlatkérõ a dokumentációban nyilatkozott az önerõ rendelkezésre állásáról, ezen nyilatkozatát a jogorvoslati tárgyalás során is megerõsítette, ezen nyilatkozat valótlanságára vonatkozóan kérelmét nem támasztotta alá kérelmezõ, ezt megalapozó körülményeket a rendelkezésre álló iratokból a Döntõbizottság sem állapított meg.<br>
III. A 4. értékelési részszempont ajánlati dokumentációtól eltérõen történõ értékelése körében a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése megsértésének megállapítására irányuló kérelem alaptalan az alábbiak szerint:<br>
A Döntõbizottságnak a kérelem keretei között kizárólag azt kellett megvizsgálnia, hogy ajánlatkérõ az értékelés során betartotta-e a dokumentációban elõírtakat:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ az ajánlati dokumentációban részletesen meghatározta, hogyan kívánja értékelni a 4. értékelési részszempontot, meghatározta azt is, hogy milyen dokumentumokat kér csatolni az ajánlatban az értékelés elvégzése céljából.<br>
A Döntõbizottság megvizsgálta ajánlatkérõnek ezen 4. értékelési részszempont körében végzett értékelését és megállapította, hogy ajánlatkérõ mindenben az általa elõre megadott szempontokat figyelembe véve vizsgálta meg az ajánlatok tartalmi elemeit, az ajánlattevõk által csatolt szerzõdések alapján. A fentiek szerint ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltak betartásával értékelte a 4. részszempontot.<br>
A Döntõbizottság az eljárás során nem találta kellõen alátámasztottnak kérelmezõnek a nyertes által a foglalkoztatáspolitikai célkitûzések körében a nem helyi vállalkozók igénybevételére tett nyilatkozatát. A közbeszerzési eljárásban és a jogorvoslati eljárásban sem merült fel olyan körülmény, amely nyertes fenti tárgyú nyilatkozatának valótlanságát támasztaná alá. Kérelmezõ szubjektív véleménye nem szolgálhat alapul a hamis adatközlés megállapítására.<br>
Kérelmezõ kifogásolta, hogy az értékelés során ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. A Döntõbizottság megvizsgálta ajánlatkérõ értékelését és megállapította, hogy ajánlatkérõ az értékelés során az általa a dokumentációban megadottak szerint minden részszempont esetén arányosítás módszerével állapította meg a végsõ pontszámokat, így alaptalan a kérelmezõ kérelme a Kbt. 55. § (6) bekezdésének megsértésére vonatkozóan is.<br>
A Döntõbizottság megvizsgálta, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltak betartása mellett küldte-e meg az eredményhirdetési jegyzõkönyvet az ajánlattevõk részére, és az eredményhirdetésen ismertetésre kerültek-e az összegzésben foglalt adatok, és az alábbi megállapításokra jutott:<br>
Ajánlatkérõnek az eredményhirdetésrõl felvett jegyzõkönyv szerint az 5. sz. melléklet tartalma részletesen ismertetésre került, melyet a jelen lévõ nyertes ajánlattevõ észrevételében megerõsített. A jogorvoslati eljárásban nem merült fel olyan tény, vagy körülmény, amely kérelmezõ állítását alátámasztanák, ellenkezõleg a feltárt tények alapján ajánlatkérõ nem követett el jogsértést. Megalapozatlannak bizonyult a kérelmezõ azon kifogása, hogy az összegzés nem a megfelelõ határidõben került megküldésre a részükre.<br>
A fent idézett <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján az összegzést, az eredményhirdetést követõ 5 munkanapon belül kell megküldeni az ajánlattevõk részére. Ajánlatkérõ az eljárás eredményét 2002. március 14. napján hirdette ki, ez a nap csütörtök volt, az ezt követõ 5. munkanap - tekintettel a 15-ei nemzeti ünnepre és a hétvégére - 2002. március 22-ére esett.<br>
Ajánlatkérõ az ajánlati szelvény bemutatásával igazolta, hogy az összegzést 2002. március 22. napján postára adta. A bemutatott ajánlati szelvény ragszáma és a kérelmezõ részére megküldött - összegzést tartalmazó - levél ragszáma azonos volt.<br>
A fenti indokok alapján kérelmezõ kérelme megalapozatlan volt az ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megsértése körében.<br>
Megalapozatlannak találta a Döntõbizottság azon kérelmezõi elõadást, hogy ajánlatkérõ nem vizsgálta az ajánlatok formai megfelelõségét.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A rendelkezésre álló iratok között szereplõ bontási jegyzõkönyv tanúsága szerint a ajánlatkérõ a bontáson elvégezte az ajánlatok formai vizsgálatát, ezen túl az összegzésbõl is kiderül, hogy ajánlatkérõ minden ajánlatot érvényesnek talált. A hatályos jogszabályok szerint ajánlatkérõnek az érvénytelennek minõsített ajánlatok esetében áll fenn indoklási kötelezettsége, így ajánlatkérõ nem követett el jogsértést.<br>
A Döntõbizottság egyetlen, az eredményhirdetésre történõ meghívás elmulasztására vonatkozó kérelmi elem tekintetében állapította meg, hogy ajánlatkérõ nem jogszerûen járt el.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(2) bekezdés szerint az eredményhirdetésre az ajánlattevõket, továbbá - a közbeszerzéshez központi költségvetési támogatásban részesülõ ajánlatkérõ esetén - a külön jogszabályban meghatározott szerveket, személyeket meg kell hívni.<br>
Ajánlatkérõ az ajánlati felhívásban meghatározta az eredményhirdetés napját, azonban elmulasztotta annak pontos idõpontját megadni. Ajánlatkérõnek - jogszerûen eljárva - értesítenie kellett volna az eredményhirdetés pontos idõpontjáról valamennyi ajánlattevõt egyidejûleg írásban, mivel az az ajánlati felhívásban nem szerepelt.<br>
Ajánlatkérõ az eljárás során tartott tárgyaláson elismerte a mulasztását és azt, hogy külön értesítést nem küldött ajánlattevõknek. Nyilatkozott továbbá, hogy valamennyi nyilvános eljárási cselekménye 10.00 órai idõpontban kezdõdött, a bontáson szóban a jelenlévõknek ez említésre is került.<br>
A tényállás tisztázása során megállapítást nyert az is, hogy az eredményhirdetés pontos megadása ellenére a kérelmezõ - és nyertes is - jelen volt a nyilvános eredményhirdetésen, ajánlatkérõ mulasztásából hátrány nem érte, egyik ajánlattevõtõl sem érkezett ajánlatkérõhöz írásbeli észrevétel az idõpontra vonatkozóan.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja szerinti jogkövetkezményt alkalmazta, kérelmezõ kérelmét egyebekben a Kbt. 88. § (1) bekezdés a) pontja alapján elutasította.<br>
A megállapított jogsértés csekély súlyára tekintettel a Döntõbizottság az egyéb jogkövetkezmény alkalmazását nem találta indokoltnak.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 18.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>