<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5338)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.198/18/2002.<br>
<br>
Tárgy: dr. Kardkovács Kolos, a Közbeszerzések Tanácsa tagja által kezdeményezett eljárás Kiskunmajsa Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Kardkovács Kolos, a Közbeszerzések Tanácsa tagja által (1055 Budapest, Honvéd u. 13-15., a továbbiakban: kezdeményezõ) Kiskunmajsa Város Önkormányzata (6120 Kiskunmajsa, Fõ út 82., képviseli dr. Jakab Sándor ügyvéd, 2131 Göd, Pesti út 81.) és Ister Mérnökiroda Kft. (1118 Budapest, Ménesi út 39., a továbbiakban ajánlatkérõ) "szennyvízcsatorna-hálózat építése és szennyvíztisztító telep bõvítése" tárgyú közbeszerzési eljárása ellen kezdeményezett jogorvoslati eljárást megszünteti.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Az Alsó-Tiszavidéki Vízügyi Igazgatóság az 1999. január 27-én jogerõre emelkedett határozatában vízjogi létesítési engedélyt adott ajánlatkérõ részére a város szennyvízelvezetése és szennyvíztisztítása bõvítésének a megvalósítására. A határozatban a szennyvízcsatorna rész alábbi fõbb mûszaki adatai kerültek rögzítésre:<br>
"Szennyvízcsatorna:<br>
Épül összesen:<br>
- 38 646 m DN 200 ULTRA PVC gravitációs csatorna,<br>
- 946 m DN 300 ULTRA PVC gravitációs csatorna,<br>
- 2257 m DN 90 UPOTEN PVC nyomóvezeték,<br>
- 11 db átemelõ.<br>
A bekötésre kerülõ ingatlanok száma: 2785 db."<br>
Ajánlatkérõ kérésére az I. fokú vízügyi hatóság 2002. január 23-án a vízjogi létesítési engedély érvényességi idejét - változatlan tartalommal - 2003. december 31. napjában állapította meg.<br>
Ajánlatkérõ a Közbeszerzési Értesítõ 2001. december 12-i, 50. számában (9142) tette közzé részvételi felhívását nyílt, elõminõsítéses eljárás megindítására.<br>
A beszerzés tárgyát és mennyiségét felhívása 3. a) pontjában az alábbiak szerint állapította meg:<br>
"- gravitációs csatorna DN 200 PVC	38 346 fm<br>
- gravitációs csatorna DN 300 PVC	946 fm<br>
- gravitációs csatorna DN 160 PVC	27 111 fm<br>
- nyomóvezeték DN 90 KPE	2 257 fm<br>
- III. és V. sz. átemelõk Q = 251-500 m3/d	749 m3/d<br>
- IV., V., VII., VIII., IX., X., XII. sz. Q = 51-250 m3/d	884 m3/d<br>
- XI., XIII. sz. Q = 0-50 m3/d	55,5 m3/d<br>
Eleveniszapos szennyvíztisztítási technológiájú szennyvíztisztító telep bõvítése 1500 m3/d kapacitással."<br>
Ajánlatkérõ részvételi felhívásában rendelkezett a pénzügyi, gazdasági és mûszaki alkalmasság elbírálásával kapcsolatos követelményekrõl, továbbá az egyéb kötelezõ tartalmi kellékekrõl.<br>
A részvételi jelentkezés határidejéig, 2002. január 7-ig nyolcan nyújtották be részvételre jelentkezésüket.<br>
Ajánlatkérõ 2002. január 28-án hirdette ki a részvételi szakaszt lezáró döntését. A jelentkezõk közül a Szeviép Rt.-t és a Somogyi és Társa Kft.-t alkalmatlannak minõsítette, míg a többi jelentkezõt: az OMS Hungária Kft.-t, a Délviép Kft.-t, az Alterra Kft.-t, a Swietelsky Kft.-t, a Kötiviép Kft.-t és a Délépítõ Rt.-t, alkalmasnak minõsítette és 2002. február 1-jén felhívta ajánlattételre.<br>
Az ajánlati felhívás 7. pontjában ajánlatkérõ az ajánlatok elbírálásának szempontjaként az összességében legelõnyösebb ajánlatot jelölte meg és az alábbiak szerint határozta meg a részszempontokat, a súlyszámokat és a ponthatárokat:<br>
részszempontok	súlyszámok<br>
<br>
1. Kötbér vállalás mértéke a véghatáridõre - Ft/nap	10<br>
<br>
2. Teljesítési biztosíték mértéke - % (minimum 5%)	9<br>
<br>
3. Az elkülönített állami alapok és az áfa kamatmentes meghitelezése általában három (3) hónapra vagy azok beruházóhoz való visszaérkezéséig, a projekt pénzügyi ütemtervébõl meghatározhatóan szükséges összeg százalékos arányában - %	9<br>
<br>
4. Vállalt teljesítési határidõbõl számítható kivitelezési idõtartam - nap	8<br>
<br>
5. Lakossági, telken belüli bekötések csõanyagának fajlagos ára a címzett és céltámogatási törvény állami támogatás felhasználhatósági szabályait figyelembe véve - Ft/fm	8<br>
<br>
6. Lakossági, telken belüli bekötések fajlagos munkadíja - Ft/fm	8<br>
<br>
7. A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pont szerinti helyi vállalkozók, vállalkozások részvételi aránya, két tizedespontra kerekítve -  % (maximum 10%)	6,6<br>
 8. Ajánlati ár - nettó Ft	6<br>
 9. Jótállási biztosíték mértéke - % (minimum 5%)	5<br>
<br>
10. Vállalt maximális kötbér - % (minimum 12%)	5<br>
<br>
11. Garanciavállalás mértéke - év (maximum 5 év)	4<br>
Adható pontszám részszempontonként 1-10 pont.<br>
Ajánlatkérõ az általa összeállított dokumentációban határozta meg az ajánlatok benyújtásának tartalmi és formai követelményeit, továbbá a dokumentáció részét képezte a tervdokumentáció is.<br>
Ajánlatkérõ a dokumentáció 1.2 pontjában a beruházás pénzügyi fedezetének meglétérõl tájékoztatta az ajánlattevõket, amely részben állami támogatásokból, részben az önkormányzat saját pénzeszközeibõl, részben pedig lakossági társulati forrásokból áll.<br>
A dokumentáció 2.1. pontja szerint a tervdokumentáció részei: az engedélyes terv, a csatornahálózat kiviteli tervei, a szennyvíztisztító telep tenderterve és kiviteli tervei. A kiviteli tervek tartalmazzák - az 1999-es állapot szerint - a belterületi ingatlanok számát, elhelyezkedését is.<br>
Közölte továbbá ajánlatkérõ, hogy a csatornahálózat kiviteli tervei vonatkozásában az Ister Mérnökiroda Kft., míg a szennyvíztisztító telep tenderterve és kivitele terve vonatkozásában az UTB Envirotec Kft. rendelkezik a tervezõi, mûvezetési joggal. Ezzel kapcsolatban arról tájékoztatta az ajánlattevõket, hogy a tervezési díjak nem tartalmazzák a tervezõi mûvezetési díjat.<br>
A dokumentáció 8.1. pontja szerint ajánlattevõknek a befejezési határidõre prognosztizált fix átalányáras ajánlati árra kell megtenniük ajánlatukat és azt a dokumentáció II. számú mellékletét képezõ "Teljesítményjegyzék" tételei szerint kell kidolgozniuk.<br>
Felhívta arra is a figyelmet, hogy a munkarészenként megjelölt összegeknek mindenre fedezetet kell nyújtani, amely az ajánlat tárgyának I. osztályú megvalósításához és az ajánlati kiírásban rögzítették betartásához szükséges.<br>
A "Teljesítményjegyzék"-et ajánlatkérõ két részre bontotta: csatornahálózat és szennyvíztisztító telep. A csatornahálózati részben utcákra lebontva adta meg szennyvízközcsatornák hosszát és a házi bekötések számát, valamint hosszát.<br>
A dokumentáció 2.3. pontjában ajánlatkérõ meghatározta a beruházás célját: a település minden belterületi ingatlanának csatornával történõ ellátása és a szennyvíztisztító kapacitás növelése.<br>
Ajánlatkérõ elõírta, hogy az ajánlattevõket terheli minden olyan munka és annak költsége (tervezés, engedélyezés, kivitelezés), amely azért szükséges, mert olyan belterületi ingatlant kell bekötni, amelyet az 1999-ben készített kiviteli terv még nem tartalmazott, továbbá ahol célszerûségi okokból vagy egyéb, a közmûvek helyzetébõl adódóan a tendertervtõl eltérõen kell a csatlakozást megoldani.<br>
Ezzel kapcsolatban 2.4. pontjában kimondta, hogy ha emiatt a tendertervek teljesítményjegyzékének egyes tételei mennyiségi adatai változnak, ez a változás nem befolyásolhatja az ajánlati árat.<br>
Ugyanezen pontban felhívta az ajánlattevõk figyelmét arra is, hogy ajánlatukat a kiviteli tervek (csatorna) és a tendertervek (szennyvíztisztító telep) és a helyszín alapos ismerete alapján nyújtsák be.<br>
Ajánlatkérõ elõírása szerint az ajánlattevõknek a dokumentáció III. számú mellékletében foglaltaknak megfelelõen kell elkészíteniük a mûszaki és pénzügyi ütemtervüket. Ezzel kapcsolatban a dokumentáció 3.7. pontjában elõírta azt is, hogy a nyertesnek a szerzõdéskötés napjától számított 30 napon belül kötelezõ ajánlatkérõvel és megbízottjával véglegesíteni a mûszaki és pénzügyi ütemtervét.<br>
Ajánlatkérõ a dokumentáció 4.4 pontjában a házi bekötésekkel kapcsolatban. kimondta, hogy ez a bekötés a telekhatáron belül 1 méterig terjed és mûanyag tisztítónyílással, az azt lezáró fedõlappal, valamint csatlakozó végelzáró idommal végzõdik.<br>
A dokumentáció 5. "Minõségi követelmények és garanciák" címszavú részének 5.1. pontja szerint:<br>
"Az ajánlattevõ csak Magyarországon felhasználási engedéllyel bíró, I. osztályú anyagot; szerelvényt, gépet, készüléket és berendezést használhat fel. A beszállítók minõsítésére a beruházó fenntartja magának a jogot."<br>
Ebben a körben az 5.6. pontban ajánlatkérõ kérte, hogy a szerzõdés mellékleteként ajánlattevõk csatolják a minõségbiztosítási rendszerüknek az ajánlat tárgyát képezõ munkákra vonatkozó részletes szabályozását.<br>
Ajánlatkérõ a dokumentáció 6.2. pontjában az egyes ingatlanoknak a csatornahálózatra kötésével kapcsolatban az alábbiak szerint rendelkezett:<br>
"6.2. A beruházás tárgyához, illetve annak elkészülte után annak hasznosulásához szorosan kötõdik az ingatlanok rákötése az elkészült csatornahálózatra. A telken belüli rákötések 90%-os csatlakozási fokát a mûszaki átadás-átvételtõl számított 90 napon belül a KAC támogatási szerzõdés elõírja, ellenkezõ esetben a beruházó köteles visszafizetni a támogatást. Ennek okán a beruházó - a beruházás konkrét tárgyán kívüli és külön szerzõdéssel megrendelésre kerülõ, valamint állami támogatásokon kívüli saját forrásból fedezendõ - árajánlatot kér az ingatlanok belsõ bekötésének kivitelezésére két tételben:<br>
- A lakossági telken belüli bekötések I. osztályú minõségi bizonylattal rendelkezõ fajlagos átalány anyagárára (NA 100 PVC) a szükséges idomokat is beleértve "Ft/fm" formájában.<br>
Az ingatlanon belüli munkák elvégzésének nettó (áfa nélküli) munkadíjára fajlagos áron "Ft/fm" egységárral, mely egységár tartalmazza az ingatlanon belüli, eredeti állapotnak megfelelõ helyreállítási költséget is.<br>
Fenti fajlagos árak és kapcsolódó kivitelezési költség nem része a jelen tenderdokumentációval, vízjogi engedéllyel és kiviteli tervvel meghatározott és állami támogatásokat is élvezõ mûszaki tartalomnak, illetve ajánlati árnak. A lakossági rákötésekkel kapcsolatos fajlagos árak azonban a pontozási rendszer részét képezik."<br>
Ajánlatkérõ a dokumentáció 8.1. pontjában közölte az ajánlattevõkkel - szennyvíztisztító telepre és támogatott csatornahálózatra bontva -, hogy milyen legmagasabb ajánlati árra rendelkezik fedezettel.<br>
Ezzel kapcsolatban tájékoztatta az ajánlattevõket, hogy érvénytelennek nyilvánítja azt az ajánlatot, amely akár valamelyik részében, akár összességében magasabb, mint a közölt pénzügyi fedezete.<br>
A dokumentáció 12. pontjának 23. francia bekezdésében ajánlatkérõ egyrészt cégszerûen aláírt nyilatkozatot kért a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pontja szerinti helyi vállalkozások részvételi arányáról, továbbá erre vonatkozóan mindkét fél által aláírt, az egyszerûsített szerzõdési feltételek tartalmi követelményeit kielégítõ szándéknyilatkozatot. A szándéknyilatkozatra vonatkozó követelményt tartalmazza a dokumentáció 6.3. pontjának második mondata is.<br>
Ajánlatkérõ az ügy elbírálása szempontjából releváns kérdésekre a 2002. február 21-én tartott helyszíni konzultáción, továbbá az ezt követõen feltett kérdésekre az alábbi válaszokat adta:<br>
- a tervezõi mûvezetés díjára az ajánlattevõk írásbeli megkeresésére az UTB Envirotec Kft. írásban adja meg a válaszát,<br>
- a helyi vállalkozások bevonására vonatkozó szándéknyilatkozat egyszerûsített szerzõdéses feltételeknek megfelelõ minimális tartalmi kellékei: "szerzõdõ felek, projekt megnevezése, feladat meghatározása, ellenszolgáltatás összege, teljesítési határidõ, nyilatkozat arról, hogy ajánlatadó nyertessége esetén ez egy visszavonhatatlan megállapodás, mely mindkét szerzõdõ félre kötelezõ érvényû, dátum, cégszerû aláírás",<br>
- a csatornázási tervek 1999-es elkészülte után a településen nem volt számottevõ bõvítés,<br>
- a dokumentáció 6.2. pontjában ajánlatkérõ a telken belüli bekötésekre kér ajánlatot, amely nem támogatott mûszaki tartalom és egységárakat kell megadni. Így ajánlattevõk két ajánlatot tesznek, két szerzõdéstervezetet kell csatolni. Ajánlatkérõ a két ajánlatot összevontan kezeli, egy nyertest hirdet, de vele két külön szerzõdés kerül megkötésre: "egyet a közhálózatra és szennyvíztisztítóra vonatkozóan, egyet pedig a telken belüli munkákra."<br>
Az ajánlattételi határidõig, 2002. március 25-ig öten nyújtottak be ajánlatot: a DÉLVIÉP Kft., a DÉLÉPÍTÕ Rt., a SWIETELSKY Kft., a KÖTIVIÉP'B Kft. és az OMS Hungária Kft.<br>
Az egyes ajánlattevõktõl kért magyarázatadást követõen ajánlatkérõ 2002. április 12-én hirdette ki az eljárást lezáró döntését, minden ajánlatot érvényesnek minõsített, az eljárás nyertese az OMS Hungária Kft. lett, míg õt követõ a legkedvezõbb ajánlattevõnek a DELVIÉP Kft.-t hirdették ki.<br>
Dr. Kardkovács Kolos 2002. április 12-én nyújtotta be az eljárás kezdeményezését, ebben elõadta, hogy ajánlatkérõ jogsértõ dokumentációjáról 2002. április 10-én egy közérdekû bejelentésbõl szerzett tudomást.<br>
Tárgyaláson módosított kezdeményezésében - az alábbiakban részletezett pontokban - kérte jogsértés megállapítás és ajánlatkérõnek az eljárás során hozott, valamint az azt lezáró döntésének a megsemmisítését, ideiglenes intézkedésként pedig a közbeszerzési eljárás felfüggesztését, illetve a szerzõdéskötés megtiltását.<br>
<br>
1. Ajánlatkérõ a dokumentáció 5.1. pontjának második mondatában jogsértõen tartotta fenn magának a beszállítók minõsítésére vonatkozó jogot, mert nem határozta meg elõre a minõsítés követelményeit, továbbá azért is, mert erre a szerzõdéskötést követõen kerülne sor.<br>
Sérti a Kbt. rendelkezéseit ajánlatkérõnek a dokumentáció 5.6. pontjában tett azon elõírása, mely szerint a nyertes ajánlattevõnek a szerzõdéskötést követõen kell csatolnia a minõségbiztosítási rendszerének az ajánlat tárgyát képezõ munkákra vonatkozó részletes szabályozását.<br>
Álláspontja szerint mindkét elõírást az elõminõsítési eljárás részvételi szakaszában, mint alkalmassági követelményt kellett volna meghatározni és annak keretében vizsgálni.<br>
<br>
2. A dokumentáció 2.3. és 2.4., továbbá 3.7. pontját amiatt sérelmezte a kezdeményezõ, mert mindegyik esetben a dokumentációban foglaltaktól utólag eltérés történik, ennek a jogkövetkezménye pedig az érvénytelenség. Ez az elsõ két pontnál mennyiségi, a csatornahosszakban jelentkezõ kérdés, azonban ez ütközik a fix ár követelményével is, amire ajánlatot kell tenni. Továbbá nem egyeztethetõ össze Kbt. rendelkezéseivel az sem, hogy a szerzõdéskötést követõen lehetséges a pénzügyi, mûszaki ütemterv véglegesítése.<br>
<br>
3. A dokumentáció 2.1. pontjának a tervezõi mûvezetõi díjjal kapcsolatos része akkor lenne összeegyeztethetõ a Kbt. alapelveivel, amennyiben ennek a díjnak az összegét maga a dokumentáció tartalmazta volna, mivel az ajánlattevõknek fix átalányárra kellett ajánlatukat megtenni a dokumentáció 8. pontja alapján.<br>
<br>
4. A dokumentáció 6.2. pontja, azért ütközik a Kbt. rendelkezéseivel, mert ajánlattevõknek a beszerzés tárgyán kívüli munkára is kellett ajánlatot tenni, ezt a részszempontok körében értékelte ajánlatkérõ, és erre külön szerzõdés is megkötésre kerülne.<br>
<br>
5. A kezdeményezõ álláspontja szerint ajánlatkérõ nem határozhat meg olyan érvénytelenségi okot, mint amit ajánlatkérõ a 8.1. pontban, mely szerint, ha a rendelkezésére álló pénzügyi fedezetet meghaladóan tesznek ajánlatot, azt érvénytelenné minõsíti. A pénzügyi fedezetet meghaladó ajánlattétel eredménytelenségi ok.<br>
<br>
6. Ajánlatkérõ a helyszíni konzultáción jogsértõn adott olyan választ, amelyben részletezte a dokumentáció 6.3. és 12. pontjában elõírt egyszerûsített szerzõdési feltételek tartalmi követelményeit. Ugyanis egyértelmûen nyilatkozott a tartalmi követelményekrõl, amelyet kérdésekre adott válasznál már nem tehet meg és ezzel korlátozta az ajánlattevõket is.<br>
Ajánlatkérõ írásbeli és tárgyaláson szóban tett észrevételében elõadta, hogy közbeszerzési eljárást jogszerûen folytatta le, ezért kérte a kezdeményezés elutasítását.<br>
Ajánlatkérõ hivatkozott arra is, hogy a kezdeményezés - figyelemmel annak tartalmára -, csak az ajánlati dokumentáció ismeretében volt elõterjeszthetõ, ugyanakkor ajánlatkérõ elõtt ismert, hogy kik vásárolták meg a dokumentációt. Sértené a Kbt. alapelveit, a jogérvényesítési határidõket, ha közérdekû bejelentéssel mentesülhetnének az érdekeltek a Kbt. szabályozása alól. Kérte a közérdekû bejelentõ személyének közlését.<br>
Ajánlatkérõ az ügy érdemében - a kezdeményezés pontjainak megfelelõen - az alábbiak szerint tette meg észrevételét:<br>
<br>
1. Ajánlatkérõ álláspontja szerint a részvételi felhívásban, illetve a részvételi szakaszban a jelentkezõk alkalmasságát bírálták el. Erre kérték minõségbiztosítási rendszer meglétének igazolását.<br>
Míg a kezdeményezõ által kifogásolt 5.1. és 5.6. pont már kivitelezés alatti idõszakra vonatkozik és a minõségi teljesítés érdekében határoz meg követelményeket.<br>
Az 5.l. második mondata alapján ajánlatkérõ akkor jogosult - a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. §.</a>(4) bekezdésére figyelemmel - a beszállító minõsítésére, ha a teljesítés szakaszában történne változás a beszállító személyében és erre az új beszállítóra vonatozik a kikötés.<br>
Az 5.6. pont esetében indokolatlannak ítélték, hogy minden ajánlattevõ készítse el a minõségbiztosítási tervét, ezért határozták meg csak a nyertes felé ezt kötelezettségként, amely szabványi elõírások alapján is terhelné õt. A minõségbiztosítási tervet az ajánlattevõ minõségbiztosítási rendszere elõírásainak megfelelõen kell elkészíteni és ez a terv a kivitelezés alatti minõség biztosításának és ellenõrzésének az egyik alapja.<br>
<br>
2. A dokumentáció 2.3. és a 2.4. pontjával kapcsolatban ajánlatkérõ arra hivatkozott, hogy az ajánlattevõknek fix átalányáras ajánlati árra kellett ajánlatot tenniük. Az átalányár kifejezés pedig magában hordoz bizonyos kockázati elemeket, amelyeket ajánlattevõknek figyelembe kell venni. Ezekre ajánlatkérõ fel is hívta az ajánlattevõk figyelmét, másrészt igyekezett megadni a legszélesebb körû tájékoztatást is. Ajánlattevõk a beruházás mûszaki adatait megismerhették a vízjogi létesítési engedélybõl, a tervdokumentációból, a részletes teljesítményjegyzékbõl és azt is közölte a konzultáción, hogy az 1999-es tervezést követõen számottevõ változás nem történt. Külön felhívta ajánlattevõk figyelmét, hogy a helyszín alapos ismerete alapján nyújtsák be ajánlatukat. Hivatkozott továbbá arra, hogy az esetleges kisebb eltérések ellenére az engedélyezett beruházást kell megvalósítani.<br>
Nem minõsíthetõ jogsértõnek a pénzügyi és mûszaki ütemterv szerzõdéskötés utáni véglegesítése. Ez az építési beruházások jellege által indokolt, továbbá ennek módosítása kivitelezés során szükségessé válhat.<br>
<br>
3. Nem jogsértõ a dokumentációnak a tervezõi mûvezetõi díjjal kapcsolatos része. A tervezõi mûvezetési jog jogosultja minden egyes ajánlattevõ részére írásban ugyanazt az átalánydíjat közölte, így azonos díjat vehettek figyelembe az ajánlattevõk a fix átalányárra vonatkozó ajánlatuk megtétele során.<br>
<br>
4. A dokumentáció 6.2. pontjával kapcsolatban ajánlatkérõ elõadta, hogy a beruházás megszervezésétõl kezdõdõen az volt az akarata, hogy - az állami támogatásban részesülõ szennyvíztisztítótelep-bõvítésen és a köz-szennyvízcsatornahálózaton kívül - az egyes ingatlanok tényleges bekötése is megtörténjen. Ennek megfelelõen valóban két ajánlatot kért a közbeszerzési eljárásában: Egyrészt az állami támogatásban részesülõ szennyvíztisztító bõvítésére és a telken belüli 1 méterig, a lezáró, illetve tisztítóaknáig terjedõ szennyvízcsatorna-hálózatra. Másrészt a lezárást követõen magának az ingatlannak a rákötésére. Ez utóbbi is a beszerzés része, hiszen az egyes ingatlanok rákötése nélkül nem üzemeltethetõ a csatornahálózat, ez tartozéknak minõsül. Erre a rákötésre, mivel nem engedélyköteles tevékenység külön tervdokumentáció nem készült. Azonban a vízjogi létesítési engedély tartalmazza a bekötések számát, a részletes tervdokumentációból megállapítható az ingatlanok helyzete, becslés a hosszúságra. Az ajánlattevõket sem éri sérelem, ugyanis az ingatlanok rákötése vonatkozásában fajlagos költségre és díjra kértek ajánlatot, így a tényleges hosszúságnak, illetve a bekötések számának nincs relevanciája, utólag elszámolják.<br>
Az értékelési részszempontok között valóban mindkét ajánlati ár, illetve költség szerepel, de a kétfajta árból, költségbõl egy képzése nem lehetséges és mindkettõ része a beszerzésnek. Szétválasztásuk azért történt, mert különbözõ a pénzügyi fedezetük.<br>
<br>
5. Ajánlatkérõ álláspontja szerint jogszerûen határozta meg dokumentációja 8.1. pontjában azt, hogy a rendelkezésére álló pénzügyi fedezetet maghaladó ajánlati ár miatt az ajánlatot érvénytelennek nyilvánítja. Ajánlatkérõ ezzel az elõírásával a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlati dokumentációban egy érvénytelenségi okot állapított meg. A Kbt. konkrét rendelkezései ilyen érvénytelenségi ok meghatározását nem tiltják. Minden egyes ajánlattevõ megkapta ezt a tájékoztatást, így alapelvek sem sérültek, inkább a megalapozott ajánlattételt és az eredményes eljárást segíti ez elõ.<br>
<br>
6. Ajánlatkérõ helyszíni konzultáción adott válaszában nem módosította a dokumentáció 6.3. és 12. pontjában a helyi vállalkozások bevonására vonatkozó szándéknyilatkozattal kapcsolatos követelményeket. Ajánlatkérõ válaszában csak az "egyszerûsített szerzõdési feltételek" egyébként ismert követelményeit részletezte, erõsítette meg, új feltételt nem támasztott.<br>
A DÉLÉPÍTÕ Rt. észrevételében kérte a közérdekû bejelentésre vonatkozó okirat megküldését.<br>
A Döntõbizottság a 2002. április 12. napján kelt D.198/3/2002. számú határozatában ideiglenes intézkedésként a szerzõdéskötést megtiltotta.<br>
A Döntõbizottság az alábbi indokokra tekintettel megállapította, hogy a kezdeményezés nem megalapozott.<br>
<br>
1. A dokumentáció 5.6. pontja és 5.1. pontjának második mondata<br>
A Döntõbizottság álláspontja szerint a dokumentáció fenti pontjai nem jogsértõek.<br>
A dokumentáció 5.6. pontjában ajánlatkérõ a nyertestõl minõségbiztosítási rendszerének az ajánlat tárgyára vonatkozó részletes szabályozását kérte.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja értelmében a minõségbiztosítási rendszer - bármely nemzeti rendszerben akkreditált - tanúsító általi tanúsítása kérhetõ.<br>
Ezt ajánlatkérõ elõ is írta a részvételi felhívása 9. b) pontjának utolsó francia bekezdésében.<br>
Ettõl különbözik a konkrét beruházás végzésére elkészítendõ minõségbiztosítási szabályozás. Ez ajánlatkérõ többletkövetelménye a nyertessel szemben, a minõségi teljesítés érdekében.<br>
A Kbt. rendelkezései nem tartalmaznak tiltást sem ilyen tartalmú elõírásra, sem arra, hogy a nyertesnek többletkövetelményt kell teljesíteni a szerzõdéskötéskor. Ezt a feltételt ajánlatkérõ elõre közölte a dokumentációban, így alapelvek sérelmére sem vonható le következtetés. Magában a Kbt. szabályozásában is van példa arra, hogy a nyertesnek kell a szerzõdéskötéskor vagy azt követõen még tevékenységet végezni [pl. Kbt. 74. § (3) bekezdése alapján felelõsségbiztosítási szerzõdést kötni].<br>
A dokumentáció kifogásolt 5.1. pontjának második mondata az alábbi: "A beszállítók minõsítésére a beruházó fenntartja magának a jogot."<br>
A Döntõbizottság a dokumentáció ezen rendelkezésével kapcsolatban is azt állapította meg - fentiekben már ismertetett indokok alapján -, hogy ez nem tartozik az alkalmasság igazolási módjai közé.<br>
Magából rendelkezésbõl levonható az a következtetés, hogy a nyertessel szemben határozta azt meg az ajánlatkérõ, méghozzá a teljesítés idõszakára, ugyanis csak ekkor merülhet fel a beszállító minõsítésének szükségessége.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(4) bekezdése értelmében a szerzõdést a nyertesnek és általa az ajánlatban megjelölt alvállalkozónak, közremûködõnek kell teljesíteni. A Kbt. 62. § (4) bekezdése - meghatározott feltételek megléte mellett - abban az esetben teszi lehetõvé más személy bevonását a teljesítésbe, ha ahhoz az ajánlatkérõ hozzájárul. Erre tekintettel Döntõbizottság az ajánlatkérõ részére kikötött joggyakorlást nem ítélte a Kbt. rendelkezéseibe ütközõnek. Ugyanis a. Kbt. idézett rendelkezése alapján mindenképpen szükséges más személy közremûködéséhez a hozzájárulása.<br>
<br>
2. A dokumentáció 2.3. és 2.4., valamint 3.7. pontja<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészíteni.<br>
A Döntõbizottság megállapította, hogy ajánlatkérõ a vízjogi létesítési engedélyben meghatározott szennyvíztisztító-bõvítés és szennyvízcsatorna-beruházás megvalósítására folytatatta le a közbeszerzési eljárását. Az engedély részét képezõ tervek, továbbá az ajánlati dokumentáció részét képezõ tervdokumentáció alapján az ajánlattevõknek arra kellett ajánlatot tenniük és azt vállalniuk, hogy ezt a beruházást megvalósítják, az esetlegesen felmerülõ a 2.3. és a 2.4. pontban jelzett kisebb eltérésekkel együtt. Ajánlatkérõ dokumentációja fenti pontjaiban elõre jelezte az 1999-es tervezéshez képest lehetséges kisebb eltéréseket (a terven még nem jelzett ingatlanok bekötése, emiatt nyomvonal hosszabbítása, közmûvek elhelyezkedése, illetve célszerûségi okok miatt kisebb nyomvonalváltozás), így a Kbt. idézett 43. § (1) bekezdése alapján ezen lehetséges eltérésekkel együtt, azokat vállalva kellett ajánlatot tenni.<br>
Az esélyegyenlõség elvének sérelmére sem vonható következtetés, hiszen minden ajánlattevõ ugyanazt a tájékoztatást kapta és külön felhívták a figyelmüket a helyszín alapos ismeretének szükségességére.<br>
Ajánlatkérõ elõírása nem ütközik az árra vonatkozó ajánlat megtételével sem, hiszen a dokumentáció 8.1. pontja alapján fix átalányárra kellett ajánlatot tenni, amely magában hordoz bizonyos kockázatot. Ugyanakkor az ajánlattevõk számára minden lehetõségbiztosított volt a tényleges feladat megismeréséhez.<br>
A Döntõbizottság álláspontja szerint nem jogsértõ a dokumentáció 3.7. pontjának azon rendelkezése, hogy ajánlatkérõ a nyertessel a szerzõdéskötést követõen véglegesíti a pénzügyi és mûszaki ütemtervét.<br>
Ajánlatkérõ a dokumentációja 3.5. pontban minden ajánlattevõ felé érvényességi feltételeként elõírta mûszaki és pénzügyi ütemterv csatolását a III. számú mellékletben meghatározott formában. A pénzügyi és mûszaki ütemterveknek, illetve tartalmának azonban - ha csak ajánlatkérõ eltérõen nem rendelkezik - nincs önmagában az ajánlatok értékelésére, illetve a beruházás megvalósítására hatása, hanem általában az ajánlatkérõ tájékoztatását szolgálja - fõként ilyen nagy beruházásnál - arról, hogy a kivitelezést az ajánlattevõ miként ütemezi területenként, idõben stb. A konkrét esetben az iratok alapján megállapítható, hogy az ütemterv ajánlatkérõ tájékoztatását szolgálta. Ettõl függetlenül a szerzõdés megkötése az elfogadott ajánlat szerint történhet, ezt követõen terheli az ajánlattevõket - így a nyertest is - az ajánlatukban vállalt feltételek (pl. teljesítési határidõ, fizetési feltételek) a teljesítésének követelménye, illetve szerzõdésszegés esetén annak következménye.<br>
A beruházások megvalósítása során általában szükséges kisebb-nagyobb (pl. ütemterv) változtatások nem hatnak vissza az ajánlat érvényességére. A kifogásolt elõírás egy olyan lehetõséget tartalmaz, amely szerzõdéskötés után állhat be, ezt a folyamatot a Kbt. csak a fentiekben jelzett módon szabályozza.<br>
<br>
3. Tervezõi mûvezetési díj, dokumentáció 2.1. pontja<br>
A Döntõbizottság a rendelkezésére álló dokumentumok alapján megállapította, hogy a csatornahálózat és a szennyvíztisztító telep vonatkozásában a tervezõi mûvezetési jogra kizárólagos joga áll fenn a dokumentáció 2.1. pontjában megjelölt két cégnek, akik a tervezõi mûvezetést külön, az ajánlattevõk által fizetendõ díjazás ellenében végzik majd. Errõl a tényrõl minden ajánlattevõ tájékoztatást kapott a dokumentáció hivatkozott pontjában.<br>
A Döntõbizottság álláspontja szerint nem állapítható meg jogsértés amiatt, hogy a díj összegét a dokumentáció nem tüntette fel.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése és 37. § (1) értelmében ajánlatkérõ a felhívásában és dokumentációban határozza meg az ajánlattétel feltételeit. Ajánlatkérõ a maga részérõl támasztott, illetve elõtte ismert feltételekrõl megadta a tájékoztatást: fennáll a kizárólagos tervezõi mûvezetõi jogosultság, a jogosult bevonása kötelezõ és részére díjazást kell fizetni. A tervezõi mûvezetési díj jogosultja azonban nem ajánlatkérõ, a díj nagyságát nem ajánlatkérõ állapítja meg, nem részére kell megfizetni, így a feltétel meghatározásának elmaradása ajánlatkérõ felé nem kifogásolható.<br>
Ebbõl az alapelvek megsértésére sem lehet következtetést levonni, mert minden ajánlattevõ egységes tájékoztatást kapott, továbbá a tervezõi mûvezetési jog jogosultjainak írásbeli díjközlését követõen az ajánlattevõk az ajánlati árra szintén azonos feltételekkel tehettek ajánlatot.<br>
Az ajánlati ár fix átalánydíjas jellegét pedig nem érinti, hogy az ár egyik összetevõjét, a tervezési mûvezetési díjat külön közölték ajánlattevõkkel.<br>
<br>
4. A dokumentáció 6.2. pontja<br>
A Döntõbizottság a közbeszerzési eljárás iratai és ajánlatkérõ nyilatkozata alapján megállapította, hogy ajánlatkérõ közbeszerzési eljárása ajánlattételi szakaszában - a dokumentáció fentiekben idézett pontjában - a beszerzés tárgyának részeként tüntette fel az egyes ingatlanoknak a bekötését a csatornahálózatra, erre külön kért ajánlatot és szerzõdéstervezetet, a 4. és az 5. részszempontban ezt is értékelte a nyertes személyének kiválasztása során.<br>
Tényként volt az is megállapítható, hogy ajánlatkérõ a közbeszerzési eljárása részvételi szakaszában ezt a beszerzés tárgyat külön nem tüntette fel [részvételi felhívás 3. a) pontja].<br>
Ugyanakkor az is megállapítható volt, hogy ajánlatkérõ beszerzése a kezdetektõl fogva erre is irányult. Az ehhez szükséges pénzügyi fedezet biztosítása érdekében történt a víziközmû-társulat szervezése.<br>
E tényekbõl a Döntõbizottság azt következetést vonta le, hogy ajánlatkérõnek a részvételi felhívásában kellett volna ezen beszerzési igényét feltüntetnie.<br>
A részvételi felhívás tartalmának érdemi vizsgálatát azonban a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott objektív, a jogellenes esemény bekövetkezésétõl számított 90 napos határidõ letelte miatt nem végezhette el.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja értelmében ugyanis jogellenes tartalmú felhívás esetén a jogsértõ esemény bekövetkezésének a részvételi jelentkezési határidõ lejártát kell tekinteni. A részvételi jelentkezési határidõ 2001. január 7. napján járt le, míg az eljárás kezdeményezése csak 2002. április 12-én történt, így a jogvesztõ 90 napos határidõ után.<br>
A Döntõbizottság e körben vizsgálta még az elkülönített ajánlatkérést, az ezzel kapcsolatos részszempontokat és a külön szerzõdéskötés kérdését.<br>
A Döntõbizottság álláspontja szerint a Kbt. rendelkezéseivel nem ütközik az, hogy ajánlatkérõ a két beszerzési igényét összekapcsolta és mindkettõre egy eljárás keretében, de elkülönítettén kért ajánlatot. A Kbt. ilyen tilalmat nem határoz meg. Ugyanakkor a két beszerzési rész eltérõ jellegük - fix átalányáras és tételes elszámoláson alapuló szerzõdések - folytán célszerûségi szempontból különválaszthatók.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés a) pontja szerint a részszempontoknak "a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire" kell vonatkozni. Ajánlatkérõ beszerzése mind a két részre kiterjed, így nem jogsértõ az egyes ingatlanok bekötésével kapcsolatban a 4. és 5. részszempont meghatározása. Ugyanakkor ajánlatkérõ a 8. részszempontban biztosította a másik beszerzése ajánlati árának az értékelését is. Így nem jogsértõ ezen részszempontok meghatározása.<br>
A Döntõbizottság álláspontja szerint jogi szempontból nincs annak relevanciája, hogy az eljárást lezáró szerzõdést egy vagy több okiratba foglalják.<br>
<br>
5. A dokumentáció 8.1. pontjában meghatározott érvénytelenségi ok jogszerûsége<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése és 37. § (1) értelmében ajánlatkérõ a felhívásában és dokumentációban határozza meg az ajánlattétel feltételeit.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint pedig ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban támasztott feltételeknek.<br>
Az ajánlati felhívás és a dokumentáció érvényességre vonatkozó részének összeállításával szemben követelményként a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése azt határozza meg ajánlatkérõ felé, hogy biztosítsa az egyenlõ eséllyel való ajánlattétel lehetõségét. A Kbt. rendelkezéseinek áttekintése alapján sem állapítható jogi tilalom ilyen érvénytelenségi ok meghatározására.<br>
A meghatározott érvénytelenségi ok tartalmi oldalról sem kifogásolható. Ajánlatkérõ saját pénzügyi helyzetének ismeretében határozott meg egy olyan feltételt, hogy az ezt meghaladó ajánlat érvénytelen. Ez elfogadható pénzügyi feltétel támasztásaként, hiszen amennyiben a feltételnek nem felel meg az ajánlat, az ajánlatkérõ igényét nem tudja kielégíteni, az ilyen ajánlat nem felel meg a pénzügyi feltételeinek. Egyébként a felhívásokban és a dokumentációkban számos más jellegû pénzügyi feltétel meghatározása már elfogadott gyakorlat. Az érvényességi feltétel az eljárás minden résztvevõje számára azonos és ismert, tehát alapelvek sérelmével sem jár.<br>
A Döntõbizottság álláspontja szerint ez az érvénytelenségi ok nem ütközik a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésében meghatározott eredménytelenségi okokkal.<br>
Az érvénytelenség és az eredménytelenség két különbözõ jogintézménye a közbeszerzési eljárásoknak. Az érvényesség körében az ajánlatok elbírálása történik meg, míg az eredménytelenség a közbeszerzési eljárás lezárásának egyik módja. Így emiatt sem vonatkozhat rá. Tény azonban, hogy abban az esetben, ha az ajánlatkérõ nem köti ki érvényességi feltételként a számára még elfogadható maximális árat, elõállhat az a helyzet, hogy több ajánlat is számára elfogadhatatlanná válik, esetleg az elbírálás részszempontjai szerinti nyertes ajánlat is ezek közé tartozhat. Ilyen esetben a szerzõdés teljesítésére való képtelensége vezetne az eljárás eredménytelenségéhez. Az ajánlati felhívás vitatott elõírása mellett az eljárás eredményes befejezésének nagyobb az esélye, így az nem kifogásolható.<br>
<br>
6. A helyszíni konzultáción adott válaszában ajánlatkérõ megsértette-e dokumentáció ó.3. pontját és 12. pont 23. francia bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése és 37. § (1) értelmében ajánlatkérõ a felhívásában és dokumentációban határozza meg az ajánlattétel feltételeit.<br>
A Döntõbizottság a dokumentáció fenti pontjai alapján megállapította, hogy ajánlatkérõ olyan mindkét fél által aláírt szándéknyilatkozat csatolását kérte a helyi vállalkozások részvételi arányáról, amely megfelel az egyszerûsített szerzõdési feltételeknek.<br>
Az egyszerûsített szerzõdési feltételek tételes tartalmát jogszabály kötelezõ jelleggel nem határozza meg. A kialakult általános joggyakorlat ebbe a körbe tartozónak minõsíti a szerzõdések a minimális formai - felek megnevezése, a szerzõdés keltezése, a szerzõdés aláírása - és minimális tartalmi - a szerzõdés tárgya, a felek szolgáltatásai, illetve ellenértéke - követelményeit kielégítõ megállapodásokat.<br>
A Döntõbizottság ezt összevetette az ajánlatkérõ által a konzultáción adott és a fentiekben ismertetett válasszal és abból megállapította, hogy ajánlatkérõ a kérdésre adott válaszában a dokumentációban meghatározott egyszerûsített szerzõdési feltételekre vonatkozó követelményt nem módosította, nem támasztott új feltételeket.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1)-(3) bekezdése szabályozza a dokumentáción kívüli tájékoztatás kérését az ajánlat elkészítéséhez. A Döntõbizottság álláspontja szerint a konkrét kérdés, illetve az arra adott válasz ezen a körön belül maradt. Az ajánlatkérõ által már a dokumentációban elõírt követelménynek megfelelõ ajánlat elkészítését segítette elõ azzal, hogy az egyszerûsített szerzõdési feltételek körébe tartozó szerzõdési elemeket külön is megjelölte.<br>
Így ajánlatkérõ helyszíni konzultáción adott válasza nem minõsíthetõ jogsértõnek.<br>
A jogorvoslati eljárás során, mind az ajánlatkérõ, mind a DÉLÉPÍTÕ Rt. kérte a közérdekû bejelentõ személyének megnevezését, illetve a bejelentés közlését.<br>
A Döntõbizottság ezzel kapcsolatban tájékoztatja a feleket, hogy a közérdekû bejelentésekrõl, javaslatokról és panaszokról szóló 1977. évi I. tv. és a végrehajtására kiadott 11/1977. (III. 30.) MT rendelet meghatározza, hogy mely szervek, illetve felettes szervük (valamint az ügyészség) jogosultak a közérdekû bejelentés kivizsgálására, annak alapján intézkedésre, a közérdekû bejelentõ személyének nyilvánosságra hozatalára [1977. évi I. tv. 15. § (1)-(3) bekezdése]. A közérdekû bejelentést nem a Döntõbizottságnál tették, így tájékoztatást a Döntõbizottság felhatalmazás hiányában nem adhat. Magának a bejelentésnek a szövege pedig nem is került a jogorvoslati kezdeményezés részeként megküldésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint: "A Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni."<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A fentiekben a Döntõbizottság megállapította, hogy ajánlatkérõ a kezdeményezésben kifogásolt jogsértéseket nem követte el, ezért az Áe. 14. § (2), bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. május 22.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>