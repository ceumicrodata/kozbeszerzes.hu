<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5336)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.246/8/2002.<br>
<br>
Tárgy: jogorvoslati eljárás megszüntetése.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DÉLVIÉP Dél-dunántúli Vízügyi Építõ Kft. (7400 Kaposvár, Raktár u. 13., képviseli: dr. Matarits Tamás ügyvéd, 8840 Csurgó, Széchenyi tér 15., továbbiakban: kérelmezõ) Kiskunmajsa Város Önkormányzata (6120 Kiskunmajsa, Fõ út 82., képviseli: Ister Mérnökiroda Kft. 1118 Budapest, Ménesi út 39. és dr. Jakab Sándor ügyvéd 2131 Göd, Pesti út 81. továbbiakban: ajánlatkérõ) "Kiskunmajsa város szennyvízcsatorna-hálózat építése és szennyvíztisztító telep bõvítése" tárgyú közbeszerzési eljárása ellen indított jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a fenti tárgyban lefolytatott közbeszerzési eljárásában 2002. április 12-én hirdette ki az eljárást lezáró döntését, mely szerint az eljárás nyertese az OMS Hungária Kft. lett, míg a következõ legkedvezõbb ajánlatot nyújtónak a kérelmezõt választották.<br>
A kérelmezõ 2002. április 30-án nyújtotta be a jogorvoslati kérelmét, ebben kérte, hogy a Döntõbizottság semmisítse meg ajánlatkérõ eljárást lezáró döntését. Álláspontja szerint a nyertes ajánlata sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését és több jogszabály rendelkezésébe ütközik, mivel a lakossági, a telken belüli bekötések csõanyagárára, illetve munkadíjára irreálisan alacsony, míg a késedelmi kötbérre irreálisan magas ajánlatot tett.<br>
A Döntõbizottság a jogorvoslati eljárást megindította és 2002. május 23-án 13.00 órára tárgyalást tûzött ki.<br>
Ajánlatkérõ észrevételében kérte a jogorvoslati kérelem elutasítását.<br>
Elõadta, hogy eljárása során a Kbt. szabályait megtartotta, a nyertes ajánlattevõtõl ajánlatának e részére részletes magyarázatot kapott. Utalt arra is, hogy nemcsak ezen részekben volt kedvezõbb a nyertes ajánlata a kérelmezõénél. Hivatkozott továbbá arra, hogy más jogszabályok esetleges megsértésérõl, illetve annak következményeirõl nem a közbeszerzési eljárás keretében kell dönteni.<br>
Az OMS Hungária Kft. észrevételében szintén kérte a jogorvoslati kérelem elutasítását. Álláspontja szerint ajánlatának kifogásolt részei nem jogsértõek, továbbá hivatkozott arra, hogy az ajánlattevõk maguk alakíthatják ki szabadon, milyen vállalásokat tesznek.<br>
A kérelmezõ 2002. május 17-én bejelentette, hogy a jogorvoslati kérelmét visszavonja és kérte az eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.<br>
A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
Tájékoztatja a Döntõbizottság a feleket, hogy a jogorvoslati eljárás megszüntetésére tekintettel a 2002. május 23. napjára kitûzött tárgyalás elmarad.<br>
<br>
Budapest, 2002. május 17.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>