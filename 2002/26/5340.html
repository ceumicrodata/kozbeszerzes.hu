<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5340)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.254/11/2002.<br>
<br>
Tárgy: a Mech-Vill System Kft. jogorvoslati kérelme Balatonalmádi Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mech-Vill System Gépészeti, Villamos Tervezõ és Kivitelezõ Kft. (2092 Nagykovácsi, Uránusz köz, továbbiakban: kérelmezõ) jogorvoslati kérelmét, melyet Balatonalmádi Város Önkormányzata (8220 Balatonalmádi, Széchenyi sétány 1., képviseli: dr. Kovács Éva ügyvéd, 8200 Veszprém, Radnóti tér 2/A, továbbiakban: ajánlatkérõ) a "Balatonalmádi Város Kulturális Központ épületének villanyszerelési munkája" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a rendelkezõ részben megjelölt beruházás tárgyában nyílt eljárás lefolytatására tett közzé felhívást a Közbeszerzési Értesítõ 2002. február 27-ei 9. számában 1010/2002, lajstromszám alatt.<br>
Ajánlatkérõ a felhívás 11. a) pontjában a pénzügyi, gazdasági, mûszaki alkalmasságának igazolására kért adatokat és tényeket, a b) pontban az ajánlattevõ a szerzõdés teljesítésére alkalmatlanná minõsítés szempontjait határozta meg.<br>
A 13. a) pont elõírta, hogy az elbírálás szempontja a legalacsonyabb összegû ellenszolgáltatás.<br>
A 16. pont az egyéb információk között tájékoztatta az ajánlattevõket, hogy az ajánlatkérõ egy alkalommal konzultációt szervez a felhívás közzétételi napját követõ elsõ naptól számított 20. nap utáni elsõ munkanapon.<br>
Az ajánlattevõk rendelkezésére bocsátott dokumentáció többek között költségvetési kiírást, ennek 1-9. tételbõl álló kiegészítését, valamint felolvasó- és ajánlati lapot tartalmazott. A kiegészítõ költségvetés 1. számú tétele a "K" FMSZ jelû kábelfogadó és fogyasztásmérõ szekrényvolt.<br>
Az ajánlatkérõ 2002. március 20-án konzultációt tartott. Tájékoztatta az ajánlattevõket, hogy a kiegészítõ költségvetés 2-9. számú tételeiben szereplõ munkákat nem kell az ajánlatban szerepeltetni.<br>
Új ajánlati lapot adott át az ajánlattevõknek, amelyben a mérõfelszerelés költsége feltüntetésével közölte, hogy valamennyi ajánlattevõ ajánlatában azt 1 millió forint elõirányzattal vegye figyelembe.<br>
Ezzel kapcsolatban ajánlattevõi kérdés merült fel (jegyzõkönyv 5. oldal 3. kérdése), amely szerint: "Az 5 db fogyasztásmérõ felszerelését az üzemeltetõk rendelik meg az áramszolgáltatótól? Tehát csak a mérõhelyet kell költségelni?" Az ajánlatkérõ válaszában közölte, hogy a mérõfelszerelést is szerepeltetni kell 1 millió forint elõirányzati összeggel (új ajánlati lap csatolva). A fogyasztásmérõ szekrények pontos helyére vonatkozóan mellékelte a GE-27. sz. tervet.<br>
Az ajánlattételi és -bontási határidõre, 2000. április 9-re a kérelmezõ, az Al-Elektro Kft., a Metamorf 90 Kft., a Wol-Elektro Kft., a Délviv Kft., a Géniusz Kft., a Vemév Szer Kft., a ProcessIO Kft., az Elektro Center Kft. és a Kábel Team Kft. nyújtotta be ajánlatát.<br>
Az ajánlatkérõ nevében eljáró Veszprém Ber Rt. az ajánlatokat értékelte, megjelölte az érvényes, valamint az érvénytelen ajánlatokat.<br>
Az ajánlatkérõ képviselõ-testülete 84/2002. (IV. 25.) Ök.sz. határozata alapján, a 2002. április 26-án tartott eredményhirdetésen nyertes ajánlattevõnek a ProcessIO Kft.-t, az azt követõ legkedvezõbbnek a Metamorf 90 Kft.-t hirdette ki.<br>
Az ajánlatkérõ a Wol-Elektro Kft., az Al-Elektro Kft., a Kábel-Team Kft. és a kérelmezõ ajánlatát érvénytelennek nyilvánította.<br>
A kérelmezõét azért, mert a mérõszekrényre vonatkozó ajánlata hiányzott.<br>
Kérelmezõ 2002. május 3-án a Döntõbizottsághoz benyújtott jogorvoslati kérelmében jogsértés megállapítását és ideiglenes intézkedésként a szerzõdéskötés megtiltását kérte. Sérelmezte ajánlatának érvénytelenné nyilvánítását. Álláspontja szerint a konzultáción meghatározott 1 millió forint elõirányzat mind a kiegészítõ költségvetés 1. sz. tétele szerinti fogyasztásmérõ szekrény, mind a mérõfelszerelés költségeire kellõ fedezetet nyújtott, ezért az árajánlatában megadott 1 millió forint tartalmazta a mérõszekrény. árát is. Véleménye szerint a mérõfelszerelésre külön vonatkoztatni az 1 millió forint elõirányzatot értelmetlen, mivel a fogyasztásmérõk az áramszolgáltató tulajdonában vannak, azoknak költsége nincs, a mérõk felszerelését végzõ áramszolgáltató szerelõinek költsége pedig csupán néhány tízezer forintra tehetõ. A kiegészítõ költségvetés 1. sz. tétele szerinte magában foglalta mind a mérõszekrény terv szerinti kialakítását, mind a fogyasztásmérõk felszerelését. Az ügyben tartott tárgyaláson az elõbbieket kiegészítette azzal, hogy a közbeszerzésekrõl szóló - többször módosított - 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdés szerinti teljességi nyilatkozatot megtette és ez is azt bizonyítja, hogy a beruházás egészének megvalósítására tett ajánlatot.<br>
Az ajánlatkérõ a kérelem elutasítását kérte alaptalanság miatt. Álláspontja szerint - bár a kérelmezõ ajánlata valóban tartalmazta a mérõfelszerelésre vonatkozó 1 millió forint elõirányzatot - döntése az ajánlat érvénytelenségére vonatkozóan jogszerû volt, mivel a kiegészítõ költségvetés 1. sz. tételében szereplõ mérõszekrény mûszaki tartalma nem azonos a mérõfelszerelés elõirányzatával. A konzultáción felvett jegyzõkönyv 5. old. 3. kérdésre adott válasz egyértelmûen tartalmazza, hogy a mérõhelyek kialakítását is költségelni kell, a mérõfelszerelésre elõirányzott 1 millió forinton túlmenõen.<br>
Megjegyezte, hogy mivel kérelmezõ a konzultáción nem volt jelen, a jegyzõkönyv kézhezvétele után a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése alapján további tájékoztatást kérhetett volna 2002. március 30-ig.<br>
A konzultáción elhangzottaknak megfelelõen 8 ajánlattevõ teljeskörûen, a fogyasztásmérõ szekrényre vonatkozóan is tett ajánlatot.<br>
Ajánlatkérõ a kérelmezõ tárgyaláson tett nyilatkozatára reagálva kifejtette, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerinti nyilatkozat nem pótolja azt, hogy az ajánlati dokumentáció költségvetési tételeit ajánlattevõnek be kell áraznia.<br>
A Processio Kft., az Elektro Center Kft. és a Metamorf 90 Kft. a jogorvoslati eljárásban egyéb érdekeltként tett észrevételeiben úgy nyilatkoztak, hogy a konzultáción elhangzottakra tekintettel a mérõszekrényt külön kellett a költségvetésben beárazni és a mérõfelszerelés költségeire külön és egységesen 1 millió forint elõirányzatot kellett az árajánlatban figyelembe venni.<br>
A Döntõbizottság D.254/3/2002. határozatával ideiglenes intézkedésként a szerzõdéskötést megtiltotta.<br>
A Döntõbizottság a rendelkezésére álló iratok, a felek írásbeli és szóbeli nyilatkozatai alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megvizsgálta a rendelkezésére álló dokumentumokat. A kiegészítõ költségvetés 1. sz. tétele a következõket tartalmazta:<br>
"K" FMSZ jelû kábelfogadó és fogyasztásmérõ szekrény GE-26. sz. terv szerint kialakítva, belsõ szerelvényezéssel, huzalozással, fogyasztásmérõk felszerelésével kompletten, az elmenõ kábelek bekötésével."<br>
Az ajánlatkérõ a 2002. március 20-án tartott konzultáción a mûszaki dokumentációt pontosította és elõírta, hogy az ajánlatoknak a mérõhelyek kialakításának költségvetését, valamint a mérõfelszerelést is tartalmaznia kell 1 millió forint elõirányzati összeggel. A mérõfelszerelés költségére is fedezetet nyújtó további 1 millió forint elõirányzatra történõ elõírást az ajánlatkérõ ajánlattevõi kérdésre adott válaszában ismételte meg, amely arra irányult, hogy az 5 db fogyasztásmérõ felszerelését az üzemeltetõk rendelik-e meg az áramszolgáltatótól.<br>
A válaszból egyértelmûen következett, hogy a mérõfelszerelés megrendelése az áramszolgáltatótól nem az üzemeltetõ, hanem az ajánlattevõ feladata.<br>
A fogyasztásmérõk a területileg illetékes áramszolgáltató tulajdonát képezik, amelyeket - a leendõ fogyasztókkal, üzemeltetõkkel megkötött közszolgáltatási szerzõdés után - jelen közbeszerzési eljárás során, a nyertes kivitelezõ ajánlattevõ megrendelésére a már telepített fogyasztásmérõ szekrényekbe szerelnek.<br>
A kiegészítõ költségvetés 1. sz. tétele az ajánlati tervdokumentáció része maradt. A kábelfogadó és fogyasztásmérõ szekrény terv szerinti kialakítása, helyszínre telepítése és az elmenõ kábelek bekötése a teljesítés elsõ részét képezték.<br>
Az ajánlatkérõ a konzultáción a fogyasztásmérõk felszerelését a költségvetési tételbõl kiemelte és 1 millió forint elõirányzatot biztosított arra, hogy azt a nyertes ajánlattevõ az áramszolgáltatótól rendelje meg és rendelkezésre álló elõirányzatból finanszírozza akkor, amikor a felszerelés esedékessé válik.<br>
A Döntõbizottság megállapította, hogy a kérelmezõ ajánlatának 35. oldala tartalmazta a módosított ajánlati lapot, amelyen az összesített villanyszerelési munkák összege, valamint a mérõfelszerelés elõirányzata 1 millió forint összegben került feltüntetésre.<br>
Kérelmezõ ajánlata a kiegészítõ költségvetés 1. sz. tételét, annak anyag- és munkadíját nem tartalmazta és kérelmezõ arra vonatkozóan sem nyilatkozott, hogy az ajánlati lapon szereplõ 1 millió forint mérõfelszerelés elõirányzat egyben a fogyasztásmérõ szekrény árát is tartalmazza.<br>
Az ajánlatkérõ által biztosított elõirányzat csak a tényleges, igazolt felhasználás mértékéig ismertethetõ el, számlázható tovább. Tekintettel arra, hogy a kérelmezõ még utalást sem tett arra vonatkozóan, hogy az 1 millió forint elõirányzatból milyen összeg a szekrény ára, ezért ennek számlázására nem lehetett módja.<br>
A fentiekbõl a Döntõbizottság megállapította, hogy a kérelmezõ hiányosan, azaz nem a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében meghatározottak szerinti követelményeknek megfelelõen készítette el ajánlatát, ezért ajánlatkérõ döntése, amellyel a Kbt. 52. § (2) bekezdésének d) pontja alapján érvénytelenné nyilvánította kérelmezõ ajánlatát, nem volt jogszabálysértõ.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az alaptalan jogorvoslati kérelmet a Kbt. 88. § (1) bekezdés a) pontja szerint elutasította, és ennek megfelelõen rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja<br>
<br>
Budapest, 2002. május 21.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>