<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5164)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.243/5/2002.<br>
<br>
Tárgy: a Közbeszerzési Döntõbizottság elnökének hivatalból kezdeményezett jogorvoslati eljárása Budapest Fõváros VIII. Kerület Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Budapest Fõváros VIII. Kerület, Józsefvárosi Önkormányzat (1082 Budapest, Baross u. 65-67., a továbbiakban: ajánlatkérõ) "Budapest VIII. kerület területén mûködõ 80 kamerás térfigyelõ rendszer bõvítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2002. április 14-én tájékoztatta a Döntõbizottság elnökét, hogy a rendelkezõ részben megjelölt beszerzés tárgyában hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján, tekintettel arra, hogy a beszerzés teljesítésére kizárólag egy meghatározott személy képes. Indoklásul elõadta, hogy ajánlatkérõ I. ütemben a 64 kamerás térfigyelõ rendszert 16 kamerával bõvítette, így a jelenleg üzemelõ 80 kamerás rendszer további bõvítése vált szükségessé 12 kamerával, melyre az önkormányzat 2002. évi költségvetése fedezetet biztosít. Ajánlatkérõ a tájékoztató levele mellé mellékelte az ajánlati felhívását is, amelyben azonban a beszerzés tárgyaként a Budapest VIII. ker., Vajda Péter u. vágányzóna bontása és zöldsáv építése volt a Mélyépterv International Kft. 01-JVVP2-4. sz. kiviteli dokumentációja alapján.<br>
Az ajánlati felhívás szerint ajánlattételre ajánlatkérõ az Alterra Groups Colos Kft.-t hívta fel. A Döntõbizottság elnöke 2002. április 26-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból nem állapítható meg pontosan, hogy mi a beszerzés tárgya és az eljárás választásának jogalapja. Ennek alapján indítványozta a jogorvoslati eljárás keretében a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ a megindított jogorvoslati eljárásban bejelentette 2002. május 2-án kelt levelében, hogy a beszerzés tárgya a 80 kamerás térfigyelõ rendszer bõvítése. A Döntõbizottság elnöke részére megküldött tájékoztatóhoz adminisztratív hiba folytán nem megfelelõ ajánlati felhívás került csatolásra. Ajánlatkérõ ennek alapján csatolta a jelen beszerzés tárgyához tartozó ajánlati felhívást, mely szerint ajánlattételre a Multi Work Security Kft.-t hívta fel. Érdemi észrevételében pedig hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak, ennek alapján kérte a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglaltak fennállásának alátámasztásául ajánlatkérõ csatolta a felkért ajánlattevõ nyilatkozatát, melyben nevezett kijelenti, hogy a Budapest VIII. ker. ZTV rendszerének I-II-III. ütemének rendszertechnikai és kivitelezési terveit saját szellemi terméknek tekinti, valamint a teljes rendszert vezérlõ számítógépes szoftver a 001002001S számon a Szerzõi Jogvédõ Irodánál levédés alatt áll. Ajánlatkérõ csatolta továbbá a Panasonic Magyarország Kft. meghatalmazását, melyben a felkért ajánlattevõ részére az általa átadott CCTV rendszerekhez kapcsolódó protokollokat - titoktartási kötelezettség vállalása mellett - az azokat kezelõ számítógépes felület szoftverének fejlesztése céljából felhasználhatja. Ajánlatkérõ egyben csatolta az Artisjus Szerzõi Jogvédõ Iroda Egyesületnek a jelen beszerzés tárgyát képezõ térfigyelõ rendszer szoftver nyilvántartásba vételét igazoló iratot.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapította, mely szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni. A Döntõbizottság a becsatolt iratok alapján megállapította, hogy a térfigyelõ rendszert vezérlõ számítógépes szoftverhez fûzõdõ kizárólagos jogok fennállnak. Ezt támasztja alá a felkért ajánlattevõ nyilatkozata, mely szerint a ZTV rendszer I-II-III. ütemének rendszertechnikai és kivitelezési terveit saját szellemi termékének tekinti, illetõleg az Artisjus Szerzõi Jogvédõ Iroda tanúsítványa, mely szerint a térfigyelõ szoftver rendszert a szerzõ nyilvántartásba vetette mint saját szellemi termékét.<br>
A fentiek alapján megállapítható volt, hogy az ajánlatkérõ közbeszerzési eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 14.<br>
<br>
Dr. Engler Magdolna s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>