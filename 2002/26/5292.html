<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5292)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.245/12/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Budapest Fõváros XIII. Kerület Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Budapest Fõváros XIII. Kerület Önkormányzata (1139 Budapest, Béke tér l., megbízásából eljár a Lehel Beruházó Kft., 1134 Budapest, Lehel u. 4/C., képviseli: dr. Vági Julianna ügyvéd, a továbbiakban: ajánlatkérõ) "Polgármesteri Hivatal, meglévõ székház új épületszárnnyal történõ bõvítésének befejezéséhez szükséges pótmunkák elvégzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (2) bekezdését, ezért ajánlatkérõ közbeszerzési eljárást lezáró döntését és azt megelõzõ döntéseit az ajánlati felhívásra is kiterjedõen megsemmisíti.<br>
A Döntõbizottság ajánlatkérõ megbízásából eljáró Lehel Beruházó Kft.-t 1 000 000 Ft, azaz egymillió forint, a döntésért felelõs Kuruc László ügyvezetõ igazgatót 100 000 Ft, azaz egyszázezer forint pénzbírság megfizetésére kötelezi.<br>
Kötelezi a Döntõbizottság a Lehel Beruházó Kft.-t és Kuruc László ügyvezetõ igazgatót, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. március 14-én megjelent 11. számában tett közzé részvételi felhívást elõminõsítési eljárás megindítására a Polgármesteri Hivatal épületének bõvítése tárgyában. A közbeszerzési eljárás nyertese a Magyar Építõ Rt. lett, akivel ajánlatkérõ a kivitelezésre vonatkozóan a szerzõdést 2001. július 6-án megkötötte. A szerzõdés alapján az ellenszolgáltatás értéke 1 599 085 609 Ft volt.<br>
A teljesítési határidõ a szerzõdés szerint 2002. május 30-a volt. A kivitelezési munkák megkezdõdtek. A felek elsõ ízben 2001. december 14-én állapodtak meg a pótmunkák elvégzésérõl 39 426 343 Ft + áfa értékben. Újabb pótmunkákat rendelt meg ajánlatkérõ 2002. április 2-án 23 532 283 Ft + áfa összegben. Ezek a már elvégeztetett pótmunkák is jelen közbeszerzési eljárás tárgyát képezik, egyéb az építési napló útján elrendelt pótmunkák mellett.<br>
Ajánlatkérõ ezt követõen 2002. április 22-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja alapján. Ajánlatkérõ az eljárásfajta választását azzal indokolta, hogy 2001. július 6-án vállalkozási szerzõdést kötött a Polgármesteri Hivatal új épületszárnnyal való bõvítése kivitelezésére a nyílt eljárás nyertesével, a Magyar Építõ Rt.-vel. A kivitelezés során elõre nem látható, de mûszakilag indokolt, illetõleg az épület optimális használhatósága szempontjából szükséges módosításokat kellett megtervezni. A módosítások miatt az eredeti szerzõdés a kiegészítõ építési munkák elvégzésével teljesíthetõ. A kiegészítõ építési beruházás értéke nem haladja meg az eredeti szerzõdésben rögzített ellenszolgáltatás értékének az 50%-át, a kiegészítõ építõ beruházást aránytalan nehézség nélkül nem lehet elválasztani a korábbi szerzõdéstõl.<br>
Ajánlatkérõ ajánlati felhívást is készített, mely szerint a beszerzés tárgyát képezõ munkák mennyiségét a tervdokumentáció, mûszaki leírás és a költségvetési kiírás tartalmazza. A felhívás szerint a teljesítés határideje legkésõbb 2002. július 30-a. A felhívás szerint az ajánlat elbírálásának szempontja a legalacsonyabb összegû ellenszolgáltatás. Az írásos ajánlat benyújtásának határideje 2002. április 24-e, a tárgyalás lefolytatására 2002. április 26-án kerül sor, és az ajánlati felhívás mellékletét képezõ eljárás menetét szabályozó irat 9. pontja szerint a vállalkozási szerzõdés megkötésére az eredményhirdetés napján kerül sor.<br>
A Döntõbizottság elnöke 2002. április 30-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból az ajánlatkérõ által megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében, illetve tárgyaláson tett nyilatkozatában kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésre alapított eljárása jogszerû. Indoklásként elõadta, hogy a beszerzés tárgyát képezõ pótmunkák három nagy csoportra bonthatók. Egyrészt a pótmunkák jelentõs része olyan pótmunka volt, amely elõre nem látható okból következett be és azonnali döntést igényelt. E körbe tartozott a kivitelezés megkezdésekor 5 db platánfának az elõzetes tervekkel ellentétben történõ kivágása, és elszállítása. A platánfák kivágása eredményeként a tervben szereplõ pinceszint alapterülete megnövekedett, amelynek hasznosítása szükségessé vált. E körbe tartozott a szennyezett talajcsere elvégzésének szükségessége. Szükséges volt továbbá a talajban lévõ csatorna, illetõleg betontestek bontása, az épület felúszása ellen talajvízszint-süllyesztés meghosszabbítása. E körbe tartozó pótmunkák összege mintegy 60-70 M Ft. A második csoportba tartoznak olyan pótmunkák elvégzése szükségessége, amelyeket utólagos szakhatósági elõírások tettek szükségessé. E körbe sorolható a másod tûzjelzõ kiépítési munkálatai, melyet a szakhatóság írt elõ, ennek költségigénye kb. 7 M Ft-ot tett ki. Ide sorolhatók továbbá olyan munkálatok, amelyeket az idõközben hatályba lépõ szabványmódosítások indokoltak, így a túlnyomásos lépcsõházba ventillátorokat kell beszerelni, melynek költségigénye 1-2 M Ft. A munkák harmadik körét célszerûségi szempontok indokolják. E körbe olyan munkák tartoznak, amelyeknek igénye a kivitelezés során merült fel az önkormányzat részérõl új igényként. E körbe tartoznak bizonyos irodák áthelyezési igénye, amely magába foglalja válaszfalak, illetõleg nyílászárók változtatását és ehhez kapcsolódóan gépészeti elektromos munkák megvalósítását. A kivitelezés során merült fel új igényként, hogy a tervben szereplõ tanácsterem funkciójában többcélú konferenciateremként mûködjön és ehhez szükséges audiovizuális eszközök beszerelése is megtörténjen. A beszerzés részét képezi az asztalosm<br>
unkák elvégzése és bútorozás is, amelynek költségkihatása 30 M Ft + áfa. Ezzel kapcsolatosan ajánlatkérõ elõadta, hogy e tárgyban a nyílt eljárás során opciós tételként ajánlatot kértek, azonban az akkori pénzügyi keret nem biztosított erre fedezetet, így ekkor a bútorozásra és asztalosmunkákra szerzõdéskötés nem történhetett.<br>
A közbeszerzési eljárásban felkért ajánlattevõ a Magyar Építõ Rt. az ajánlattételi határidõre 2002. április 24-re az ajánlatát megtette, a tárgyalások lefolytatására 2002. április 26-án sor került, a tárgyalások eredményeként az ellenszolgáltatás összege 177 005 588 Ft + áfa összegre alakult. Az ajánlatból megállapítható, hogy 109 005 588 Ft + áfa összeget tett ki a korábbi és még elvégzendõ pótmunkák az eredeti ajánlat egységárai szerint, továbbá a kiemelt terek asztalosmunkái és bútorozása, amelynek értéke 30 M Ft + áfa, valamint a konferenciaterem gyengeáramú munkáinak az elvégzése. (A prezentációs rendszer elemei, mobil audiovizuális rack, konferencia és szavazórendszer, infra tolmácsrendszer 38 M Ft + áfa összegben.)<br>
Ajánlatkérõ nyilatkozott, hogy a jogorvoslati eljárásra tekintettel a szerzõdéskötésre nem került sor.<br>
A Magyar Építõ Rt. érdemi észrevételében nyilatkozott, hogy álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek fennállnak. A kivitelezés során felmerültek olyan pótmunkák, amelyeket már azonnal el kellett végezni, különben nem tudták volna teljesíteni a szerzõdést. Ezenkívül sor került áttervezésekre is az épület jobb hasznosítása érdekében, ezek megvalósítása pedig csak a kivitelezéssel párhuzamosan történhet meg.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság ezt követõen vizsgálta, hogy jelen közbeszerzési eljárásban ezen feltételek fennállása megvalósul-e.<br>
Ajánlatkérõ a beszerzés tárgyát képezõ munkákat saját maga is három nagy csoportra bontotta. Az elsõ körbe sorolta azokat a munkákat, amelyek elõre nem látható okból a kivitelezés során álltak elõ és a munkák jelentõs része már a kivitelezés során meg is valósult, összesen 62 958 626 Ft értékben. (Fakivágások, talajcsere, talajvízszint-süllyesztés meghosszabbítása, beton alaptestek bontása.) Ezek nem vitathatóan a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés alkalmazását lehetõvé teszik, hiszen ezek olyan jellegû munkák, amelyek elõre nem látható okból álltak elõ, az eredeti szerzõdés teljesítéséhez feltétlenül szükségesek és mûszakilag attól aránytalan nehézség nélkül nem választhatók el.<br>
A Döntõbizottság azonban megjegyzi, hogy a közbeszerzési eljárást az igény felmerülésekor kell indítani, nem pedig a munkák elvégzését követõen utólagosan legalizálni a szerzõdéskötést oly módon, mintha arra szabályosan lefolytatott közbeszerzési eljárás eredményeként került volna sor.<br>
A második körbe tartozó pótmunkák igényét utólagos szakhatósági elõírások, illetve szabványváltozások tették szükségessé, így pl. a másodlagos tûzjelzõ rendszer kiépítését, amelyet a tûzoltóság írt elõ ajánlatkérõ számára. Ezen munkák vonatkozásában is ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdését jogszerûen alkalmazta.<br>
A harmadik körbe tartozó munkák esetében azonban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása nem állapítható meg. Ide olyan munkák sorolhatók, amelyeket ajánlatkérõ által sem vitatottan célszerûségi szempontok indokolnak. E körbe tartozó munkák közül kiemelt helyen szerepelnek az asztalosmunkák és a bútorozási munkák elvégzése, melynek beszerzési értéke mintegy 30 M Ft + áfa összeg.<br>
Ajánlatkérõ maga is elismerte, hogy a beszerzésnek erre a részére már a nyílt eljárás során opciós tételként ajánlatot kért, és csak a pénzügyi forrás hiányára tekintettel nem kötött szerzõdést. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése e munkákra nem vonatkoztatható, hiszen ezek elõre látható okból váltak szükségessé, hiszen ajánlatkérõ elõtt ezen munkák igénye már a nyílt eljárás megindításakor is ismert volt.<br>
Az ide tartozó munkák másik része olyan jellegû, amelyek a kivitelezés során ajánlatkérõ számára célszerûségi szempontból új beszerzési igényként merültek fel, melyek a tervek bizonyos módosítását is eredményezték. E munkák végzése nélkül az eredeti szerzõdés teljesíthetõ azzal a tartalommal, amire azt megkötötték. Az eredeti szerzõdés is biztosította a létesítmény megvalósulását. E körben kiemelt helyen szerepel a korábban tervezett tanácsteremnek konferenciateremmé történõ átalakítása, ami kifejezetten új beszerzési igényként merült fel, melynek megvalósítása jelentõs költségvonzatot eredményez, mintegy 38 M Ft + áfa összeget. E körbe tartozik továbbá az olyan jellegû munkák elvégzése is, mint pl. a Szociális Osztálynak más helyen történõ elhelyezése. Ezek a munkák az eredeti tervek alapján megvalósíthatók lettek volna, kimondottan idõközben jelentkezõ tényezõk indokolják e munkák elvégzését. Ennek alapján ezen munkák elvégzése nem szükséges az eredeti szerzõdés teljesítéséhez, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt azon feltétel nem valósul meg, hogy a munka elvégzése az eredeti szerzõdés teljesítéséhez feltétlenül szükséges.<br>
Ajánlatkérõ részajánlattételt nem fogadott el, a beszerzést egységesen kezelte, így annak egészére kellene teljesülnie az eljárásfajta alkalmazását megalapozó feltételnek. A fentiek alapján a beszerzés jelentékeny részére a törvényi feltételek nem teljesülnek.<br>
A Döntõbizottság ennek alapján megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdését.<br>
A Döntõbizottság észlelte továbbá, hogy ajánlatkérõ az ajánlati felhívásában a szerzõdéskötés idõpontjaként a tárgyalások befejezését, illetve az eredményhirdetés idõpontját jelölte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdése szerint a szerzõdés megkötésének idõpontját az ajánlati felhívásban kell megállapítani azzal, hogy az - a 71/B. § (3)-(4) bekezdése szerinti eset kivételével - nem határozható meg az eredményhirdetést követõ naptól számított nyolcadik napnál korábbi és a harmincadik (építési beruházás esetén a hatvanadik) napnál késõbbi idõpontban.<br>
A fenti törvényhely szerint jelen eljárásfajta választása esetén a szerzõdéskötés idõpontja az eredményhirdetéstõl számított 8 napnál korábban nem történhet meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította, és a c) pont alapján határozott ajánlatkérõ részvételi szakaszt lezáró és azt megelõzõ, a részvételi felhívásra is kiterjedõ döntéseinek megsemmisítésérõl, és az f) pont alapján döntött a bírság kiszabásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az (5) bekezdés szerint pedig a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A rendelkezésre álló iratok alapján megállapítható volt, hogy a közbeszerzési eljárás teljes körû lefolytatásáért a felelõsség ajánlatkérõ nevében eljáró lebonyolító szervezetet terheli, ezen belül pedig a személyes felelõs a Lehel Beruházó Kft. ügyvezetõje.<br>
A Döntõbizottság a bírság kiszabásánál figyelemmel volt az (5) bekezdésben meghatározottakra. A minimális összegû bírság kiszabásánál figyelemmel volt arra, hogy a beszerzésnek van olyan része, mely a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésének alkalmazását lehetõvé teszi, továbbá hogy az ajánlatkérõi döntések megsemmisítésével mód nyílt a jogsértés reparálására.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 30.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>