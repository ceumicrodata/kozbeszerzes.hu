<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5312)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.219/18/2002.<br>
<br>
Tárgy: a Strabag Építõipari Kft., a Vakond Kft. és az Arinext Kft. jogorvoslati kérelmei Körösladány Nagyközség Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Strabag Építõipari Kft., mint "LADÁNY" Közös Vállalkozás képviselõje (1135 Budapest, Szegedi út 35-37, sz., képviseli: dr. Kukucska János ügyvéd, 4400 Nyíregyháza, Fészek u. 116., a továbbiakban: I. r. kérelmezõ), a VAKOND Kft. (6060 Tiszakécske, Béke u. 76., a továbbiakban: II. r. kérelmezõ), az Arinext Kft. (4025 Debrecen, Barna u. 1. I/8., a továbbiakban: III. r. kérelmezõ) kérelmének, melyet a Körösladány Nagyközség Önkormányzata (5516 Körösladány, Dózsa György u. 2., nevében eljár: KÖVITE Körösvidéki Vízgazdálkodási Társulati Egyesülés, (5700 Gyula, Bocskai u. 18., a továbbiakban: ajánlatkérõ) "Körösladány Nagyközség vákuumos szennyvízelvezetõ rendszer I. ütem megépítése a vízjogi létesítési engedélyben meghatározott mûszaki tartalommal" tárgyú közbeszerzési eljárása ellen nyújtott be a Strabag Építõipari Kft. I. r. kérelmezõ és a VAKOND Kft. II. r. kérelmezõ, valamint az Arinext Kft. III. r. kérelmezõ jogorvoslati kérelme vonatkozásában részben helyt ad és megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) bekezdés d) pontjára és a Kbt. 52. § (2) bekezdés b) pontjára tekintettel a Kbt. 52. § (1) bekezdését, valamint a Kbt. 63. § (3) bekezdésére tekintettel a Kbt. 44. § (8) bekezdését, ezért ajánlatkérõ eljárást lezáró döntését megsemmisíti, és ajánlatkérõvel szemben 1 000 000 Ft, azaz egymillió forint pénzbírságot szab ki, valamint dr. Puskás János, a KÖVITE Körösvidéki Vízgazdálkodási Társulati Egyesülés igazgatójával szemben 100 000 forint, azaz egyszázezer forint pénzbírságot szab ki, egyebekben a kérelmezõk jogorvoslati kérelmét elutasítja.<br>
A döntõbizottság kötelezi továbbá az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A Döntõbizottság kötelezi az ajánlatkérõt, hogy az I., II. és III. r. kérelmezõk részére a határozat kézhezvételétõl számított 15 napon belül 150 000 Ft-150 000 Ft-150 000 Ft, azaz összesen négyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. február 27-én a Közbeszerzési Értesítõben 0826/2002. sz. alatt tett közzé részvételi felhívást nyílt elõminõsítési eljárás megindítására a fenti tárgyban.<br>
A 3. c) pontban a részajánlattétel lehetõségét kizárta, az 5. pontban meghatározta, hogy közös ajánlatot az alkalmasnak kiválasztott részvételre jelentkezõk csak azokkal a társ részvételre jelentkezõkkel tehetnek, akikkel az elõminõsítésre is közösen jelentkeztek.<br>
A 7. pontban a részvételi jelentkezésekkel kapcsolatos eredményhirdetés idõpontját a részvételi jelentkezés határidejét követõ naptól számított 7. napon 10.00 órában jelölte meg.<br>
A felhívás 9. pontjában a pénzügyi, gazdasági és mûszaki alkalmasság elbírálására kért adatokat és tényeket.<br>
A 10. b) pontja 5. bekezdésében a szerzõdés teljesítésére alkalmatlanná minõsítés szempontjai között meghatározta ajánlatkérõ, hogy alkalmatlan az a részvételre jelentkezõ, aki nem rendelkezik legalább 1 éve mûködõ, a vízjogi létesítési engedélyben meghatározott mûszaki tartalmú építési beruházásról szóló referenciával.<br>
A 11. pontban a többváltozatú ajánlattétel lehetõségét kizárta.<br>
Ajánlatkérõ az elõminõsítési szakaszban dokumentációt is biztosított. Az ehhez csatolt iratok közt a kiviteli dokumentációban szereplõ vízjogi létesítési engedély (Körösvidéki Vízügyi Igazgatóság 12249-2/2000. számú határozata) a településen az ISEKI vákuumos szennyvízelvezetõ rendszer megvalósítását tartalmazza.<br>
A jelentkezési határidõre 6 részvételi jelentkezés érkezett, nevezetesen az ARINEXT Kft., a VAKOND Kft., a VÁKUUM 2003. Közös Vállalkozás (Vegyesipari Szolgáltató Kisszövetkezet és a HÓDÚT Kft.), a Mestermérnök Kft. és az Elekes Kft. közös vállalkozása, a Körösladány 2002 Konzorcium (RESONATOR Kft., BIO-FLOTT Kft., CAEMENTÁRIUS Kft., SADE-Magyarország Kft.) és a "LADÁNY" KÖZÖS VÁLLALKOZÁS kérelmezõ, melynek tagjai a STRABAG Kft. és az ERFOREX Rt.<br>
Ajánlatkérõ képviselõje 2002. március 26-án írásban értesítette valamennyi részvételre jelentkezõt, hogy az eredményhirdetés idõpontját a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdése alapján a beérkezett részvételi jelentkezések nagy száma miatt 2002. április 9-én 10.00 órára halasztja.<br>
Ajánlatkérõ , képviselõje 2002. április 3-án a "LADÁNY" KÖZÖS VÁLLALKOZÁS-tól nyilatkozatot kért arra vonatkozóan, hogy a vízjogi létesítési engedélyben meghatározott mûszaki tartalmú építési beruházásról rendelkezik-e referenciával.<br>
A jelentkezéseket bizottság értékelte, majd a képviselõ-testület döntött az alkalmasság tekintetében. A képviselõ-testület döntésének megfelelõ eredményt a halasztott idõpontban kihirdették, mely szerint valamennyi jelentkezés érvényes volt, az ARINEXT Kft., a VAKOND Kft. és a "LADÁNY" KÖZÖS VÁLLALKOZÁS a szerzõdés teljesítésére alkalmatlan, mert nem tudott igazolni legalább 1 éve mûködõ a vízjogi létesítési engedélyben meghatározott mûszaki tartalmú építési beruházásról szóló referenciát. Az ARINEXT Kft. esetén további alkalmatlansági indok volt a felhívás 10. b) pont 7. bekezdés szerinti felelõs mûszaki vezetõ hiánya is. A VÁKULIM 2003. Közös Vállalkozás; a Mestermérnök Kft. és az Elekes Kft. közös vállalkozás, valamint a Körösladány 2002 Konzorcium jelentkezõket alkalmasnak hirdették.<br>
I. r. kérelmezõ. 2002. április 17-én nyújtott be jogorvoslati kérelmet, melyben az eredményhirdetés elhalasztásának módját sérelmezte. Álláspontja szerint ajánlatkérõnek hirdetményben kellett volna közzétenni az eredményhirdetés elhalasztását. Sérelmezte, hogy ajánlatkérõ képviselõje magyarázatot kért tõle a referenciával kapcsolatban, és álláspontja szerint erre csak az ajánlati szakban lett volna lehetõsége. Sérelmezte továbbá, hogy ajánlatkérõ a jelentkezését a vízjogi létesítési engedélyben meghatározott mûszaki tartalmú építési beruházásról szóló referencia hiánya miatt minõsítette alkalmatlannak, és ezzel megsértette az esélyegyenlõséget és a verseny tisztaságát. Álláspontja szerint valamennyi vákuumos elven mûködõ rendszer, amely mûszaki paramétereiben megfelel a vízjogi létesítési engedélyben meghatározott mûszaki tartalomnak, megfelel a felhívásban meghatározottaknak. Sérelmezte továbbá, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdését, de miután ennek kifogásolásával elkésett, ezért kérte annak hivatalbóli vizsgálatát.<br>
II. r. kérelmezõ 2002. április 16-án nyújtott be jogorvoslati kérelmet, melyben sérelmezte, hogy ajánlatkérõ az eredményhirdetés elhalasztását nem tette közzé a Közbeszerzési Értesítõben, valamint sérelmezte, hogy ajánlatkérõ jogszerûtlenül minõsítette alkalmatlannak, mert a benyújtott részvételi jelentkezés tartalmazza a kellõ referenciát. Álláspontja szerint bármely rendszerû csatornaépítési referenciát el kell fogadni, függetlenül attól, hogy vákuumos, nyomott, vagy gravitációs elven mûködik. Továbbá indítványozta annak hivatalból történõ vizsgálatát, hogy ajánlatkérõ a Kbt. elõírásai szerint a közös részvételi jelentkezéseket nem nyilvánította érvénytelennek. Sérelmezte továbbá a Kbt. 31. § (2) bekezdés d) pontjának megsértését, mert ajánlatkérõ nevében eljáró cég vezetõje és az egyik ajánlattevõ tulajdonosa között közeli hozzátartozói viszony áll fenn.<br>
III. r. kérelmezõ 2002. április 29-én nyújtott be jogorvoslati kérelmet, melyben sérelmezte, hogy ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése szerint járt el a hiánypótlás tekintetében. A bontási jegyzõkönyvet, mely tartalmazta a hiánypótlási felhívást, a részvételi felhívásban foglalt határidõ után kapták kézhez. Ezért, ha észlelték volna is a hiányt, akkor sem lett volna lehetõségük a pótlásra. A Kbt. 43. § (5) bekezdése szerinti értesítést, amely pontosan megjelöli a hiányt és a határidõt, nem kaptak. A hiányról az eredményhirdetési jegyzõkönyvbõl értesültek, melynek kézhezvételeként 2002. április 12-ét jelölték meg. Sérelmezi továbbá, hogy a beruházás vezetõ tervezõje a Vegyesipari Szolgáltató Kisszövetkezet dolgozója volt 1997. szeptember 17. és december 31. között, ami alapján az összeférhetetlenség megállapítható. Ebben a kérdéskörben a tudomásra jutás idõpontját 2002. április 29-ében jelölte meg. Sérelmezte továbbá azt is, hogy ajánlatkérõ a közös jelentkezést benyújtó jelentkezõket nem minõsítette érvénytelennek. Sérelmezte továbbá, hogy ajánlatkérõ kizárta az eljárásból, mert nem rendelkezett egy éve mûködõ vákuumos szennyvízcsatorna-hálózat építési beruházásra vonatkozó referenciával.<br>
Az ajánlatkérõ észrevételében kifejtett álláspontja szerint a vízjogi engedély ISEKI vákuumos rendszer megépítésére vonatkozik, a céltámogatási pályázatot is erre a rendszerre nyújtották be. Az önkormányzat a támogatást az 1992. LXXXIX tv. 14. § (1) bekezdés alapján elveszíti, ha az érvényes engedély és az ahhoz tartozó tervdokumentáció mûszaki tartalmát megváltoztatja. Ezért minõsítette a "LADÁNY" KÖZÖS VÁLLALKOZÁS jelentkezését alkalmatlannak. A VAKOND Kft. esetén az 1 éve üzemelõ referencia hiánya okozta a jelentkezõ alkalmatlanságát. Az ajánlatkérõ a III. r. kérelmezõ jelentkezését alkalmatlannak minõsítette, mert nincs általa telepített 1 éve mûködõ vákuumos rendszerû csatornahálózata.<br>
Ajánlatkérõ nevében eljáró KÖVITE Körösvidéki Vízgazdálkodási Társulati Egyesülés lebonyolító észrevételében kérte mindhárom kérelmet mint alaptalant elutasítani.<br>
Álláspontja szerint a Kbt. a részvételi jelentkezés határidejére írja elõ a hirdetményben történõ módosítást, nem a részvételi szakaszt lezáró eredményhirdetésre, és a magyarázat kérésére a részvételi szakban is lehetõség van. A céltámogatást az önkormányzat meghatározott mûszaki tartalomra kapta, ettõl a mûszaki tartalomtól eltérni nem lehet. Ezért alkalmatlan az a jelentkezõ; akinek nincs 1 éve mûködõ ISEKI rendszerû referenciája.<br>
Az összeférhetetlenség kérdésében kifejtette, hogy a létrejött megbízási szerzõdés 3. pontja szerint vállalta, hogy ajánlattevõként, vagy alvállalkozóként az eljárásban nem kíván részt venni, ezért a 31. § (2) bekezdés d) pontját nem kell alkalmazni.<br>
A III. r. kérelmezõ részére a bontási jegyzõkönyv hiánypótlási lehetõséget adott a Kbt. szerint. Kis Albert Zoltán vonatkozásában az összeférhetetlenségi kifogás alaptalan, mivel a Kbt. 31. § (2) bek. a) pontja szerint a jelenlegi helyzetet kell értékelni, nem a múltbelit. A Kbt. a közös jelentkezést a részvételi eljárásban nem tiltja.<br>
A VAKOND Kft., a STRABAG Kft. kérelmére elõadta, hogy álláspontja szerint valamennyi csatornaépítési referenciát el kell fogadni, függetlenül attól, hogy vákuumos, nyomott, vagy gravitációs elven mûködik. Egyéb vonatkozásban egyetértett a STRABAG Kft. által kifejtettekkel. Továbbá indítványozta annak hivatalból történõ vizsgálatát, hogy ajánlatkérõ a Kbt. elõírásai szerint a közös részvételi jelentkezéseket nem nyilvánította érvénytelennek.<br>
A HÓDÚT Kft. az észrevételében kifejtette, hogy az ajánlatkérõ nevében eljáró KÖTIVE Társulat észrevételével egyetért.<br>
A Döntõbizottság 2002. április 30-án ideiglenes intézkedésként az eljárást felfüggesztette, majd a 229/2002 számú és 247/2002 számú eljárást az alapügyhöz egyesítette.<br>
A Döntõbizottság az eljárás iratai, dokumentumai valamint a felek nyilatkozatai alapján megállapította, hogy a jogorvoslati kérelem az I. és II. r. valamint III. r. kérelmezõ részérõl részben megalapozott, részben elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése elsõ fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította, hogy az I. r. kérelmezõnek a részvételi felhívás eredményhirdetési idõpontjának elhalasztásával kapcsolatos jogorvoslati kérelme elkésett. Az I. r. kérelmezõ a határidõ módosítására vonatkozó értesítést 2002. március 28-án vette át, tehát ezen dátumhoz képest a 15 napos jogvesztõ határidõ 2002. április 12-én lejárt, az I. r. kérelmezõ pedig 2002. április 17-én nyújtotta be jogorvoslati kérelmét.<br>
A Döntõbizottság megállapította, hogy a II. r. kérelmezõ kérelme a részvételi jelentkezés eredményhirdetési idõpontjára vonatkozóan szintén elkésett, mivel az erre vonatkozó értesítés - az egyidejû elküldésre tekintettel megállapítható 2002. március 28-i átvételi dátumát figyelembe véve - az átvételtõl számított 15 napos jogvesztõ határidõ 2002. április 12-én szintén lejárt, a II. r. kérelmezõ pedig 2002. április 16-án nyújtotta be jogorvoslati kérelmét.<br>
A Döntõbizottság megállapította, hogy a III. r. kérelmezõnek a hiánypótlási eljárással kapcsolatos kérelme elkésett. A III. r. kérelmezõ írásbeli nyilatkozata szerint 2002. április 12-én kapták meg az eredményhirdetési jegyzõkönyvet, melybõl értesültek, hogy a hiánypótlási eljárásra nem az általuk elvárt módon került sor. Ugyancsak elkésetten kifogásolja a III. r. kérelmezõ az alkalmatlansága megállapítására vonatkozó ajánlatkérõi döntést, amelyrõl szintén 2002. április 12-én, az eredményhirdetési jegyzõkönyv kézhezvételekor értesült. A tudomásra jutás ezen idõpontjához képest legkésõbb 2002. április 27-én kellett volna jogorvoslati kérelmüket elõterjeszteni, azonban 2002. április 29-én kezdeményezték a jogorvoslati eljárást, tehát a 15 napos jogvesztõ határidõn túl.<br>
A Döntõbizottság megállapította, hogy az I. r. kérelmezõnek az ajánlatkérõ által a vízjogi létesítési engedélyben meghatározott mûszaki tartalmú építési beruházásra vonatkozó referencia hiányára alapozott alkalmatlanná minõsítési döntésével kapcsolatos kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
A fenti jogszabályi rendelkezés alapján ajánlatkérõ a beszerzés tárgyát nem határozhatja meg kizárólagosan egy típusra - jelen esetben az ISEKI rendszer - hivatkozva. A részvételi felhívás és a hozzá csatolt dokumentáció együttes értelmezése arra az eredményre vezetett, hogy az ajánlatkérõ, nagyon helyesen, a részvételi felhívásában nem határozott meg konkrét típust, gyártmányt, ily módon a felhívása nem volt jogsértõ. Az elõminõsítési dokumentáció - amelynek készítése nem kötelezõ - a szokásos módon, a létesítési engedélyezési terv tartalmára hivatkozva tartalmazta a hatósági engedélyt. Ebben ugyan nevesítésre került a ISEKI rendszer, azonban a törvény értelmezése alapján ezt kizárólagosnak nem lehet tekinteni. A diszkriminatív felhívás tilalmára tekintettel mindössze annyit jelent ez az elõírás, hogy a beszerzés tárgyában az ISEKI rendszer mértékadó, azzal egyenértékû, egyebekben a mûszaki követelményeket kielégítõ megoldással is lehet érvényesen ajánlatot tenni. Természetszerûen a referenciák vizsgálatát is az elõbbiek szerint kell értelmezni, azaz a megfelelõ referencia a beszerzés tárgyaként megjelölt vákuumos csatornahálózat, nem pedig az ennél jóval szûkebb tartalmú ISEKI rendszer.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A részvételi jelentkezõk alkalmasságára, illetve alkalmatlanságára vonatkozó döntést a kétszakaszos eljárás elsõ szakaszának lezárásakor is értelemszerûen az ajánlatkérõnek meg kell hoznia. Ez a megállapítás egyértelmûen következik a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(5) bekezdésébõl, mely szerint az elõminõsítési eljárás eredményének kihirdetését követõen az ajánlatkérõ az összes alkalmasnak talált részvételre jelentkezõt hívja fel ajánlattételre.<br>
A Döntõbizottság megállapította, hogy a "LADÁNY" Közös Vállalkozás egyik tagja, az ERFOREX Rt. által megadott referencia vákuumos rendszerû szennyvízelvezetõ rendszerre vonatkozik, ekként a részvételi felhívás 10. b) pontjának 5. bekezdésében megfogalmazott követelménynek megfelel. A megjelölt referencia nem tartalmaz típusmegjelölést, azonban ez a rendszer szintén vákuumos, így a vízjogi létesítési engedélyben meghatározott mûszaki tartalommal azonos elbírálás alá esik.<br>
A Döntõbizottság megjegyzi, hogy az ajánlatkérõ nem hivatkozhat arra, hogy egyéb jogszabály, így a helyi önkormányzatok címzett és céltámogatási rendszerérõl szóló 1992. évi LXXXIX. tv. rendelkezései számára kizárólagosan egy típusra, illetve gyártmányra engedik meg a beszerzés tárgyának meghatározását. A közbeszerzési eljárást a Kbt. szabályai szerint köteles folytatni, a részvételi felhívásában tett elõírásaihoz való szigorú kötöttsége mindvégig fennáll.<br>
A Döntõbizottság megállapította, hogy az I. r. kérelmezõnek az ajánlattevõ referenciával kapcsolatos magyarázat kérésére irányuló kifogása nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén. Ugyanezen szakasz (5) bekezdése pedig elõírja, hogy a (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.<br>
A Döntõbizottság megállapította, hogy az ajánlatkérõnek az I. r. kérelmezõhöz intézett és a referencia mûszaki tartalmára vonatkozó megkeresése valójában hiánypótlási felhívásnak minõsül, nem pedig a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés szerinti felvilágosításkérésnek. A Döntõbizottság megállapította, hogy a részvételi felhívás 12. pont utolsó bekezdésében az ajánlatkérõ biztosította a jelentkezõknek a hiánypótlás lehetõségét, tehát az ajánlatkérõ jogszerûen hívta fel az I. r. kérelmezõt a referencia igazolására, figyelembe véve a Kbt. 63. § (8) bekezdését is.<br>
A Döntõbizottság az I. r. kérelmezõ indítványát a hivatalból folytatandó vizsgálatra vonatkozóan elutasította. Az elkésetten megjelölt jogkérelem elbírálását kizárólag a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés alapján engedné meg a jogszabály, az elkésettséget pedig maga a kérelmezõ sem vitatja. Hivatalból a Döntõbizottság akkor járhat el, ha a kérelemben nem szereplõ egyéb jogsértés jut tudomására a jogorvoslati eljárásban.<br>
A Döntõbizottság megállapította, hogy a II. r. kérelmezõnek összeférhetetlenségre alapozott kérelme, mely az ajánlatkérõ lebonyolítója, a KÖVITE Társulás igazgatója, dr. Puskás János, valamint a Vákuum 2003 Közös Vállalkozás egyik tagja, a HÓDÚT Kft. területi fõmérnöke, Puskás Sándor között fennálló, a Ptk. 689. § c) pontja szerinti közeli hozzátartozói (testvéri) viszonyon alapul, megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §.</a> (2) bekezdés d) pontja szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója.<br>
Az (5) bekezdés pedig elõírja, hogy ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja szerint érvénytelen az ajánlat, ha<br>
b) azt olyan ajánlattevõ nyújtotta be, aki nem jogosult az eljárásban részt venni.<br>
A Döntõbizottság megállapította, hogy a KÖVITE Körösvidéki Vízgazdálkodási Társulati Egyesülés igazgatója dr. Puskás János, aki a közbeszerzési eljárásban személyesen járt el, és Puskás Sándor (an.: Vámos Eszter) Gyula, Dobos u. 28. sz. lakos, aki a HÓDÚT Kft. Békéscsabai Területi Fõmérnökségének területi fõmérnöke testvérek, azaz a fentiek szerint közeli hozzátartozók. Ezen tényeket a jogorvoslati eljárásban tartott tárgyaláson dr. Puskás János sem vitatta. Tekintettel arra, hogy a HÓDÚT Kft., mint egyik részvételre jelentkezõ a törvény értelmében érdekelt gazdálkodószervezet és Puskás Sándor a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés a) pontja alapján munkaviszonyban vagy munkavégzésre irányuló egyéb jogviszonyban áll az érdekelt gazdasági szervezettel, valamint a Csongrád Megyei Bíróság, mint Cégbíróság Cg.06-09-001937 számú és 2002. március hó 8-án kelt cégkivonata szerint Puskás Sándor a HÓDÚT Kft. tagja, tehát tulajdoni részesedéssel is rendelkezik - a Kbt. 31. § (2) bekezdés c) pontját figyelembe véve - ezért az összeférhetetlenség mindkét okból fennáll.<br>
A Döntõbizottság nem osztotta az ajánlatkérõnek az álláspontját, mely szerint a becsatolt megbízási szerzõdés 3. pontjában foglalt nyilatkozat a KÖVITE Társulás részérõl a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) bekezdés szerinti lehetõséget biztosítja az összeférhetetlenség kizárására. A vonatkozó nyilatkozat a megállapított összeférhetetlenség szempontjából nem releváns. Az összeférhetetlenség alapja, ugyanis a közbeszerzési eljárásban ajánlattevõ konzorciumi tag, a HÓDÚT Kft.-vel munkaviszonyban álló, illetve tulajdonosi érdekeltséggel bíró személy, Puskás Sándor és a lebonyolító igazgatója, dr. Puskás János között fennálló közeli hozzátartozói viszony, nem pedig a KÖVITE Társulás ajánlattevõként, vagy alvállalkozóként való részvétele.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdését is figyelembe véve a Vákuum 2003 Közös Vállalkozás az eljárás további részében nem vehet részt, mivel ajánlatuk érvénytelen, melynek megállapítását az ajánlatkérõ elmulasztotta.<br>
A Döntõbizottság megállapította, hogy a II. r. kérelmezõnek a szerzõdés teljesítésére való alkalmatlanságának megállapítása tárgyában elõterjesztett jogorvoslati kérelme nem megalapozott.<br>
Az I. r. kérelmezõ vonatkozásában kifejtett indokok és ott megjelölt törvényi rendelkezések alapján a Döntõbizottság megállapította, hogy a II. r. kérelmezõ jelentkezése egyáltalán nem tartalmazott vákuumos rendszerû, tehát a vízjogi létesítési engedély mûszaki tartalmának megfelelõ építési beruházásról szóló referenciát, tehát - a beszerzés tárgyára tekintettel a gyártmánytól, illetve típustól függetlenül - jogszerûen állapította meg az ajánlatkérõ a II. r. kérelmezõ szerzõdés teljesítésre vonatkozó alkalmatlanságát.<br>
A Döntõbizottság megállapította, hogy a III. r. kérelmezõnek a közös jelentkezést benyújtó jelentkezõk jelentkezésének érvénytelensége vonatkozásában elõterjesztett kérelme nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdésének elsõ fordulata szerint több ajánlattevõ közösen is tehet ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése szerint: Ha több ajánlattevõ közösen tesz ajánlatot, valamennyi ajánlattevõnek egyenként kell megfelelnie az ajánlatkérõ által elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
Fenti rendelkezések egyértelmûen arra utalnak, hogy a közös ajánlattevõk alkalmasságát a kétszakaszos eljárás elsõ szakaszában úgy kell megvizsgálni, hogy eközben az ajánlatkérõ tekintettel van a közös jelentkezés tényére. Az alkalmasság vizsgálatának ilyen esetben szükséges lebonyolítását szabályozza a 44. § (5) bekezdése. Ezen túlmenõen az ajánlatkérõnek éppen olyan módon kell a közös jelentkezõk alkalmasságát vizsgálnia, mint ahogy azt a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3), illetve (7) bekezdés számára egyéb esetekben is megszabja.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdését figyelembe véve az alkalmassági követelmények meghatározása az ajánlatkérõ részérõl lehetséges több ajánlattevõ vonatkozásában közösen, vagy külön-külön is. A jelen közbeszerzési eljárásban az ajánlatkérõ közösen kívánta vizsgálni az együtt jelentkezõk alkalmasságát, amelyre a részvételi felhívás 10. pontjában tett utalást.<br>
A Döntõbizottság megállapította, hogy a III. r. kérelmezõnek a beruházás vezetõ tervezõjével kapcsolatos összeférhetetlenségi kifogása megalapozott. A Döntõbizottság a Vegyesipari Szolgáltató Kisszövetkezet igazgatója nyilatkozata alapján megállapította, hogy a vízjogi engedélyezési tervet készítõ Kis Albert Zoltán munkaviszonya 1997. szeptember 17-én kezdõdött és 2002. február 28-án szûnt meg. A vízjogi engedélyezési terv elkészítésének idõpontja pedig 1998. január 5-e volt. A közbeszerzési eljárás 2002. február 27-én indult.<br>
A Kbt. fent már idézett 31. § (2) bekezdése alapján az összeférhetetlenségi szabályok megsértésének vizsgálata során figyelemmel kell lenni arra is, hogy olyan személy vagy szervezet nem lehet ajánlattevõ (alvállalkozó), akit az ajánlatkérõ az eljárás elõkészítésébe bevont. A tervezõ minden kétséget kizáróan az eljárás elõkészítésébe, azaz a mûszaki feladat meghatározásába bevont személy, ezért az a szervezet, amellyel munkaviszonya áll fenn a közbeszerzési eljárás idõtartama alatt, a közbeszerzési eljárásban ajánlattevõként, illetõleg alvállalkozóként sem vehet részt. Elõbbiek következtében a VÁKUUM 2003. Közös Vállalkozás kizárása az eljárásból a közös ajánlattevõk másik tagja, tehát a Vegyesipari Szolgáltató Kisszövetkezet vonatkozásában is az összeférhetetlenségre tekintettel szükséges.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva a Kbt. 88. § (1) bekezdés c), d), f), h) pontja szerinti jogkövetkezményeket alkalmazta, illetve bírságot szabott ki. Az elkésettnek és megalapozatlannak minõsülõ kérelmi részeket a Kbt. 88. § (1) bekezdés a) pontja alapján utasította el.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzési érték legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg szervezettel szemben egymillió forint, személlyel szemben egyszázezer forint.<br>
A fenti indokolás szerint a Döntõbizottság jelen ügyben mind a szervezettel, mind a személlyel szemben alkalmazta a bírság jogkövetkezményét.<br>
A Döntõbizottság a bírság mértéke megállapításánál figyelembe vette, hogy a jogsértés a döntés megsemmisítésére tekintettel reparálható, valamint tekintettel volt az ajánlatkérõ illetve lebonyolító az eljárást segítõ, együttmûködõ magatartására, illetve az eset összes körülményére, a jogsérelem súlyára, a közbeszerzés értékére is. A Döntõbizottság azért tartotta indokoltnak a lebonyolító igazgatójával szemben bírság kiszabását, mert nevezett a személyét érintõ összeférhetetlenségi helyzet nyilvánvaló ismeretében folytatta mindvégig a közbeszerzési eljárást, és elmulasztotta feltárni az eközben szükséges döntések meghozatalát megalapozó tényeket, tehát személyes felelõssége megállapítható volt.<br>
A Döntõbizottság a költségek viselésérõl a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott, tekintettel arra, hogy jogsértés került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2002. május 24.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>