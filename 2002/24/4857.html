<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (4857)
</b></h2><FONT size=3><i><u></i></u><br>
<br>
12.K.35.540/2000/10.<br>
<br>
A bíróság a Mezei és Vancsura Ügyvédi Iroda által (ü.i.: dr. Vancsura Anita ügyvéd, 1054 Budapest, Alkotmány u. 4. I/2.) képviselt Veszprém Megyei Jogú Város Önkormányzat (8200 Veszprém, Óváros tér 9.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indult perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a bíróság a felperest, hogy 15 nap alatt fizessen meg az alperesnek 7500 Ft (azaz hétezerötszáz forint) perköltséget.<br>
Az ítélet ellen a kézbesítéstõl számított 8 napon belül a Legfelsõbb Bírósághoz lehet fellebbezni. A fellebbezést 5 pld.-ban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
Felperes, mint ajánlatkérõ, hirdetmény közzététele nélküli tárgyalásos közbeszerzési eljárást indított a Veszprém Sportcsarnok bõvítése és átalakítása tárgyában.<br>
A közbeszerzési eljárás választott módját a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontjára alapozta, és felhívta ajánlattételre az Alba Regia Rt.-t, mint a Fejér Megyei ÁÉV jogutódját, amely kizárólagos joggal rendelkezik az ALBA CLASP építészeti rendszerrel épült épületek építésére, szerkezet megbontásával együtt járó felújítására, átépítésére.<br>
Egyidejûleg tájékoztatta az alperes elnökét a tárgyalásos eljárás megkezdésérõl.<br>
Az ajánlattételi határidõig a felkért Alba Regia Rt. (a továbbiakban: ajánlattevõ) benyújtotta ajánlatát.<br>
Felperes késõbb mûszaki tartalom csökkentésével együtt járó árcsökkentést igényelt, melynek következtében az ajánlattevõ módosította ajánlatát, amely alapján a felperes és az ajánlattevõ megkötötte a beszerzés tárgyát képezõ szerzõdést.<br>
Idõközben az alperes elnöke jogorvoslati eljárást kezdeményezett a felperes közbeszerzési eljárása ellen azzal az indokkal, hogy megalapozottan feltételezhetõ a közbeszerzési eljárás szabályainak megsértése. Az eljárás eredményeként az alperes 2000. szeptember 8-án meghozta a D.351/12/2000. számú határozatát. Ennek rendelkezõ részében megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját, tekintettel a Kbt. preambulumára, a Kbt. 26. § (1) bekezdésére, és a 65. §-ára, ezért vele szemben 1 000 000 Ft (azaz egymillió forint) bírságot szabott ki.<br>
Az indokolásában az alperes kiemelte, hogy az ajánlattevõ kétségkívül rendszergazdaként járt el korábban az ALBA CLAPS építési módszerrel épülõ épületek megvalósításában. Ez azt jelenti, hogy - hivatkozott a rendszerkatalógusban foglaltakra - a CLAPS-H1 rendszer alkalmazása nem történhet a rendszergazda közremûködése nélkül, a rendszergazda "Rendszergazdai Szállítási Szerzõdésben" (RSZSZ) állapodhat meg a szállítandó termékek választékát, mennyiségét, szállítási feltételeit illetõen. A rendszerfelügyelet magában foglalja a kiviteli tervek felülvizsgálatát, a kivitelezõ elõzetes kiválasztását, felkészítését és a beruházás folyamatos ellenõrzését is.<br>
A rendszer alkalmazásához tehát az ajánlattevõvel elõzetesen rendszergazdai szerzõdést kell kötni, majd a kivitelezõt a kivitelezési technológia alkalmazására fel kell készíteni. Az alperes tényként vette figyelembe, hogy azok az építõipari szakemberek, akik megszerezték a CLAPS-H1 rendszer alkalmazásához szükséges felkészítést, annak ellenére, hogy megszûntek az õket korábban alkalmazó állami építõipari nagyvállalatok, ma is az építõiparban, különbözõ cégeknél dolgoznak.<br>
Az alperes megállapítása szerint a kivitelezésre az ajánlattevõnek, illetve annak jogelõdjének nincs és soha nem is volt kizárólagos jogosítványa, így nem a kizárólagos jogok, hanem a beszerzés tárgyát képezõ feladatokhoz kapcsolódó mûszaki-technikai sajátosságok azok, amelyek miatt a szerzõdést csak korlátozott számú szervezet, köztük az ajánlattevõ is, képes teljesíteni. Arról azonban, hogy az ajánlattevõn kívül valóban van-e még más olyan építõipari cég, amely képes a teljesítésre, csak egy nyilvánosan meghirdetett eljárásban lehetett volna meggyõzõdni.<br>
Felperes keresettel élt az alperes határozata ellen.<br>
Álláspontja szerint a közbeszerzési eljárás lefolytatása során mindenben a jogszabályoknak megfelelõen járt el, ezért kérte az alperes határozatát a felperest marasztaló részében megváltoztatni, és a kiszabott bírságot mellõzni.<br>
Arra hivatkozott, hogy az ajánlattevõ az RSZSZ-ek keretében kifejezetten egy meghatározott objektum vagy objektumok tekintetében hatalmazta meg az adott kivitelezõt a jogszerû felhasználásra, és ennek keretében képezte ki annak szakembereit. Ebbõl következõn, hiába rendelkezik akár több személy is szakismerettel, ezt a rendszergazda kifejezett engedélye nélkül nem használhatja fel, a rendszergazda ajánlattevõ pedig a perbeli beszerzés tárgyát képezõ kivitelezés esetében nem adott másnak ilyen hozzájárulást.<br>
Elõadta még azt, hogy a rendszerfelügyelettel érintett személy felhatalmazása csak és kizárólag a konkrét beruházásra használható fel, az eltérõ felhasználás sérti a szellemi alkotások védelmére hivatott jogszabályokat.<br>
Meglátása szerint az alperes nem értékelte megfelelõen fontos tényként azt, hogy a rendszer bizonyos sablonjai csak a rendszergazda ajánlattevõnél vannak meg, és ezeket minden beruházáshoz az ajánlattevõ maga szállította.<br>
Egyébként pedig az ajánlattevõ a rendszerkatalógusban meghatározott, de más szállító által, az átadott technológiával elõállított elemeket is minden esetben felülvizsgálta. Mindez - véleménye szerint - a kizárólagosságot, az ajánlattevõ rendszergazda megkerülhetetlenségét bizonyítja. Ezt támasztja alá szerinte az ügyben készült igazságügyi szakértõi vélemény is, a rendszergazda felelõsségével kapcsolatos megállapításaival.<br>
Az alperes ellenkérelmében elsõsorban a támadott határozatban foglalt indokolásra hivatkozott.<br>
Kiemelte, hogy az ajánlattevõnek mint rendszergazdának a kivitelezésre soha nem volt kizárólagos jogosítványa, és e tény nem áll ellentétben azzal, hogy az ajánlatkérõ mint rendszergazda bevonása minden kivitelezésnél elkerülhetetlen.<br>
A kizárólagos teljesítõképességrõl azonban csak egy nyilvánosan meghirdetett eljárás eredményébõl lehetne meggyõzõdni. Ezt kívánta alátámasztani azzal is, hogy a per során becsatolta a Zalai Általános Építési Vállalkozó Rt. tájékoztatását, amely szerint az Rt. jogelõdje 1970-1975 között dolgozott "KLASZT" rendszerû építési technológiával, amely technológia hasonló a jelenlegi könnyûszerkezetes fémcsarnok építésével. Jelenleg is dolgoznak azok a szakemberek, akik a fenti idõpontban ezt a technológiát szerelték.<br>
Rámutatott továbbá arra is, hogy a felperes mindvégig egyként kezeli a rendszergazdai és a konkrét építõipari kivitelezési feladatokat, holott a perbeli beszerzés tárgya kizárólag az építési-szerelési tevékenységgel kapcsolatos.<br>
Kérte a kereset elutasítását, a felperes perköltségben való marasztalását.<br>
A bíróság megkeresésére az ajánlattevõ elõadta, hogy az ALBA CLAPS építési rendszer speciális elemeinek kb. 60%-át a rendszergazda gyártotta saját ipari üzemeiben, a további kb. 40%-ot pedig azon ipari termékeket gyártó vállalatok készítették, akikkel a rendszergazda szerzõdést kötött.<br>
A CLAPS rendszert kivitelezõ vállalkozóknak magasépítési tevékenységi jogosultsággal kellett rendelkezniük, az ilyen építési technológiával készült épületek bontására is az jogosult és alkalmas, aki az építésre. Az építmények szakszerû bontásához, szétszereléséhez is szükséges a teljes építési rendszer ismerete, ez a feladat mindenképpen rendszergazdai felügyeletet igényel.<br>
Egy adott CLAPS rendszerû létesítményt építõ-szerelõ kivitelezõnek mindenképpen meg kellett, illetve meg kell keresnie az ajánlattevõt, illetve annak jogutódját a márkavédelem és a szakszerû mûszaki kivitelezés biztosításának és ennek ellenõrzése érdekében.<br>
A felperes keresete nem alapos.<br>
A bíróság az alperes határozatát az államigazgatási eljárás általános szabályairól szóló, többször módosított 1957. évi IV. törvény (Áe.) 72. §-a és a polgári perrendtartásról szóló, többször módosított 1952. évi III. törvény (Pp. ) 324. § (1) bekezdése alapján vizsgálta felül, a tényállást a felek nyilatkozatai, a közigazgatási iratok és a per során keletkezett és a becsatolt iratok alapján állapította meg.<br>
A bíróságnak azt kellett megítélnie, hogy a felperes jogszerûen választotta-e meg a perbeli közbeszerzési eljárás módját, és erre tekintettel jogsértõ-e az alperes határozata.<br>
A bíróság megállapította, hogy a felperes hirdetmény közzététele nélküli tárgyalásos közbeszerzési eljárást folytatott le, amelynek alapjául a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját határozta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást akkor alkalmazhat, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Kbt. - a fentiek szerint - egyértelmû rendelkezést tartalmaz a vonatkozásban, hogy a tárgyalásos közbeszerzési eljárás akkor alkalmazható, ha a szerzõdést az idézett jogszabályhelyben szereplõ három vagylagos körülmény valamelyikének fennállása esetén kizárólag egy meghatározott személy képes teljesíteni.<br>
Amint arra a Legfelsõbb Bíróság is rámutatott, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazásánál az idõtényezõnek vagy földrajzi távolságnak, tehát egyéb körülménynek nem lehet jelentõsége (LB.I.27.313/98.).<br>
Jelen ügy elbírálásánál ezért a bíróságnak is azt kellett megítélnie, hogy fennállnak-e a tárgyalásos eljárás feltételei, ezen belül is elsõsorban azt, hogy a beszerzés tárgyát képezõ kivitelezést kizárólag egy meghatározott személy, mégpedig az ajánlattevõ képes-e teljesíteni.<br>
A felek által nem vitatott tényként állapította meg a bíróság, hogy az ajánlattevõ jogutódjaként látja el a perbeli kivitelezéssel kapcsolatos rendszergazdai feladatokat, illetõleg azt, hogy azok a cégek, akik korábban az ALBA CLAPS technológiával végeztek kivitelezést, jogutód nélkül megszûntek. Az sem vitás, hogy a rendszergazdánál az ilyen technológia oktatásával foglalkozó szakembergárda, mint szervezeti egység már megszûnt.<br>
A bíróság megítélése szerint, osztva az alperesi érvelést, a rendszergazdai és a konkrét építõipari kivitelezési feladatok elválnak. Az a tény, hogy az ajánlattevõ rendszergazda, kétségkívül azt eredményezi, hogy valamennyi ALBA CLAPS technológiával készült épülettel kapcsolatos építési, szerelési, bontási stb. kivitelezési tevékenység során megkerülhetetlen. Az ilyen technológiával végzett építési munkákat csak a rendszergazdával kötött szerzõdés alapján, annak felügyelete alatt lehet végezni. Mindebbõl az következik, hogy a rendszergazda és a tényleges kivitelezõ elválik vagy legalábbis ennek lehetõsége feltétlenül fennáll. Ellenkezõ esetben tehát, ha a rendszergazda kizárólagos kivitelezõje is lenne a perbeli technológiával végzett építési tevékenységnek, értelmetlen a szerzõdés és a rendszerfelügyelet kikötése. A bíróság tehát elfogadta az alperes megállapítását, mely szerint az ajánlattevõnek, illetve jogelõdjének nincs és soha nem is volt a kivitelezés tekintetében kizárólagos jogosítványa.<br>
Ezt egyébként a felperes sem állította, hiszen csak azt mondta, hogy másnak nem adott az ajánlattevõ a kivitelezéshez hozzájárulást.<br>
Ezek után azt kellett a bíróságnak megítélnie, hogy annak ellenére, hogy elvileg az ajánlattevõn kívül más személy is alkalmas lehet perbeli eljárást illetõen ajánlattételre, megállapítható-e az, hogy a kivitelezést mégis kizárólag az ajánlattevõ képes teljesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazását a felperes arra a feltételezésre alapozta, hogy az ajánlattevõn kívül más a teljesítésre nem képes. Ezzel szemben a bíróság megítélése szerint a kizárólagos teljesítési képességet feltételezésre, a felperes szubjektív meggyõzõdésére alapozni nem lehet. Nem vitás, hogy az ajánlattevõ képes a teljesítésre, ám az elõzõekbõl következõen, legalább az elvi lehetõség megvan arra, hogy rajta kívül más is alkalmas legyen a teljesítésre. A felperes kísérletet sem tett arra, hogy felkutassa, potenciálisan van-e más is olyan helyzetben, hogy a beszerzés tárgyát képezõ kivitelezésre érvényes ajánlatot tehessen.<br>
A bíróság a felperessel ellentétben nem találta bizonyítottnak az általa becsatolt tájékoztatás alapján azt, hogy a Zalai Általános Építési Vállalkozó Rt. rendelkezik mindazzal a feltétellel, amely képessé teszi a beszerzés tárgyát képezõ kivitelezésre, ám kizárni ennek valós lehetõségét semmiképpen nem lehet.<br>
Tekintettel arra, hogy nem lehetett kizárni annak elvi lehetõségét, hogy más is képes az ajánlattételre, nem áll fenn az ajánlattevõ vonatkozásában kétséget kizáróan a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt kizárólagos teljesítési képesség. Ennek hiányában pedig jogszerûen tárgyalásos eljárást lefolytatni nem lehet.<br>
Az alperes tehát helyesen állapította meg, hogy a felperes a közbeszerzési eljárás módjának megválasztásánál jogsértést követett el, erre tekintettel a jogsértés súlyával arányos mértékû bírságot szabott ki.<br>
Az alperes határozata a felperes által hivatkozott részében a fentiekben kifejtettek szerint nem jogsértõ, ezért a bíróság a keresetet, mint alaptalant, elutasította.<br>
A bíróság a perköltségrõl a Pp. 78. § (1) bekezdése, a 6/1986. (VI. 26.) IM r. 13. § (2) bekezdése, és a 12/1991. (IX. 29.) IM r. 1. § d) pontja alapján rendelkezett.<br>
<br>
Budapest, 2002. március 21.<br>
<br>
Dr. Mudráné dr. Láng Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>