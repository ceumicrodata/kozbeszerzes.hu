<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4796)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.203/15/2002.<br>
<br>
Tárgy: a CONTUR - Bau Rt. jogorvoslati kérelme a Dunakeszi Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a CONTUR - Bau Építõipari Kereskedelmi Rt. (1149 Budapest, Mogyoródi út 32., képviseli: dr. Sz. Szabó Sándor ügyvéd, 1065 Budapest, Bajcsy-Zs. út 55. III/1., a továbbiakban: kérelmezõ) jogorvoslati kérelmének, amelyet a Dunakeszi Város Önkormányzata (2120 Dunakeszi, Fõ út 25., a továbbiakban: ajánlatkérõ) "Dunakeszi-Alag szennyvízcsatorna-hálózatának megépítése" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõ közbeszerzési eljárást lezáró döntését megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki, továbbá a jogsértésért felelõs szervezettel, vagyis a Dunakeszi Közüzemi Komplex Vállalkozási Kft.-vel (2120 Dunakeszi, Szent István u. 1.) szemben 1 000 000 Ft, azaz egymillió forint bírságot szab ki, egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 150 000 Ft, azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezenfelül felmerült költségeket a felek maguk viselik.<br>
Kötelezi továbbá ajánlatkérõt, valamint a Dunakeszi Közüzemi Komplex Vállalkozási Kft.-t, hogy a velük szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. január 9-i számában megjelent részvételi felhívással nyílt elõminõsítéses közbeszerzési eljárást kezdeményezett a rendelkezõ részben meghatározott tárgyban.<br>
Ajánlatkérõ a részvételi felhívás 10. c) és d) pontjában meghatározta azt, hogy az ajánlatok elbírálásának a szempontja az összességében legelõnyösebb ajánlat lesz, melyhez a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerinti adatokat az ajánlati felhívásban fogja meghatározni.<br>
Ajánlatkérõ a részajánlat tételét és a többváltozatú ajánlat tételét kizárta.<br>
2002. február 4-ig a részvételi jelentkezési határidõig a kérelmezõ is nyújtott be ajánlatot. Ajánlatkérõ az elõminõsítési szakasz eredményhirdetését 2002. február 14-én tartotta. Ajánlatkérõ a kérelmezõ jelentkezését is érvényesnek, a cégét pedig a szerzõdés teljesítésére alkalmas ajánlattevõk közé sorolta.<br>
Ajánlatkérõ az érvényes jelentkezést benyújtó és a szerzõdés teljesítésére alkalmasnak minõsített ajánlattevõknek az ajánlati felhívást megküldte.<br>
Ajánlatkérõ ajánlati dokumentációt is készített, mely tartalmazta a pályázati felhívást, az általános feltételeket, az ajánlat tartalmi és formai követelményeit, az ajánlatok elbírálására vonatkozó ajánlattevõi nyilatkozatokat és az ajánlati feltételek mellékleteiként: a vízjogi engedélyt, az ajánlati felhívást és mûszaki terveket.<br>
Az ajánlati felhívás 14. pontjában ajánlatkérõ, a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésére hivatkozva az alábbiak szerint határozta meg az összességében legelõnyösebb ajánlat megítélésére szolgáló részszempontokat, azok súlyszámait és az értékelés során adható pontszám alsó és felsõ határát:<br>
részszempontok	súlyszámok<br>
- ajánlati ár	50<br>
- vállalási határidõ	10<br>
- késedelmi kötbér mértéke	10<br>
- alvállalkozói közremûködés aránya	10<br>
- a helyi foglalkoztatáspolitikai célkitûzések érvényesítése körében a mukahelyteremtés elõsegítése	5<br>
- teljesítési garanciavállalás mértéke	5<br>
- garanciaidõ mértéke	5<br>
- fizetési határidõ	5<br>
Az adható pontszám minden részszempontra: 1-10 pont.<br>
Az ajánlati felhívásban ajánlatkérõ, a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésére hivatkozva az alábbiak szerint határozta meg a módszert, amellyel megadja a ponthatárok közötti pontszámot:<br>
"a legkedvezõbb érték 10, a legkedvezõtlenebb pedig arányosan kevesebb pontot kap, a köztes pontszámok a két pont által meghatározott egyenesre illeszkednek."<br>
Ajánlatkérõ 2002. március 7-én helyszíni konzultációt is tartott, ahol az ajánlattevõk által feltett kérdéseket megválaszolta.<br>
2002. március 28-ig az ajánlattételi határidõig a kérelmezõ is nyújtott be ajánlatot. Az ajánlatok bontási eljárásán az ajánlattevõk jelen voltak.<br>
Ajánlatkérõ az ajánlatokkal kapcsolatban tisztázó kérdéseket tett fel az ajánlattevõknek az alvállalkozói teljesítés aránya értékelési szempont körében tett ajánlatok vonatkozásában, valamint kérelmezõ esetében a kirívóan alacsony árra vonatkozóan kért magyarázatot.<br>
Ajánlatkérõ 2002. április 4-én értesítette ajánlattevõket, hogy az eredményhirdetés idõpontját öt nappal elhalasztja, így arra 2002. április 12-én kerül sor.<br>
Az ajánlatokat ajánlatkérõ megbízottja értékelte, és az eljárást lezáró döntéshez elõterjesztést készített Dunakeszi Város Képviselõ-testület 2002. április 11-i ülésére. A képviselõ-testület a határozati javaslatot változtatás nélkül jóváhagyta, és meghozta 36/2002 számú önkormányzati határozatát, melyet ajánlatkérõ a 2002. április 12-i eredményhirdetésen kihirdetett. Ennek alapján a beérkezett ajánlatok közül az OMS Hungária ajánlata érvénytelen, az eljárás nyertese a Penta Kft. ajánlata, a második legjobb ajánlatot tevõ pedig a kérelmezõ.<br>
Kérelmezõ 2002. április 16-án nyújtott be jogorvoslati kérelmet, melynek hiányosságait 2002. április 17-én pótolta, majd 2002. április 19-én és a tárgyaláson kiegészített. Jogorvoslati kérelmében kérte a Döntõbizottságtól, hogy ideiglenes intézkedéssel a szerzõdéskötést tiltsa meg, és semmisítse meg az eljárást lezáró döntést, valamint kötelezze ajánlatkérõt a költségek viselésére.<br>
Indoklásul elõadta, hogy ajánlatkérõ nem a felhívásban foglalt feltételeknek megfelelõen végezte el ez ajánlatok pontozását, mert az elõre megadott ponttartományon kívüli pontokat is megállapított az értékelés során. Az összegzés mellékleteként csatolt matematikai képlet nem felel meg a részvételi felhívásban megjelölt arányosság követelményének, valamint ezen képlet nem került szerepeltetésre a felhívásban. Az utólagosan megadott képlettel elvégzett számítás alapján egynél kisebb pontértékek keletkeznek, a felhívás viszont azt rögzíti, hogy az ajánlatkérõ által adható pontok 1-10 pont között kerülhetnek kiosztásra. Továbbá nemcsak általánosan vitatta az értékelésnél használt matematikai számítást, mert az nem felel meg az ajánlati felhívásban az értékelés módszereként megadott kritériumoknak, hanem ezenkívül konkrétan vitatta három részszempont értékelését. Álláspontja szerint az ajánlati ár értékelésénél más számítási módszer használata esetén nagyobb lett volna a különbség a kérelmezõ javára, és az alvállalkozói teljesítés aránya és a helyi foglalkoztatáspolitikai célkitûzések érvényesítése részszempontok értékelésénél ajánlatkérõ nem helyesen vette figyelembe a kérelmezõ és a nyertes ajánlatában szereplõ adatokat. A jogszabálysértés minden kétséget kizáróan megállapítható.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy a jogorvoslati kérelem megalapozatlan. Az ajánlati felhívásban az értékelés során alkalmazásra kerülõ módszert is ismertették, bár az nem lett volna kötelezõ, mert a közbeszerzési eljárást még 2002. január 1-je elõtt kezdeményezték. Az eljárás során az elõre meghatározott módserrel végezték az ajánlatok értékelését, továbbá 1 pont alatti érték kiosztására nem került sor, a pontozás összhangban van az ismertetett módszerrel: A pontértékek visszatükrözik a részszempontok szerinti ajánlati elemek közti tartalmi különbségeket. Ajánlatkérõ sem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdést, sem más rendelkezést nem sértett meg. Kérte az alaptalan jogorvoslati kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság D.203/7/2002. számú határozatával ideiglenes intézkedésként a még meg nem kötött szerzõdés megkötését megtiltotta.<br>
A Döntõbizottság megállapította, hogy a jogorvoslati kérelem az alábbi részben megalapozott:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint: Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
Az összegzés mellékleteként ajánlatkérõ megadta azokat a matematikai képleteket, amellyel megállapította az ajánlati elemekhez tartozó pontértékeket az alábbiak szerint:<br>
"Csökkenõ függvény esetében (minél kisebb a megajánlott elem annál nagyobb a pontérték):<br>
képletet alkalmazta, növekvõ függvény estén (minél nagyobb a megajánlott elem, annál nagyobb a pontérték):<br>
képletet alkalmazta.<br>
Az ajánlatkérõ pontozásos értékelését úgy végezte, hogy a legkedvezõbb érték a maximális 10, a legkedvezõtlenebb arányosan kevesebb pontot kapott, a köztes ajánlatok értéke számítógépes támogatással a két szélsõ érték által meghatározott egyenesen került kijelölésre, mely arányosításhoz ajánlatkérõ az összegzésben feltüntetett képleteket alkalmazásával három részszempont esetében a számított értékek 1 alá csökkentek.<br>
Az ajánlatkérõ az értékelés során észlelve, hogy az alkalmazott képletek nem biztosították azt az ajánlati felhívásban rögzített azon feltételt, hogy az adható pontszám minden részszempont esetében 1-10 ezért, ahol a számítások 1-nél kisebb pontértéket eredményeztek ott a kapott 1-nél kisebb pontérték helyett 1-et tüntetett fel, majd azt szorozta meg a súlyszámmal, és ez került az értékelõtáblázatba mint kapott pontszám. Három részszempontnál (alvállalkozói közremûködés, késedelmi kötbér mértéke, a munkahelyteremtés elõsegítése) fordult elõ, hogy a számított pontszám értéke 1-nél kisebb szám volt, ahol az elõbbi módon korrigálta ajánlatkérõ a számított értéket.<br>
A Döntõbizottság megállapította, hogy ajánlatkérõ az értékelés módszerével kapcsolatban az 1-10 közötti pontozást és azt határozta meg, hogy a legkedvezõbb érték 10, a legkedvezõtlenebb pedig arányosan kevesebb pontot kap, a köztes pontszámok a két pont által meghatározott egyenesre illeszkednek. Az ajánlatkérõ nem határozta meg elõre, hogy milyen arányosítást, illetve milyen képletet fog használni, így bármely, az elõzetesen megadott két feltétel együttes érvényesülését biztosító képlettel elvégezhetõ az értékelés.<br>
Ajánlatkérõ az értékelés során a pontszámok megállapítására olyan matematikai képletet használt, amely nem elégítette ki az ajánlati felhívásban az értékelés módjára meghatározott feltételeket, nevezetesen azt, hogy a pontszámok az 1-10 ponttartományba essenek, a kerekítéssel korrigált pontszámok esetében viszont az a feltétel nem teljesül, hogy a legalacsonyabb és a legmagasabb pont által meghatározott egyenesre esnek a köztes pontszámok.<br>
Az elõbbiekben kifejtettek alapján ajánlatkérõ az értékelés során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének a rendelkezéseit, mert az értékelésben használt matematikai képlet nem felelt meg három részszempont (alvállalkozói közremûködés, késedelmi kötbér mértéke, a munkahelyteremtés elõsegítése) esetében a felhívásban meghatározott módszer ismérveinek, így az értékelés végeredményeként e három részszempontban adott pontszámok megállapítása jogsértõ, a jogorvoslati kérelem e része tehát megalapozott.<br>
Tekintettel arra, hogy három részszempontban nem megfelelõ ajánlatkérõ értékelése és e részszempontok megfelelõ értékelése a helyes értékelési végeredményre jelentõs hatással lehet, ezért a Döntõbizottság nem kívánta átvenni ajánlatkérõnek azt a hatáskörét, hogy az általa meghatározott módszer szerint a kiválasztott - a feltételek egyidejû teljesülését biztosító - arányosítással elvégezze az értékelést.<br>
A Döntõbizottság ezt követõen az egyes részszempontok értékelésével kapcsolatos kérelmi részeket tekintette át.<br>
Ajánlati ár<br>
Kérelmezõ azon nyilatkozatát, hogy ha ajánlatkérõ más módon végezte volna e bírálati részszemponthoz tartozó elemek értékelését, akkor az eltérés nyertes és kérelmezõ között 39%, nem pedig 28% lett volna, és így a nyertes kevesebb pontszámot kapott volna e részszempontban, a Döntõbizottság nem fogadta el. A Kbt. már idézett rendelkezése szerint ugyanis az ajánlatkérõ kompetenciájába tartozik az, hogy az általa elõzetesen meghatározott értékelési módszer szerint értékelje az ajánlatokat. A Döntõbizottság megállapította, hogy e bírálati részszempontban a pontozás az 1 és 10 közötti tartományban van (a legkisebb 7,19, míg a legnagyobb 10 pont) és a pontszámok kialakítása arányosítással történt, azok mindegyike egy egyenesre esik, így ajánlatkérõ eleget tett az általa meghatározott feltételeknek e részszempont értékelése során.<br>
A Döntõbizottság álláspontja szerint az ajánlatkérõ által e részszempontban végzett pontozásos értékelés megfelel a Kbt. rendelkezéseinek és az ajánlatkérõ által elõre meghatározott értékelési módszernek, továbbá kérelmezõ nem veheti át az értékelés során az ajánlatkérõ szerepét, így a jogorvoslati kérelem e része megalapozatlan.<br>
Alvállalkozói teljesítés aránya<br>
Kérelmezõ álláspontja szerint, melyrõl ajánlatkérõt is tájékoztatta írásban, "A törvény értelmében a 91%-os vagy azt meghaladó saját kivitelezés 100%-os (alvállalkozó nélküli) teljesítésnek tekintendõ", ezért minden pályázó, aki 10% alatti alvállalkozói teljesítést jelez, a maximális 10 pontot kell kapja.<br>
Az ajánlatok értékelése során, amelyik ajánlatból nem lehetett pontosan számszerûen megállapítani az alvállalkozói teljesítés arányát, ajánlatkérõ erre vonatkozóan írásban kérdést tett fel ajánlattevõknek.<br>
Kérelmezõ válaszlevelében nem számszerûsítette pontosan az ajánlatának 9. oldalán szereplõ nyilatkozatot, mely szerint "A 10% alatt foglalkoztatni kívánt alvállalkozóval...", hanem megismételte, hogy "A kivitelezés min: 91%-át saját létszámmal, saját eszközökkel kívánjuk elvégezni." Valamint kifejtette azt az álláspontját, hogy "A törvény értelmében a 91%-os vagy azt meghaladó saját kivitelezés 100%-os (alvállalkozó nélküli) teljesítésnek tekintendõ."<br>
Ajánlatkérõ az értékelésnél a válaszokban megadott konkrét értékeket vette figyelembe úgy, hogy a legkisebb arányban alvállalkozót igénybe vevõ kapta a maximális 10 pontot, a többiek arányosan kevesebbet (az arányosítás e részszempontban sem volt megfelelõ).<br>
Ajánlatkérõ a részszempont értékelésénél kérelmezõ esetében 9%-os alvállalkozói közremûködést vett figyelembe. A kérelmezõ által megadott min. 91%-os saját létszám azt is jelentheti, hogy akár 9% mértékig is igénybe vehet alvállalkozót. Mivel az alvállalkozók foglalkoztatásának aránya értékelési szempont volt, és kérelmezõ nem határozta meg azt, hogy pontosan mennyi a saját teljesítés és mennyire kíván alvállalkozót igénybe venni, így ajánlatkérõ a kérelmezõ által tett nyilatkozat alapján a maximálisan igénybe vehetõ alvállalkozói mértéket vette figyelembe e részszempontban. A kérelmezõ nem tett egyértelmû nyilatkozatot arra nézve, hogy pontosan mekkora az alvállalkozói közremûködés, így ajánlatkérõ az ajánlatban szereplõ adat maximális mértékének figyelembevételével sem sértett jogszabályt, ezért a jogorvoslati kérelem e része megalapozatlan.<br>
Munkahelyteremtés elõsegítése<br>
Kérelmezõ kifogásolta, hogy a nyertes esetében ajánlatkérõ 46 fõvel számolt az értékelésnél, míg az õ ajánlata esetében csak a 12 fõt vette figyelembe, holott az õ ajánlatában még az is szerepel, hogy a földmunkákhoz, csatornafektetésekhez, valamint szállításhoz bevonják mindazon helyi jelentkezõket, akiket az önkormányzat javasol a munkahelyteremtés elõsegítése céljából.<br>
A Döntõbizottság megállapította, hogy a kérelmezõ ajánlatában a 9. oldalon, 10% alatti helyi alvállalkozóként jelöli meg Bóka Pál vállalkozót 12 fõs létszámmal. Az ajánlatban továbbá szerepel, hogy a földmunkákhoz, csatornafektetésekhez, valamint szállításhoz bevonják mindazon helyi jelentkezõket, akiket az önkormányzat javasol a munkahelyteremtés elõsegítése céljából.<br>
Ajánlatkérõ az értékelésnél 12 fõvel számolt.<br>
A nyertes ajánlatának a 6. oldalán szerepel felsorolva név szerint 6 fõ helyi lakost, akiket a kft. állandóan foglalkoztat, ezenkívül nyilatkoznak, hogy az önkormányzat által nyilvántartott helyi lakosú munkanélkülieket szennyvízcsatorna-építési és út-helyreállítási munkák során alkalmazzák, további 40 fõ mértékéig.<br>
Ajánlatkérõ az értékelésnél 46 fõvel számolt.<br>
A kérelmezõ ajánlatából ajánlatkérõ csak a konkrétan meghatározott létszámot a 12 fõt vette figyelembe, és az azt meghaladóan tett felajánlást nem vette figyelembe. Az ajánlatban nincs olyan egyértelmû nyilatkozat, amely alapján az ajánlatkérõ meg tudta volna állapítani, hogy kérelmezõ mennyi helyi munkaerõt kíván még foglalkoztatni. A nyertes viszont ajánlatában pontosan meghatározta, hogy mennyi helyi munkaerõt vesz igénybe.<br>
A Döntõbizottság álláspontja szerint ajánlatkérõ ennél a részszempontnál az ajánlatok tényleges tartalmi elemeivel számolt úgy a nyertes, mint a kérelmezõ esetében, ezen eljárása jogszerû volt, így a jogorvoslati kérelem e része megalapozatlan.<br>
A pénzügyeket szabályozó egyes jogszabályok módosításáról szóló 2001. évi LXXIV. törvény 154. § és 175. § az alábbiakat mondja ki:<br>
154. § E törvény - az e törvényben meghatározott kivételekkel - 2002. január 1-jén lép hatályba, rendelkezéseit - az e törvényben meghatározott kivételekkel ettõl az idõponttól kell alkalmazni.<br>
175. § (1) E törvénynek a Kbt.-re vonatkozó rendelkezéseit a hatálybalépését követõen megkezdett beszerzésekre és az azokkal kapcsolatban kérelmezett, kezdeményezett vagy hivatalból indított jogorvoslati eljárásokra kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(1) bekezdése alapján e törvény alkalmazásában hirdetmény közzétételén a Közbeszerzési Értesítõben történõ közzétételt kell érteni.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) bekezdése szerint a nyílt eljárás ajánlati felhívással vagy elõminõsítési eljárással indul, melyet az ajánlatkérõ köteles hirdetmény útján közzétenni.<br>
A Döntõbizottság a fenti jogszabályi rendelkezések alapján rámutat arra, hogy az nem minõsül a 2002. január 1-je elõtt kezdeményezett közbeszerzési eljárásnak, ha a részvételi felhívást 2002. január 1-je elõtt megküldte ajánlatkérõ a Közbeszerzési Értesítõ szerkesztõsége részére, de annak közzétételére már csak 2002. január 1-je után került sor, mert a közbeszerzési eljárás megkezdésének a Közbeszerzési Értesítõben való közzététel minõsül. Ennek alapján a jelen közbeszerzési eljárással kapcsolatban, melynek javított felhívását 2001. december 28-án fogadta be a Közbeszerzési Értesítõ szerkesztõbizottsága és az a 2002. január 9-i számban került közzétételre, alkalmazni kell a <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január l-jétõl hatályos rendelkezéseit.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban a Kbt. 31. § (6) bekezdése szerinti felelõsségi rendszert meghatározó okirat alapján a közbeszerzési eljárás jogszerû lefolytatásáért beleértve az ajánlatok értékelésére tett javaslat elkészítését, valamint a javaslatnak megfelelõ döntés jogszerûségét - a felelõs a Dunakeszi Közüzemi Komplex Vállalkozási Kft.<br>
A Döntõbizottság az összes körülményt mérlegelve arra a következtetésre jutott, hogy a jogsértés az ajánlatkérõ által végzett értékeléssel valósult meg, mely jogsérelem az eljárást lezáró döntés megsemmisítése által reparálható. Az ajánlatkérõ a jogorvoslati eljárás során az eljárást segítõ, együttmûködõ magatartást tanúsított, így elegendõ súlyú az irányadó költségvetési törvényben meghatározott minimális összegû bírság - ajánlatkérõvel mint szervezettel szemben egymillió forint, továbbá a jogsértésért felelõs szervezettel szemben egymillió forint - kiszabása.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d), f) és h) pontja szerinti jogkövetkezményt alkalmazta, és ennek megfelelõen rendelkezett a költségek viselésérõl is.<br>
A Döntõbizottság felhívja a figyelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése szerinti lehetõségre, mely szerint ha a bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 10.<br>
<br>
Dr. Nagy László Gábor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>