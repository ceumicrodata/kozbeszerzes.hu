<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4741)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.182/8/2002.<br>
<br>
Tárgy: a Junior Rt. jogorvoslati kérelme a Budapest VII. Kerületi Önkormányzat GAMESZ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29-31., továbbiakban: kérelmezõ) jogorvoslati kérelmét - melyet a dr. Varga Norbert ügyvéd (1054 Budapest, Alkotmány u. 21.) által képviselt Budapest VII. Kerületi Önkormányzat GAMESZ (1071 Budapest, Dembinszky u. 36., továbbiakban: ajánlatkérõ) közétkeztetés az önkormányzat oktatási és szociális intézményeiben tárgyú közbeszerzési eljárása ellen indított - a Döntõbizottság elutasítja.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. október 24-én megjelent számában ajánlati felhívást tett közzé a rendelkezõ részben megjelölt szolgáltatásnak 2002. január 1-jétõl 2006. augusztus 31-ig terjedõ idõtartamban folyamatosan történõ ellátására.<br>
A 2001. december 29-én tartott eredményhirdetésen az Attila Bt.-Bajor Sarok Kft.-ERFO Kft. közös ajánlatát hirdette ki nyertesnek, velük a szerzõdést 2002. január 7-én megkötötte, miszerint a teljesítés kezdõ idõpontja 2002. április 2. Ajánlatkérõ döntése ellen jogorvoslati eljárás indult, melyben a Döntõbizottság 2002. január 29-én hozott határozatot.<br>
Az oktatási intézményekben a kiírás megjelenése idõszakában kérelmezõ végezte az étkeztetési szolgáltatást.<br>
Ajánlatkérõ 2002. február 18-án kelt levelével értesítette kérelmezõt - megköszönve eddigi tevékenységét -, hogy a kerület intézményeinek étkeztetését 2002. április 2-tõl a nyertes látja el.<br>
Kérelmezõ a március 26-án kelt válaszlevelében a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésére hivatkozva felhívta ajánlatkérõ figyelmét, hogy a nyertessel kötött szerzõdés a teljesítési határidõnek a kiírásban foglaltnál késõbbi idõpontban való megállapítása folytán semmis. Egyúttal felajánlotta szolgáltatásának továbbfolytatását. Ajánlatkérõ a március 29-én kelt válaszlevelében a szerzõdés jogszerûsége mellett foglalt állást.<br>
Kérelmezõ április 9-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem nyilvánította eredménytelennek a közbeszerzési eljárást annak ellenére, hogy a nyertes a teljesítés megkezdését csak a kiíráshoz képest késõbbi idõpontban vállalta.<br>
Ajánlatkérõ kérte a jogorvoslati kérelem elutasítását. Elõadta, hogy a kiíráshoz képest módosított szerzõdéskötés nem ütközik jogszabályi tilalomba, a közbeszerzési eljárását támadó jogorvoslati eljárások miatt nem volt abban a helyzetben, hogy 2002. január 1-jei kezdési határidõvel megkösse a közbeszerzési szerzõdést. A jogorvoslati eljárásban tartott tárgyaláson a kérelem elkésettségére hivatkozott. Közölte, hogy a kérelmezõ által vélt jogsértés idõpontját, 2002. január 7-ét követõen is tovább végeztette kérelmezõvel a szolgáltatást, így a 15 napos szubjektív és a 90 napos objektív határidõ is letelt a jogorvoslati kérelem elõterjesztéséig.<br>
Az Elamen Rt. egyéb érdekelt észrevételében közölte, hogy a teljesítésnek a kiírásban meghatározott idõponttól késõbbi idõpontban való kezdése felveti a nyertes alkalmassága körében a hamis adatszolgáltatás kérdését is.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett iratok tartalma alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított 15 napon belül lehet kérelmezni. E határidõ elmulasztása jogvesztéssel jár. A 80. § (4) bekezdése alapján a Döntõbizottság a 79. § (7) bekezdésében foglalt feltételnek nem megfelelõ kérelmet elutasítja.<br>
Kérelmezõ 2002. január 7-ét követõen a korábbi szerzõdése alapján folytatta az addig nyújtott szolgáltatást, ezáltal tudatában volt annak, hogy azt nem a nyertes végzi a kiírás szerinti 2002. január 1-jei kezdési határidõvel. Az ettõl számított 15 napon (sõt a 90 napon belül sem) nem kért jogorvoslatot az általa jogsértõnek tartott helyzetre.<br>
Ajánlatkérõ a 2002. február 18-án kelt - kérelmezõ által február 22-én kézhez vett - levelében közölte, hogy április 2-tõl nem tart igényt az étkeztetési szolgáltatására. Ajánlatkérõ folyamatos szolgáltatási igényét ismerve ebbõl a közlésbõl kérelmezõ tudomást szerzett arról, hogy a közbeszerzési eljárás nyertese április 2-án fogja megkezdeni a szerzõdés teljesítését.<br>
Ehhez képest csak 46 nap elteltével terjesztette elõ jogorvoslati kérelmét.<br>
A Döntõbizottság megállapította, hogy a jogorvoslati kérelem elkésett, ezért azt elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 80. § (4) bekezdése és 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2002. május 9.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>