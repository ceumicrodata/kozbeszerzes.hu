<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4863)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.231/13/2002.<br>
<br>
Tárgy: a Gergely Air Kft. jogorvoslati kérelme a Tisza-tavi Területfejlesztési Önkormányzati Társulás közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Sári Péter ügyvéd (1136 Budapest, Pannónia u. 5. fsz. 2.) által képviselt Gergely Air Kft. (2481 Velence, Nyár u. 13., továbbiakban: kérelmezõ) jogorvoslati kérelmét - melyet a Tisza-tavi Önkormányzati Társulás (5350 Tiszafüred, Fõ u. 1., továbbiakban: ajánlatkérõ) vegyszeres, légi úton történõ szúnyogirtás a Tisza-tó térségben tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. február 20-án megjelent számában a rendelkezõ részben megjelölt beszerzés tárgyában.<br>
Az ajánlattevõ mûszaki alkalmassága igazolására elõírta ajánlattevõ és a teljesítésbe 10% feletti mértékben bevonni kívánt alvállalkozója gépparkjának bemutatását. Elõírta továbbá, hogy a teljesítésbe bevonandó legalább 3 szakembernek rendelkeznie kell min. 5-5 éves gyakorlattal a szúnyogírtás terén. A 11. b) pont utolsó bekezdésében rögzítette, hogy ajánlattevõnek és 10% feletti alvállalkozójának együttesen kell megfelelniük ezen alkalmassági követelményeknek.<br>
Az ajánlattételi határidõre a kérelmezõ, a Szemp-Air Kft. és a Corax Kft. nyújtott be ajánlatot, ez utóbbi a közbeszerzés értéke 10%-át meghaladó mértékben az RSz-Coop Kft. bevonásával.<br>
Ajánlatkérõ az április 15-én tartott eredményhirdetésen a Corax Kft. ajánlatát hirdette ki nyertesnek.<br>
Kérelmezõ április 22-én jogorvoslati kérelmet terjesztett elõ a Döntõbizottsághoz. Sérelmezte az eljárást lezáró döntést, álláspontja szerint ajánlatkérõ olyan ajánlattevõt hirdetett ki nyertesnek, mely ajánlattevõ alvállalkozója, az RSz-Coop Kft. hamis adatot szolgáltatott a közbeszerzési eljárásban. Elõadta, hogy az ajánlat részét képezõ, az RSz-Coop Kft. részére 2001. júliusában kiadott légi jármû üzembentartási engedélyében mûszaki vezetõként Nánási István van megjelölve. Nánási István 2002. február 25-én levelet írt az engedélyt kiadó Polgári Légiközlekedési Hatóságnak, mely szerint a fõmérnöki jogviszonyát azonnali hatállyal megszüntette, és megtiltotta, nevének, jogosultságának az RSz-Coop Kft. általi használatát. Ily módon álláspontja szerint az RSz-Coop Kft. és ezáltal a nyertes nem rendelkezik a kiírás szerinti mûszaki feltételekkel, tehát e tény állításával a közbeszerzési eljárásban hamis adatot szolgáltattak. Az eljárásból õket ki kellett volna zárni.<br>
A jogorvoslati eljárásban május 14-én tartott tárgyaláson pontosított és kiegészített kérelmében a hamis adatszolgáltatás megállapítását kérte. További hamis adatszolgáltatásként az RSz-Coop Kft. május 8-án kiállított cégkivonatát csatolta; miszerint a Kft. fióktelepként az 5630 Békés, Verseny u. 4. I. e. 8. sz. alatti ingatlant jelölte meg, mely ingatlanra fennálló bérleti jogviszonya a LISZ Kft. ügyvezetõje által aláírt igazolás szerinti 2001. augusztus 31-én megszûnt. A tárgyaláson kérelmezõ hivatkozott még az RSz-Coop Kft. repülõgépei közül kettõnek az üzemképtelenségére azon indokkal, hogy azokban nincs meg a megfelelõ légióra-mennyiség.<br>
A Döntõbizottság a D.231/3/2002. számú, április 23-én kelt határozatával ideiglenes intézkedésként a szerzõdéskötést megtiltotta.<br>
Ajánlatkérõ észrevételében és jogorvoslati eljárásban tartott tárgyaláson kérte a jogorvoslati kérelem elutasítását. Elõadta, hogy csak az ajánlatban feltüntetett információk álltak rendelkezésére, így nem volt tudomása az RSz-Coop Kft. esetleges alkalmatlanságáról. Az ajánlat szerint az elbíráláskor az RSz-Coop Kft. rendelkezett a tevékenység végzéséhez szükséges valamennyi engedéllyel. A Corax Kft. nemcsak az RSz-Coop Kft.-t jelölte meg alvállalkozóként, hanem Schattmann Ádám vállalkozót is, aki három repülõgéppel rendelkezik, így nevezett vállalkozó révén biztosítottnak látta a munka elvégzését.<br>
A Corax Kft. egyéb érdekelt is kérte a kérelem elutasítását. Elõadta, hogy társaságuk alvállalkozók útján a szükséges gépparkkal rendelkezik, a géppark megfelel a törvényes elõírásoknak. Az ajánlathoz csatolt légi jármû üzembentartási engedélye az ajánlattételi határidõben érvényes, az illetékes hatóság által nincs visszavonva. Az engedély az RSz-Coop Kft. nevére szól, azon belül a mûszaki vezetõ személyében bekövetkezett változás az engedély érvényességére nem hat ki. Nánási Istvánt az ajánlatban közremûködõként nem tüntették fel, részletes bemutatására nem került sor, személye csak annyiban érintett, hogy a szóban forgó engedély feltünteti õt mûszaki vezetõként. A légügyi hatóságnál elõterjesztett engedély meghosszabbítási kérelmében új mûszaki vezetõt jelölt meg. Hamis adatszolgáltatás tehát õt nem terheli. A tárgyaláson elõadott kérelem kiegészítésekre közölte, hogy azok elkéstek, a repülõgépek üzemképtelenségére való hivatkozását kérelmezõ bizonyítékkal nem támasztotta alá.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
Kérelmezõ kérte a nyertes ajánlattevõ és alvállalkozója hamis adatszolgáltatása megállapítását arra hivatkozva, hogy az alvállalkozó légijármû-üzembentartási engedélyében Nánási István van megjelölve mûszaki vezetõként, holott nevezett az alvállalkozóval a munkaviszonyát az ajánlattételi határidõt megelõzõen megszüntette.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell elkészítenie ajánlatát.<br>
A felhívás 11. a) és b) pontjában ajánlatkérõ a mûszaki alkalmasság igazolására elõírta ajánlattevõ és a teljesítésbe 10% feletti mértékben bevonni kívánt alvállalkozója gépparkjának bemutatását, valamint a teljesítésbe bevonni kívánt személyek bemutatását. Az alkalmassági feltételeket az ajánlattevõ és alvállalkozója együttesen is teljesíthették.<br>
A nyertes alvállalkozói rendelkeznek a szúnyogirtáshoz szükséges légi jármûvel. A nyertes ajánlattevõ - bár ez nem volt elõírva - az ajánlathoz csatolta az RSz-Coop Kft. nevére kiállított, 2002. április 30-ig érvényes légijármû-üzembentartási engedélyt. Az engedély kiállítási dátuma 2001. július 31, abban mûszaki vezetõként Nánási István van megjelölve. Az RSz-Coop Kft. igazolta, hogy az engedély lejárta elõtt kérte annak meghosszabbítását új mûszaki vezetõ megjelölésével.<br>
A nyertes bemutatta a szúnyogirtás végzéséhez felkészültséggel rendelkezõ szakembereit (gázmesterek stb.), ennek igazolására szolgáló bizonyítványokat az ajánlathoz csatolta, A bemutatott 5 fõ szakember között Nánási István neve nem szerepel.<br>
Megállapítható, hogy a nyertes az alvállalkozóival egyetemben rendelkezik a felhívás 11. a) és b) pontjában elõírt feltételekkel, így ajánlatkérõ helytállóan minõsítette alkalmasnak a szerzõdés teljesítésére.<br>
Az üzembentartási engedélyben szereplõ, a mûszaki vezetõ nevét tartalmazó adat nem a közbeszerzési eljárásban szolgáltatott, hanem a légügyi hatóság felé az engedélyeztetési eljáráshoz szükséges adat. Azáltal, hogy a személyi adatok között nyilvántartott mûszaki vezetõ már nincs az engedélyes alkalmazásában, nem válik automatikusan érvénytelenné az engedély. Az engedély jogosultja az engedélyes (adott esetben az RSz-Coop Kft.), nem a mûszaki vezetõ. A mûszaki vezetõ munkaviszonya megszûnése esetén az engedélyesnek joga van más mûszaki vezetõt megjelölni, mint ahogy okirattal igazoltan tette is ezt az RSz-Coop Kft.<br>
A Döntõbizottság megjegyzi, hogy az engedélyben szereplõ adatot illetõen a nyertes akkor szolgáltatott volna hamis adatot, ha Nánási István nevét törli az engedélybõl.<br>
A Döntõbizottság megállapította, hogy a nyertes és alvállalkozója, az RSz-Coop Kft. nem szolgáltatott hamis adatot a közbeszerzési eljárásban, ezért a jogorvoslati kérelmet ebben a részében megalapozatlanság címén elutasította.<br>
Kérelmezõ kiegészítõ kérelmében kérte a nyertes hamis adatszolgáltatása megállapítását a fióktelepre vonatkozó adat valótlanságára hivatkozva.<br>
A felhívás alapján az ajánlathoz csatolni kellett külön íven egy nyilatkozatot, mely tartalmazza az ajánlattevõ nevét, székhelyét, a közbeszerzés értékének 10%-át meghaladó mértékben igénybe venni kívánt alvállalkozó nevét és székhelyét.<br>
A nyertes ajánlatának 1. kötet harmadik oldalán csatolva van a kért nyilatkozat, ahol alvállalkozóként fel van tüntetve az RSz-Coop Kft. Székhelye: 5600 Békéscsaba, Gajdács u. 28/2. A 2. kötet tartalmazza az RSz-Coop Kft. cégkivonatát is, annak ellenére, hogy ajánlatkérõ ezt nem kérte. A cégkivonat szerint az RSz-Coop Kft. fióktelepének címe: 5630 Békés, Verseny u. 4. I. e. 8.<br>
A nyertes ajánlat olyan adatra nézve tartalmaz valótlanságot, amely adatnak a közbeszerzési eljárás szempontjából ajánlatkérõ ez irányú igénye hiányában nincs jelentõsége. Ezáltal az adatszolgáltatás által nem érhetõ el a hamis adatszolgáltatás szándékos elkövetését motiváló, az adatszolgáltató által elérni kívánt cél, hogy a közbeszerzési eljárás releváns adatát illetõen az ajánlatkérõt megtévessze saját maga kedvezõbb színben való feltüntetése által.<br>
Egy cégadatnak a nyertes alvállalkozója mulasztása folytán a cégjegyzékben valótlan tartalommal történõ szereplése a nyertes ajánlattevõnek a közbeszerzési eljárásban való jogkövetõ magatartása megítélésénél irreleváns, ha ajánlatkérõ ennek a bizonyos cégadatnak az ismertetésére a kiírás szerint nem tartott igényt.<br>
A Döntõbizottság megállapította, hogy a nyertes ajánlattevõ, illetõleg alvállalkozója, az RSz-Coop Kft. ez utóbbi cég fióktelepére vonatkozó valótlan adat közlése által a közbeszerzési eljárásban nem szolgáltatott hamis adatot, ezért a jogorvoslati kérelmet ebben a részében megalapozatlanság címén elutasította.<br>
Kérelmezõ kérte továbbá annak megállapítását, hogy a nyertes az alvállalkozója repülõgépeinek üzemképtelensége folytán alkalmatlan a szerzõdés teljesítésére.<br>
Ajánlatkérõnek az ajánlattevõ alkalmassága megítélése során az ajánlat tartalma, az abban foglaltadatok, nyilatkozatok alapján kell döntenie. A nyertes ajánlatából nem volt megállapítható a kérelmezõ által hivatkozott körülmény, annak fennállását kérelmezõ is csak állította és nem bizonyította.<br>
A Döntõbizottság ezért a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2002. május 21.<br>
<br>
Dr. Csitkei Mária s. k.,	Divinyi Páterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>