<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4738)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.191/11/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás az Energia Központ Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Bizottság elnöke) az Energia Központ Kht. (1092 Budapest, Ráday u. 42-44., a továbbiakban: ajánlatkérõ) "jogi tanácsadás a villamos energiáról szóló 2001. évi CX. tv. végrehajtását szolgáló jogszabálytervezetek elkészítéséhez" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ 2002. április 5-én tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján a rendelkezõ részben megjelölt tárgyban.<br>
A megküldött tájékoztatójához csatolta az ajánlati felhívását és ajánlattételre hívta fel: a Réczicza Ügyvédi Irodát, a Köves & Társai Ügyvédi Irodát, a Dr. Kardkovács Kolos Ügyvédi Irodát és a Dr. Szilágyi Mihály Ügyvédi Irodát.<br>
Ajánlatkérõ az eljárásfajta választását azzal indokolta, hogy az Országgyûlés 2001. december 18-án fogadta el a villamos energiáról szóló új 2001. évi CX. törvényt (a továbbiakban: VET), amely 2003. január 1-jén lép hatályba. Ez a törvény keretjellegû, és végrehajtására több kormányrendeletet és miniszteri rendeletet kell kiadni. 2002 februárjában állapodott meg a Gazdasági Minisztérium, a Magyar Energia Hivatal és a többi érintett közigazgatási szerv arról a munkamegosztásról, amely meghatározza, hogy az egyes jogszabályok elõkészítése mely szerv feladata lesz. Hivatkozott arra, hogy a végrehajtási jogszabályokat legkésõbb júliusban, míg a kapcsolódó minisztériumi rendeleteket októberben ki kell hirdetni annak érdekében, hogy az alkalmazásukra kellõ felkészülési idõ legyen biztosítva. Ez indokolja az eljárás sürgõsségét, és mivel a Gazdasági Minisztérium személyi állománya szûk körû, szükséges külsõ szakemberek igénybevétele.<br>
A Döntõbizottság elnöke 2002. április 10-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ írásbeli és tárgyaláson tett szóbeli észrevételében kiegészítette a tájékoztatást.<br>
Elõadta, hogy 1999. december 22-én állapodott meg az Energetikai Piacnyitási Programról a Gazdasági Minisztérium, a Magyar Energia Hivatal, az ÁPV Rt. és a Gazdasági Versenyhivatal. Ezen program részét képezte, hogy 2001. december 31-ig készüljön el és kerüljön elfogadásra az új VET, amely meg is történt. A VET végrehajtására számos jogszabály megalkotása szükséges, amelyre a felhatalmazást a törvény meg is adta. Ajánlatkérõ jogelõdjével, az Energia Információs Ügynökség Kht.-val még 1999. december 22-én kötöttek az Energetikai Piacnyitási Program tagjai megbízási szerzõdést, amely a program pénzügyeinek a kezelésére és a programhoz szükséges munkatársak biztosítására terjedt ki. Ajánlatkérõnek nem képezte feladatát a jogszabályok alkotásában való részvétel, és ténylegesen sem vett részt az új VET elõkészítésében. Az Energia Piacnyitási Program Irányító Bizottsága - a végrehajtási jogszabályok megalkotására vonatkozó munkamegosztás elfogadását követõen - 2002. március 26-án döntött arról, hogy a Gazdasági Minisztérium feladatává tett végrehajtási jogszabályok - 1 kormányrendelet, 6 miniszteri rendelet - elkészítésére az ajánlatkérõ indítson hirdetmény közzététele nélküli tárgyalásos közbeszerzési eljárást. Így álláspontja szerint az ajánlatkérõt nem terheli mulasztás a rendkívüli sürgõsség bekövetkeztében.<br>
Utalt arra is, hogy a villamosenergia-ipari társaságok mûködési engedélyével kapcsolatos végrehajtási jogszabályok vonatkozásában maga az új VET korábbi hatályba léptetési idõpontot állapít meg.<br>
Elõadta, hogy idõközben a közbeszerzési eljárását lefolytatta, csak egy ajánlat került benyújtásra, azonban a magas ajánlati ár miatt az eljárását eredménytelenné nyilvánította.<br>
Egyéb érdekeltként dr. Kardkovács Kolos ügyvéd bejelentette, hogy az eljárás lefolytatásában jogszabálysértést nem észlelt.<br>
A Döntõbizottság a közbeszerzési eljárásban keletkezett iratok, a benyújtott észrevételek alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha: "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából."<br>
Ezen eljárásfajta jogszerû alkalmazásához több törvényi feltétel együttes fennállása szükséges. Ezek az alábbiak:<br>
- ajánlatkérõ által elõre nem látható ok,<br>
- rendkívüli sürgõsség,<br>
- e törvényben elõírt határidõk nem lennének betarthatóak,<br>
- ajánlatkérõt nem terheli mulasztás a rendkívüli sürgõsség elõidézésében.<br>
A Döntõbizottság az ajánlatkérõ által becsatolt iratok és az új VET rendelkezései alapján megállapította, hogy a közbeszerzési eljárás indításakor - 2002. április 5-én - fennállt a rendkívüli sürgõsség, és emiatt a más eljárásfajtára elõírt határidõk nem lennének betarthatóak.<br>
Számos végrehajtási jogszabály tervezetét kell elkészíteni, szükséges azok egyeztetése a szakmai és érdekképviseleti fórumokon, biztosítani kell az alkalmazásra való felkészülési idõt [pl. az új VET 121. § (1) bekezdése értelmében az új törvény elõírásainak megfelelõ mûködési engedély iránti kérelmeket legkésõbb 2002. szeptember 1-ig be kell nyújtani].<br>
A Döntõbizottság az Energetikai Piackutatási Program Irányító Bizottságának 2002. március 26-i döntése alapján megállapította, hogy ajánlatkérõ részérõl a rendkívüli sürgõsség nem volt elõre látható és nem terheli mulasztás ennek elõidézésében. Ajánlatkérõ részére ugyanis csak ekkor, 2002. március 26-án került meghatározásra a közbeszerzési eljárás lefolytatásának feladata.<br>
Ajánlatkérõ pedig ezt követõen haladéktalanul intézkedett a közbeszerzési eljárás elõkészítése érdekében, és az eljárást 2002. április 5-én meg is indította.<br>
A Döntõbizottság a fentiekre tekintettel megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott feltételek fennállnak az ajánlatkérõnek az eljárás tárgyát képezõ közbeszerzési eljárásában.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(l) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. tv. (a továbbiakban Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. május 7.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>