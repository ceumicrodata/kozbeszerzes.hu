<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4861)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.174/10/2002.<br>
<br>
Tárgy: az Architekton Rt. jogorvoslati kérelme a Nemzeti Kulturális Örökség Minisztériuma közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Architekton Rt. (2100 Gödöllõ, Liget u. 2., képviseli: dr. Vass Eszter ügyvéd 2100 Gödöllõ, Dózsa György út 44/1. a továbbiakban: kérelmezõ) jogorvoslati kérelmét, melyet a Nemzeti Kulturális Örökség Minisztériuma (1077 Budapest, Wesselényi u. 20-22., képviseli: dr. Molnár Judit ügyvéd 1124 Budapest, Gébics u. 7. fszt. 1., a továbbiakban: ajánlatkérõ) "Szent István-bazilika mûemléki rekonstrukciós felújításának hátralévõ befejezõ szakasza" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. december 12-én megjelent 50. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában, amelyet a felhívás 3. a) pontja az alábbiak szerint részletezett:<br>
- oldal- és szentélyhomlokzatok fõpárkány alatti felújítása 	6640 m2<br>
- fõbejárati portikusz helyreállítása és rekonstruálása 	1480 m2 <br>
- a templom belsõ fõpárkány alatti felületeinek restaurálása szobrokkal 	8650 m2 <br>
- festményekkel és oltárokkal együtt 	1895 m2 <br>
- a négy kiskupola belsõ felületeinek helyreállítása és restaurálása 		350 m2 <br>
- a belsõ villamos és gyengeáram infrastrukturális rendszerének<br>
- kiépítése (díszvilágítás, vagyonvédelem, tûzvédelem, hangosítás, telefon)<br>
- altemplomi szint részleges helyreállítása<br>
Az ajánlati felhívás szerint részajánlattétel megengedett volt, a többváltozatú ajánlattételre lehetõséget nem biztosított ajánlatkérõ.<br>
A részvételi felhívás 9. a) és b) pontja tartalmazta a résztvevõktõl a pénzügyi, gazdasági és mûszaki alkalmasság igazolására kért adatokat és tényeket. A mûszaki alkalmasság körében ajánlatkérõ többek között elõírta: ajánlattevõnek, illetve a közbeszerzés értékének 10%-át meghaladó mértékben igénybe venni kívánt alvállalkozónak a szerzõdés teljesítéséhez szükséges alkalmasságát a saját és a teljesítésbe bevonandó mûszaki vagy gazdasági egységek minõségbiztosítási rendszerének tanúsításával kell igazolnia.<br>
A részvételre jelentkezõ a szerzõdés teljesítésére alkalmatlan a 10. b) pont utolsó francia bekezdése alapján, amennyiben a saját és a teljesítésbe bevonandó mûszaki vagy gazdasági egységek minõségbiztosítási rendszerének tanúsító általi tanúsításának hiánya állapítható meg.<br>
Elõminõsítési dokumentáció is készült, amelyben "Útmutató" segítette a részvételi jelentkezések összeállítását. Ennek I. fejezet 1.8. pontjában a felhívásban megadott elõminõsítési kritériumot az alábbi módon részletezte ajánlatkérõ. E szerint ,,az ajánlattevõknek rendelkeznie kell minõségbiztosítási rendszerrel mind tervezési, mind pedig az építési tevékenységére vonatkozóan (pl. ISO 9002 vagy azzal egyenértékû) az erre vonatkozó bizonyítványok (tanúsítás) másolata csatolandó.<br>
A részvételi felhívásra a 2002. január 7-i határidõre az alábbi cégek nyújtották be jelentkezésüket: Középületépítõ Rt., KÉSZ Kft., KIPSZER Rt., Reneszánsz Kõfaragó Rt., és kérelmezõ.<br>
Ajánlatkérõ a részvételi jelentkezések elbírálása alapján - hiánypótlást követõen - valamennyi részvételre jelentkezõt alkalmasnak minõsített. A minõségbiztosítással kapcsolatban megállapította, hogy a jelentkezõk minõségbiztosítási rendszerének nincs hiánya, illetve az akkreditálás egy esetben az eredményhirdetésig befejezõdik. Az ajánlatkérõ 2002. január 17-i eredményhirdetést követõen 2002. január 24-én ajánlattételre szóló felhívását kiadta.<br>
Az ajánlattételi határidõre, 2002. március 6-ára négy ajánlat érkezett a következõktõl: Középületépítõ Rt. és a KÉSZ Kft. közös ajánlattevõként, Kipszer Rt., Reneszánsz Kõfaragó Rt. és kérelmezõ.<br>
Ajánlatkérõ az ajánlatok értékelését követõen 2002. március 21-én hozta meg az eljárást lezáró döntését, amelyet 2002. március 22-én kihirdetett. Az eljárás nyertese a Reneszánsz Kõfaragó Rt. lett, az õt követõ legjobb ajánlattevõ a kérelmezõ.<br>
Kérelmezõ 2002. április 8-án nyújtott be jogorvoslati kérelmet ajánlatkérõ közbeszerzési eljárást lezáró döntése ellen. Kérte az eljárást lezáró döntés megsemmisítését, a nyertes közbeszerzési eljárásból történõ kizárását, ideiglenes intézkedésként a szerzõdéskötés megtiltását, ajánlatkérõ kötelezését a költségek viselésére. Indoklásként elõadta, hogy a nyertes ajánlattevõt a részvételi szakaszt lezáró döntésben érvénytelenség miatt ki kellett volna zárni az eljárásból, ugyanis a 10% felett megjelölt alvállalkozója - Silvert Rt. - nem rendelkezett a szükséges ISO tanúsítvánnyal. Ez pedig a felhívás 10. b) pontja alapján a jelentkezõ alkalmatlanságát eredményezné jogszerû döntés esetén.<br>
Kérelmezõ hivatkozott arra, hogy a jogorvoslati kérelme nem elkésett, hiszen a jogsértõ eseményrõl 2002. március 26-án szerzett tudomást, amikor megvásárolta a "Tanúsított és akkreditált szervezetek Magyarországon" címû kiadványt, és ebben nem szerepelt a Silvert Rt.<br>
Ajánlatkérõ kérte a jogorvoslati kérelem elutasítását egyrészt elkésettség, másrészt megalapozatlanság okán. A részvételi szakasz eredményhirdetése 2002. január 17-én volt, ekkor kérelmezõ is megismerte az elsõ szakaszt lezáró és minden jelentkezõt alkalmasnak minõsítõ döntést. A jogorvoslati kérelem ezen idõpontot követõ 15 napon túl került elõterjesztésre, így az elkésett. A kérelem egyébként megalapozatlan is, hiszen a Silvert Rt. ISO minõsítéssel rendelkezett, annak meglétét a részvételi jelentkezés 235. oldalán csatolt igazolás bizonyította.<br>
Ajánlatkérõ a tárgyaláson becsatolta a Silvert Rt.-nek az European Quality Certification Minõségtanúsító Kft. által e kiállított tanúsítványa másolatát, melybõl kitûnik, hogy a tanúsítvány 2002. január 3-án kelt.<br>
A Reneszánsz Rt. érdemi észrevételében hivatkozott arra, hogy a Silvert Rt. a hiányolt minõségbiztosítási rendszer tanúsításával rendelkezik, kérelmezõ egyébként sem jelölte meg a jogsértés tudomására jutásának idõpontját, ennek alapján kérte a kérelem elutasítását.<br>
A Döntõbizottság a közbeszerzési eljárásban keletkezett iratok, felek tárgyaláson tett nyilatkozatai alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint: Ha a bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye.<br>
A rendelkezésre álló iratokból egyértelmûen megállapítást nyert, hogy a jogsértõ esemény 2002. január 17-én következett be, amikor ajánlatkérõ a részvételi szakaszt lezáró döntését kihirdette, és valamennyi jelentkezõt a szerzõdés teljesítésére alkalmasnak minõsített.<br>
Kérelmezõ számára is ezen a napon vált ismertté az ajánlatkérõi döntés, hiszen képviselõje az eredményhirdetésen személyesen részt vett.<br>
Kérelmezõ számára a kérelem elõterjesztésére nyitva álló 15 napos határidõ tehát ezen a napon kezdõdött, hiszen ezen a napon tudomást szerzett a Reneszánsz Rt.-nek a szerzõdés teljesítésére alkalmassá minõsítésérõl.<br>
A Döntõbizottság nem fogadta el a tudomásra jutás idõpontjaként a kérelmezõ által megjelölt 2002. március 26-i idõpontot, tekintettel arra, hogy az általa hivatkozott "Tanúsított és akkreditált szervezetek Magyarországon" kiadvány lezárása 2001. decemberében történt meg, a részvételi jelentkezések beadási határideje pedig 2002. január 7-e volt, így ez a kiadvány e tekintetben iránymutató nem lehetett, hiszen a 2002. január elején kiadott tanúsítványt elnyert cégek felsorolását nem tartalmazhatta. Ezen körülményekre tekintettel a kérelmezõ által a jogsértésrõl való tudomásra jutás forrásaként megjelölt dokumentum alkalmatlan arra, hogy valóban megalapozza a jogsértés tényét, nincs jelentõsége annak sem, hogy azt kérelmezõ mikor ismerte meg.<br>
A Döntõbizottság megjegyzi, hogy a jogalkotó a jogorvoslati eljárások megindítására rendelkezésre álló rövid határidõt éppen arra tekintettel állapította meg, hogy a közbeszerzési eljárások során történt jogsértések még az eljárások befejezése elõtt a jogorvoslati eljárásokat elbíráló szerv elé kerüljenek, és így meg lehessen elõzni a jogellenes döntéseket.<br>
Különösen igaz ez a két szakaszból álló eljárások esetén, mint jelen esetben, hogy a részvételi szakaszban esetlegesen elõforduló jogsértések még határidõn, azaz az ajánlattételi határidõ lejártát megelõzõen elintézõdjenek.<br>
A törvény céljával ellentétes lenne, ha már az eljárást lezáró döntés meghozatalát követõen a részvételi szakaszban hozott döntés felülvizsgálatára mód lenne azon az alapon, hogy kérelmezõk esetlegesen valamely késõbb szerzett információkra alapítottan indíthatnának jogorvoslati eljárást.<br>
A Döntõbizottság az eljárása során ideiglenes intézkedést nem alkalmazott, mert annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 80. § (4) bekezdésére tekintettel a Kbt. 88. § (1) bekezdés a) pontja alapján a jogorvoslati kérelmet elutasította, a költségekrõl a Kbt. 88. § (1) bekezdés h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 15.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>