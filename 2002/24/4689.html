<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (4689)
</b></h2><FONT size=3><i><u></i></u><br>
Kf.VI.37.754/2001/6.<br>
<br>
A Magyar Köztársaság Legfelsõbb Bírósága a dr. Kurtyán Edit ügyvéd (1024 Budapest, Margit krt. 27. I/1.) által képviselt CDATA Általános Szolgáltató Bt. (1147 Budapest, Gervay u. 100/A.) felperesnek a dr. Sárkány Izolda közbeszerzési biztos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perben - amelybe az alperes pernyertessége érdekében a dr. Patay Géza ügyvéd (1026 Budapest, Pasaréti út 72.) által képviselt Központi Statisztikai Hivatal (1024 Budapest, Keleti K. u. 5-7.) beavatkozott - a felperes 4. sorszámú fellebbezésének elbírálása folytán az alulírott napon megtartott tárgyaláson meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság a felperest, hogy 15 napon belül fizessen meg az alperesnek 5000 (ötezer) forint másodfokú eljárási perköltséget, és a Magyar Államnak - az illetékhivatal külön felhívására - további 3500 (háromezerötszáz) forint fellebbezési eljárási illetéket.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
Az alperesi beavatkozó - mint ajánlatkérõ - hirdetmény közzététele nélküli tárgyalásos eljárás lefolytatására közvetlen ajánlati felhívást küldött a Cartographia Kft.-nek, 784 db vektoros digitális térkép térképkezelõ szoftver alapján történõ elkészítésére.<br>
A Cartographia Kft. 2000. június 13-án nyújtotta be ajánlatát, amely alvállalkozóként a felperest is megjelölte.<br>
A Cartographia Kft. 2000. július 7-én ajánlatát úgy módosította, hogy a felperest mint alvállalkozót mellõzte, és helyette a PSOFT Kft.-t és a PHAETON Bt.-t vonta be.<br>
A beavatkozó 2000. július 11-én a Cartographia Kft.-t hirdette ki a tárgyalásos eljárás nyerteseként.<br>
A felperes jogorvoslati kérelmet terjesztett elõ, amelyben a jogsértés megállapítását, és bírság kiszabását kérte a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#65">Kbt.) 65. §</a> (1) és (4) bekezdésére, 52. § (2) bekezdés d) pontjára, 24. § (1) és (2) bekezdésére, 31. § (2) bekezdés a) pontjára és 70. § (1) bekezdés b) pontjára hivatkozással.<br>
Álláspontja szerint az ajánlatkérõ jogsértõen járt el, amikor a felperest alvállalkozóként a szerzõdés teljesítésébe nem vonta be. Utalt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. és</a> 44. §-ában, továbbá a 62. § (1) és (4) bekezdésében elõírtakra.<br>
Az alperes határozatával a felperes jogorvoslati kérelmét elutasította, hivatkozással arra, hogy ügyfélképességgel nem rendelkezik.<br>
A felperes keresetében az alperesi határozat megváltoztatását, ügyféli minõségének megállapítását, és jogorvoslati kérelmének érdemi elbírálását kérte.<br>
Az elsõfokú bíróság ítéletével a keresetet elutasította.<br>
Az ítélet indokolása szerint a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése értelmében az ajánlattevõnek nem állt fenn a Kbt. 48-50. §-a szerinti ajánlati kötöttsége, ezért ajánlatának tartalmát módosíthatta, mely lehetõsége az alvállalkozó személyét illetõen is fennállt.<br>
Az elsõfokú bíróság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése - miután a felperes sem ajánlatkérõnek, sem ajánlattevõnek nem minõsül, illetve a jogorvoslati kérelem benyújtásakor nem volt az ajánlattevõ alvállalkozójának sem tekinthetõ - a felperes számára jogorvoslati kérelem benyújtását nem teszi lehetõvé.<br>
Az elsõfokú bíróság kifejtette, hogy a felperes alvállalkozói pozíciójának megszüntetését sérelmezte, ezért az alperes helytállóan vizsgálta, hogy e minõség megszûnése nem a Kbt. szabályainak megsértésével történt-e. Úgy ítélte meg, hogy e vonatkozásban jogsértés nem volt megállapítható, ezért a felperes ügyfélképessége sem állapítható meg.<br>
Az elsõfokú bíróság rámutatott arra, hogy a felperes nem hivatkozhat a Ptk. 205. §-ának elõírására sem, a perbeli jogvitára ugyanis elsõdlegesen a Kbt. szabályai vonatkoznak, az pedig kifejezett rendelkezést tartalmaz az érdekeltség megállapíthatóságát illetõen.<br>
Az elsõfokú bíróság utalt arra, hogy a felperes jogorvoslati kérelmében nem hivatkozott a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának sérelmére, ezért azt keresetében sem kifogásolhatja.<br>
Az elsõfokú bíróság ítélete ellen a felperes nyújtott be fellebbezést, amelyben annak megváltoztatását, és ügyféli minõségének megállapítását kérte. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése értelmében nem tartozik a beszerzés tárgya fogalomkörébe az alvállalkozó, ezért ajánlatmódosítás tárgya sem lehet. Hivatkozott arra, hogy a felperes alvállalkozói minõségének megszüntetése - ajánlatmódosítás címén - a Kbt. szabályaiba ütközik.<br>
Álláspontja szerint az ajánlatkérõ az alvállalkozót csak alkalmatlansága esetén mellõzheti a közbeszerzési eljárásból, más jogcímen nem zárhatja ki.<br>
Hangsúlyozta, hogy - az elsõfokú bíróság megállapításával szemben - jogorvoslati kérelmében a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját is megjelölte. E körben hivatkozott arra, hogy a beszerzés tárgyának teljesítésére a felperes maga is alkalmas lett volna, még a Cartogpraphia Kft. ajánlattevõ nélkül is. Ugyanakkor a Cartogpraphia Kft. a beszerzés tárgyához szükséges térképek elõállításához a megfelelõ alaptérképpel nem rendelkezett.<br>
Az alperes és az alperesi beavatkozó ellenkérelmében az elsõfokú bíróság ítéletének helybenhagyását kérte, hivatkozással arra, hogy a felperes a közbeszerzési eljárásban ügyfélképességgel nem rendelkezett.<br>
A fellebbezés nem alapos.<br>
Az elsõfokú bíróság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján helytállóan mutatott rá, hogy a felperes csak érdekeltsége esetén nyújthat be jogorvoslati kérelmet. A felperes abban az esetben minõsülhet a jogorvoslati kérelem benyújtására jogosult egyéb érdekeltnek, ha jogát vagy jogos érdekét a Kbt.-be ütközõ tevékenység vagy mulasztás sérti, vagy veszélyezteti.<br>
A következetes bírói gyakorlat szerint a közbeszerzési eljárásban az alvállalkozó csak akkor lehet ügyfél, ha törvényben meghatározott feladatát teljesíti, azaz az alvállalkozót önálló jogorvoslat lehetõsége csak akkor illetheti meg, ha a Kbt. közvetlenül az alvállalkozóra vonatkozóan tartalmaz rendelkezéseket (Legfelsõbb Bíróság Kf.III.38.393/2000/5.).<br>
Amennyiben nincs olyan - a Kbt. szabályaiba ütközõ - tevékenység vagy mulasztás, amely a felperes jogát vagy jogos érdekét sérti, illetve veszélyezteti, jogorvoslati kérelmet sem terjeszthet elõ.<br>
Az elsõfokú bíróság helytállóan mutatott rá arra, hogy a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése szerint a tárgyalásos eljárás során az ajánlatkérõnek, illetve az ajánlattevõnek nem áll fenn a Kbt. 48-50. §-ában elõírt ajánlati kötöttsége. Az ajánlattevõ tehát ajánlatát szabadon módosíthatta.<br>
A felperes fellebbezésében kifejtettekkel ellentétben az alvállalkozó - minthogy személye is az ajánlat része - ajánlatmódosítással érinthetõ. Ehhez nem szükséges az, hogy az alvállalkozó a beszerzés tárgyának fogalomkörébe tartozzék, a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése ugyanis csak az ajánlatmódosítás korlátjaként állapítja meg a beszerzési tárgytól való lényeges eltérés tilalmát.<br>
A felperes alvállalkozói minõségben elõterjesztett jogorvoslati kérelmével összefüggésben tehát nem áll fenn olyan - a Kbt.-be ütközõ - tevékenység vagy mulasztás, amely a felperes jogát, illetve jogos érdekét sérti vagy veszélyezteti, ezért jogorvoslati kérelmet sem terjeszthet elõ.<br>
Ügyfélképesség hiányában érdemben nem vizsgálható a jogorvoslati kérelemben hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának esetleges sérelme sem, nevezetesen, hogy a tárgyalásos eljárás alkalmazásának törvényi feltételei fennálltak-e.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése értelmében helybenhagyta.<br>
A Legfelsõbb Bíróság a Pp. 239. §-a folytán alkalmazandó Pp. 78. § (1) bekezdése alapján kötelezte a felperest az alperes másodfokú eljárási perköltségének, illetve a 6/1986. (VI. 26.) IM rendelet 13. § (2) bekezdése értelmében - figyelemmel az illetékekrõl szóló 1990. évi XCIII. törvény 39. § (3) bekezdés c) pontjában, illetve 46. § (1) bekezdésében foglaltakra - további 3500 (háromezerötszáz) forint le nem rótt fellebbezési eljárási illetéknek a megfizetésére.<br>
<br>
Budapest, 2002. április 4.<br>
<br>
Dr. Buzinkay Zoltán s. k.,	Dr. Darák Péter s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>