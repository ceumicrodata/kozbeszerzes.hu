<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4792)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.204/5/2002.<br>
<br>
Tárgy: Csaba László egyéni vállalkozó jogorvoslati kérelme Budapest-Zugló Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Csaba László egyéni vállalkozó (2144 Kerepes, Szabadság u. 104., képviseli dr. Pethes Margit ügyvéd, 1056 Budapest, Bástya u. 8/10. fszt. 3., a továbbiakban: kérelmezõ) jogorvoslati kérelmét, amelyet Budapest-Zugló Önkormányzata (1145 Budapest, Pétervárad u. 2., a továbbiakban: ajánlatkérõ) "közvetlen önkormányzati érdekeltségû és általános kerületi közszolgálati mûsorszámok készítése és sugárzása" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeit a kérelmezõ maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Az ajánlatkérõ nyílt közbeszerzési eljárást indított közvetlen önkormányzati érdekeltségû és általános kerületi közszolgálati mûsorszámok készítése és sugárzása tárgyában; az ajánlati felhívás 2002. január 16-án jelent meg a Közbeszerzési Értesítõ 2002. évi 3. számában.<br>
Kérelmezõ a Döntõbizottsághoz 2002. április 16-án érkezett beadványában jogorvoslati eljárást kezdeményezett ajánlatkérõ fenti tárgyú közbeszerzési eljárása ellen. Kérte, hogy a Döntõbizottság állapítsa meg a jogsértést, semmisítse meg az ajánlatkérõ eljárást lezáró döntését, kötelezze a harmincezer forint eljárási díj megfizetésére. Ideiglenes intézkedésként kérte a szerzõdés megkötésének megtiltását.<br>
Kérelmezõ a benyújtott jogorvoslati kérelemmel egyidejûleg csak harmincezer forint igazgatási szolgáltatási díjat utalt át, és nem rótta le a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (2) bekezdése szerinti teljes összeget, százötvenezer forint igazgatási szolgáltatási díjat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(2) és (3) bekezdése alapján a hiányzó százhúszezer forint igazgatási szolgáltatási díj megfizetésére hívta fel kérelmezõt azzal a figyelmeztetéssel, hogy amennyiben a hiánypótlásnak határidõben, öt napon belül nem tesz eleget, úgy a jogorvoslati kérelmet a Kbt. 80. § (4) bekezdése alapján elutasítja.<br>
A hiánypótlási felhívást a kérelmezõ a visszaérkezett tértivevény szerint 2002. április 19-én átvette.<br>
Kérelmezõ a Döntõbizottsághoz 2002. április 22-én érkezett írásbeli nyilatkozatában a jogorvoslati kérelmét visszavonta, kérte az eljárás megszüntetését, az átutalt harmincezer forint igazgatási szolgáltatási díj egészben vagy részben történõ visszautalását.<br>
Kérelmében hivatkozott az illetékekrõl szóló 1990. évi XCIII. törvény (a továbbiakban: Illetéktörvény) 67. § (3) bekezdésében foglaltakra, amely szerint a fizetendõ díj nem haladhatja meg az adott eljárással (szolgáltatással) felmerülõ költséget. Elõadta, hogy a Kbt. részletes szabályokat nem állapít meg az eljárási költséggel kapcsolatban, ezért az Illetéktörvény általános szabályait kell alkalmazni. A szabályozás hiánya nem róhat súlyosabb terheket a kérelmezõre, mint például a bírósági eljárásban. Úgy értelmezte a Kbt.-t a szolgáltatási díj módosításának hatályba lépését illetõen, hogy az ajánlati felhívás száma az irányadó, az pedig 10279/2001 volt, tehát az ajánlatkérõ 2001-ben megküldte azt a Közbeszerzési Értesítõnek. Az nem terhelheti a kérelmezõt, hogy a hirdetmény csak 2002. január 16-án jelent meg, így csak harmincezer forint az eljárási díj.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(2) bekezdése szerint a Döntõbizottság kérelemre indult eljárásért - az eljárás megindításakor - százötvenezer forint igazgatási szolgáltatási díjat kell fizetni.<br>
A pénzügyeket szabályozó egyes jogszabályok módosításáról szóló 2001. évi LXXIV. törvény (a továbbiakban: Ptv.) 150. §-a módosította a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(2) bekezdését, és állapította meg a százötvenezer forint igazgatási szolgáltatási díjat a korábbi harmincezer forint helyett.<br>
A Ptv. 154. §-a szerint e törvény - az e törvényben meghatározott kivételekkel - 2002. január 1-jén lép hatályba, rendelkezéseit - az e törvényben meghatározott kivételekkel - ettõl az idõponttól kell alkalmazni.<br>
A Ptv. 175. § (1) bekezdése szerint e törvénynek a Kbt.-re vonatkozó rendelkezését a hatálybalépését követõen megkezdett beszerzésekre és az azokkal kapcsolatosan kérelmezett, kezdeményezett vagy hivatalból indított jogorvoslati eljárásokra kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) bekezdése alapján a közbeszerzési eljárás az ajánlati felhívással vagy elõminõsítési eljárással indul, amelyet az ajánlatkérõ köteles hirdetmény útján közzétenni. A Kbt. 29. § (1) bekezdése szerint e törvény alkalmazásában hirdetmény közzétételén a Közbeszerzési Értesítõben történõ közzétételt kell érteni.<br>
A fenti rendelkezések összevetése alapján egyértelmû, hogy a nyílt eljárás megkezdése az ajánlati felhívásnak a Közbeszerzési Értesítõben való közzétételével történik, vagy az elõminõsítési eljárásnak a Közbeszerzési Értesítõben történõ meghirdetésével, és nem a hirdetménynek a Közbeszerzési Értesítõ Szerkesztõbizottsága részére történõ megküldésével.<br>
A fentiek alapján az ajánlatkérõ a közbeszerzési eljárását 2002. január 1-jét követõen kezdte meg, így az ezzel kapcsolatosan kérelmezett jogorvoslati eljárás igazgatási szolgáltatási díja százötvenezer forint.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése szerint, ha a kérelem az (1) bekezdés szerinti adatokat nem tartalmazza, vagy az igazgatási szolgáltatási díjat nem fizették meg, a Döntõbizottság felhívja a kérelmezõt a hiányok öt napon belüli pótlására.<br>
A fentiek alapján hívta fel a Döntõbizottság a kérelmezõt hiánypótlásra, a százötvenezer forintból hiányzó összeg, azaz a teljes igazgatási szolgáltatási díj megfizetésére.<br>
A kérelmezõ a hiánypótlást nem teljesítette a hiánypótlásra történt felhívásban meghatározott határidõben, a jogorvoslat szándékától is elállt.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye.<br>
A fentiek alapján a Döntõbizottság a jogorvoslati kérelmet elutasította, a jogorvoslati eljárást nem is indította meg.<br>
Nincs relevanciája annak, hogy a kérelmezõ a hiánypótlási határidõben a jogorvoslati kérelmét visszavonta, mivel az eljárás megszüntetésére az alábbiak szerint nem volt lehetõség.<br>
A Döntõbizottság a jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#81">Kbt. 81. § </a>(1), (4) bekezdése értelmében csak a Kbt. 80. § (1) és (2) bekezdésében foglaltakat hiánytalanul teljesítõ kérelem alapján indítja meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
Jelen esetben a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése speciális jogkövetkezményt határoz meg arra az esetre, ha a kérelmezõ nem teljesíti a hiánypótlási felhívásban foglaltakat, így a Kbt. 79. § (1) bekezdésére figyelemmel az Áe. 14. § (1) bekezdése alkalmazásának nincs helye, tekintettel arra is, hogy nem indult meg a Döntõbizottság jogorvoslati eljárása, így annak megszüntetésére ezen okból sincs lehetõség.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára. E rendelkezés alapján csak a jogsértõt, illetve az alaptalan kérelmet elõterjesztõt kötelezheti a Döntõbizottság a költségek viselésére, minden más esetben a felek viselik a saját költségüket.<br>
Az Illetéktörvény 67. § (3) bekezdése hivatkozott rendelkezésének a költségek viselésével kapcsolatos döntés szempontjából nincs jelentõsége, mivel e rendelkezés a díj jogi szabályozására és nem az alkalmazására vonatkozik. Az Illetéktörvény rendelkezéseinek a Döntõbizottság jogorvoslati eljárásban történõ alkalmazását a 67. § (5) bekezdése kizárja, mivel a díjat megállapító jogszabály konkrétan nem utal az Illetéktörvény rendelkezéseire.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 2.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>