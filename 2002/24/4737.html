<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4737)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.200/7/2002.<br>
<br>
Tárgy: az IBUSZ Kft. jogorvoslati kérelme a Magyar Országgyûlés Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Országgyûlés Hivatala (1055 Budapest, Kossuth tér 1-3., továbbiakban: ajánlatkérõ) "Az Országgyûlés által kiküldött személyek hivatalos külföldi utazásaihoz kapcsolódó szolgáltatások teljesítése" tárgyú közbeszerzési eljárása ellen az IBUSZ Utazási Irodák Idegenforgalmi és Kereskedelmi Kft. (1053 Budapest, Ferenciek tere 10. sz., képviseli: dr. Mihalik Péter ügyvéd, 1027 Budapest, Jurányi u. 10. II/5., továbbiakban: kérelmezõ) által benyújtott jogorvoslati kérelmet elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. február 13-án a Közbeszerzési Értesítõ 7. számában nyílt közbeszerzési eljárás megindítására ajánlati felhívást tett közzé, melyben vállalkozási szerzõdés formájában kért ajánlatot a rendelkezõ részben meghatározott tárgyban.<br>
Az ajánlati felhívás 3. a) pontja szerint a beszerzés tárgya és mennyisége:<br>
"az Országgyûlés által kiküldött személyek hivatalos külföldi utazásaihoz kapcsolódó szolgáltatások teljesítése (repülõjegy, vasúti menetjegy, autóbuszjegy, hajójegy beszerzése, gépjármûbérlés, vízumügyintézés, biztosítások értékesítése) a 2002. május 1.-2005. május 1. között, szerzõdéses évenkénti 300 delegáció (750 fõ) vonatkozásában a legkedvezõbb repülõdíjtételek alkalmazásával."<br>
Az ajánlatkérõ az ajánlati felhívás 3. c) pontja alapján a beszerzés tárgyának egy részére való ajánlattételt és az ajánlati felhívás 14. pontja szerint a többváltozatú ajánlattétel lehetõségét is kizárta.<br>
Az ajánlati felhívás 13. pontja szerint az ajánlatok elbírálásának szempontja az összességében legelõnyösebb ajánlat kiválasztása volt a következõk szerint:<br>
"Bírálati részszempontok	súlyszámok<br>
- a repülõjegy-ügyintézés	10<br>
alszempontok:<br>
- rendelkezésre állás idõtartama	5<br>
- rendelkezésre állás helyszíne	4<br>
- repülõjegy-módosítás reptéren történõ lebonyolítási módja	1<br>
- repülõjegyekre vonatkozó visszatérítések mértéke, egyéb kedvezmények	5<br>
alszempontok:<br>
- visszatérítés százalékos mértéke	3<br>
- szabadjegy-juttatás feltételei	1<br>
- reptéri transzfer százalékos kedvezménye	1<br>
- telepíthetõ jegyprinter üzemeltetési költsége	3<br>
- az utazáshoz kapcsolódó, de nem repüléssel kapcsolatos jegyek kedvezményei	4<br>
alszempontok:<br>
- buszjegykedvezmények	1<br>
- hajójegykedvezmény	1<br>
- vasúti kedvezmény	2<br>
- az utazáshoz kapcsolódó egyéb szolgáltatások árkedvezményei	3<br>
alszempontok:<br>
- biztosítás kedvezményei	2<br>
- gépjármûbérlés kedvezménye	1<br>
- a kezelési költségek mértéke a repülõjegyekre	2<br>
alszempontok:<br>
- repülõjegy-rendelés kezelési költsége	1<br>
- repülõjegy-módosítás (törlés) költsége	1<br>
- lounge-szolgáltatás köre	2"<br>
Az értékelés során adható pontszám részszempontonként: 1-10.<br>
Ajánlatkérõ az ajánlati felhívás 16. pont e) pontjában közölte ajánlattevõkkel, hogy az ajánlatnak tartalmaznia kell - többek között - az ajánlattevõ kifejezett nyilatkozatát a jelen ajánlati felhívás feltételeinek elfogadására és a szerzõdés teljesítésére az ellenszolgáltatás megjelölésével.<br>
Ajánlatkérõ dokumentációt nem bocsátott ki.<br>
Az ajánlattételi határidõ 2003. március 26. volt. Eddig az idõpontig a kérelmezõ és az OTP Travel Kft. nyújtott be ajánlatot.<br>
Ajánlatkérõ 2001. április 5-i levelében közölte kérelmezõvel, hogy ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján. Döntését az alábbiakkal indokolta:<br>
"Az ajánlati felhívás 13. b) pontja tartalmazta az ajánlatok elbírálásának szempontjait a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3)-(4) bekezdéseiben foglaltaknak megfelelõen. Az Önök által készített ajánlat nem tartalmazza a repülõjegy-rendelés kezelési költségére, a telepíthetõ jegyprinter üzemeltetési költségére, továbbá a gépjármû-bérlés kedvezményére (annak megtagadását is ideértve) vonatkozó adatokat, így nem felel meg az ajánlati felhívásban meghatározott követelményeknek."<br>
Ajánlatkérõ a 2002. április 10-i eredményhirdetés alkalmával kihirdette, hogy nyertes az OTP Travel Kft., míg a kérelmezõ ajánlata érvénytelen.<br>
Kérelmezõ 2002. április 15-én jogorvoslati kérelmet terjesztett elõ. Jogorvoslati kérelmében és a tárgyaláson tett nyilatkozatában kérte a Döntõbizottságtól, hogy állapítsa meg a jogsértést, semmisítse meg a jogsértõ döntéseket, jogsértõt marasztalja a költségekben, továbbá ideiglenes intézkedésként tiltsa meg a szerzõdés megkötését. Indokolásul elõadta, hogy a telepíthetõ jegyprinter üzemeltetési költségét azért nem jelölte meg kereskedelmi ajánlatában, mert nem számít fel ilyen tételt. A gépjármûbérlés kedvezményét ajánlatában az árkedvezményeket tartalmazó "G" melléklet 2. pontja, a forgalom utáni visszatérítés módja és mértéke tartalmazza. Itt a kedvezményes árak alapján megrendelt szolgáltatási forgalom alapján történik a visszatérítés, sávos formában és a szolgáltatási forgalom fogalomkörébe a gépjármûbérlés is beletartozik. A repülõjegy-rendelés kezelési költséget szintén azért nem jelölte meg tételesen a kereskedelmi ajánlatában, mert nem számít fel ilyen tételt. Kérelmezõ elõadta továbbá, hogy az ajánlatkérõ 2002. április 5-i levelében foglaltakkal ellentétben az ajánlati felhívás nem tartalmazta, hogy azokat a kezelési költségeket is fel kell tüntetnie az ajánlattevõnek, amelyekkel nem számol kereskedelmi ajánlata kialakítása során, és ilyen tartalmú rendelkezése a Kbt.-nek sincs, így ajánlata megfelelt az ajánlati felhívásban foglaltaknak.<br>
Sérelmezte továbbá, hogy amennyiben az ajánlatkérõ számára kétséges volt az említett három alszempontban foglalt kezelési költség és kedvezmény mértéke, a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését alkalmazhatta volna, de ajánlatkérõ az ajánlat tartalmát tisztázó kérdést nem tett fel.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy már az ajánlatok felbontása során észlelte, hogy a gépkocsibérlés kedvezménye, a jegyíró automata üzemeltetési költsége, valamint a repülõjegy-rendelés kezelési költsége vonatkozásában a kérelmezõ ajánlata nem tartalmaz adatot. A bontási eljárás során még a kérelmezõnek az ajánlatok bontásán jelen lévõ képviselõje segítségével sem sikerült az ajánlatban az ezekkel kapcsolatos adatokat megtalálni. Az ajánlat ilyen adatokat annak ellenére nem tartalmaz, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlatnak tartalmaznia kell az ajánlattevõ kifejezett nyilatkozatát a kért ellenszolgáltatás összegére. Márpedig a hiányzó adatok a kért ellenszolgáltatás részét képezik. Az ajánlati felhívás 13. b) pontja elbírálási szempontként nevesítve is megköveteli a hiányzó költségadatokat a következõk szerint:<br>
- telepíthetõ jegyprinter üzemeltetési költsége,<br>
- gépjármûbérlés kedvezménye,<br>
- kezelési költségek mértéke a repülõjegyekre.<br>
Ajánlatkérõ álláspontja szerint a kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, mert nem felel meg az ajánlati felhívásban meghatározott feltételeknek. Nem elfogadható kérelmezõ azon érvelése, hogy a telepíthetõ jegyprinter és a repülõjegy-rendelés kezelési költségét ajánlatában azért nem jelölte meg, mert "nem számít fel ilyen tételt", hiszen ez esetben rögzítenie kellett volna, hogy ezen tevékenységeit díjmentesen végzi, mint ahogy azt a repülõjegy-módosítás, illetve repülõjegy-lemondás esetén megtette azt ajánlatának F.52. oldalán. A repülõjegy-rendelések és a telepíthetõ jegyprinter vonatkozásában azonban a kérelmezõ ezt nem tette meg.<br>
Ajánlatkérõ elõadta továbbá, hogy nem elfogadható kérelmezõ érvelése a gépjármûbérlés kedvezményének hiánya vonatkozásában sem. Miután azt az ajánlati felhívás külön elbírálási részszempontként elõírta, az ár-összehasonlíthatóság érdekében tételesen - kifejezett nyilatkozattal, vagy annak részeként - kellett volna megjelölni azt. Nem helytálló kérelmezõ állítása ajánlatának G. melléklet 2. pontjával kapcsolatban. Ezen 3. pont ugyanis kizárólag a kedvezményes árak alapján megrendelt szolgáltatásokra adandó visszatérítéseket tartalmazza. Ezen szolgáltatások körét kérelmezõ a G. melléklet 1. pontjában sorolja fel - repülõjegyek, vasúti, busz-, hajójegyek, reptéri transzfer, szállásfoglalás, biztosítás -, amelyek között sajnálatos módon a gépkocsibérlés nem szerepel. Feltehetõen ezen szolgáltatás kimaradt az ajánlat G. melléklet 1. pontjából, itt tehát egyszerûen arról lehet szó, hogy kérelmezõ hiányosan készítette el ajánlatát. Kérelmezõ jogértelmezése helytelen, mivel az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint csak a "nem egyértelmû kijelentések tisztázása érdekében" kérhet felvilágosítást az ajánlattevõtõl. Amennyiben egyértelmûen nincs adat és "felvilágosítás" címén ajánlatkiegészítést kért volna, az ajánlatmódosításnak minõsülne. Kérte a jogorvoslati kérelem elutasítását.<br>
A Döntõbizottság a jogorvoslati eljárás során D.200/3/2002. számú határozatával ideiglenes intézkedésként a szerzõdés kötését megtiltotta.<br>
A Döntõbizottság a rendelkezésére álló iratok, dokumentumok és írásban, valamint a tárgyaláson elõterjesztett nyilatkozatok alapján az alábbiakat állapította meg.<br>
A Döntõbizottság elõször a kérelmezõ ajánlatát érvénytelenné minõsítõ ajánlatkérõi döntés jogszerûségét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés rendelkezése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés úgy rendelkezik, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy kérelmezõ ajánlatában az 52. oldalon ingyenesen ajánlotta meg a repülõjegy-módosítás (törlés) költségét - bár feltételekkel -, de átvállaló nyilatkozatot tett, azaz a kérelmezõ vállalta a költségeket. Ez esetben tehát kérelmezõ, ez utóbbi, ajánlatkérõ által nevesített költségnem vonatkozásában kifejezett ingyenességre vonatkozó nyilatkozatot tett.<br>
A Döntõbizottság észlelte, hogy kérelmezõ - igaz, ajánlatkérõ által nem nevesített - egyéb költségnemek vonatkozásában szintén egyértelmû nyilatkozattal hozta ajánlatkérõ tudomására, hogy nem számít fel költséget. Például a szükséges vízumok beszerzésének ingyenességére az ajánlat "P" melléklete tartalmazza; hogy a "megbízott kezelési költség felszámítása nélkül vállalja a szükséges vízumok beszerzését." Igaz, az ajánlati felhívás szerint feltétel volt, de hasonló nyilatkozatot tett kérelmezõ a jegyek házhoz szállítására vonatkozóan is ugyanezen melléklet 4.5. pontjában: "megbízott díjmentes jegy házhoz szállítást vállal."<br>
Az elõbbiekben idézett ingyenes szolgáltatási elemekkel kapcsolatban tett kifejezett és nevesített ingyenességi nyilatkozatok alapján a Döntõbizottság nem fogadta el kérelmezõ azon nyilatkozatát, hogy ajánlatában a telepíthetõ jegyprinter üzemeltetési költségét és a repülõjegyek kezelési költségét azért nem határozta meg, mert azok ajánlatkérõnek költséget nem jelentenek, ugyanis azokat ingyenesen látja el. Ennek a kérelmezõi nyilatkozatnak - hasonlóan az elõbbiekhez - az ajánlatban kellett volna szerepelnie.<br>
A Döntõbizottság az elõbbiekben kifejtettek alapján megállapította, hogy kérelmezõ ajánlata nem felel meg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés második mondatában meghatározott kógens rendelkezésnek, pedig érvényes ajánlat e nélkül nem tehetõ. Az ajánlatok érvénytelenségét egyetlen érvénytelenségi ok fennállása is megalapozza. Ajánlatkérõ kérelmezõ ajánlatát érvénytelenné nyilvánító döntésének indokolásában három érvénytelenségi ok fennállására hivatkozott, melyek közül kettõ a Döntõbizottság álláspontja szerint is fennáll.<br>
A Döntõbizottság rámutat arra, hogy az ajánlatkérõ által hivatkozott harmadik érvénytelenségi ok a gépjármûbérlés kedvezményére vonatkozó nyilatkozat hiánya lehet hiányossága a kérelmezõ ajánlatának, azonban ez az ajánlati elem nincs sem a Kbt. által az ajánlatok kötelezõ tartalmi elemei között meghatározva, sem ajánlatkérõ nem határozta meg azt érvénytelenségi feltételként elõzetesen az ajánlati felhívásban, úgy mint a telepíthetõ jegyprinter üzemeltetési költsége és a repülõjegy-rendelés kezelési költsége, így a gépjármûbérlés kedvezményére vonatkozó nevesített nyilatkozat hiánya miatt nem minõsíthetõ érvénytelenné a kérelmezõ ajánlata. Tekintettel azonban arra, hogy az ajánlatkérõ által hivatkozott másik két érvénytelenségi ok ténylegesen fennállt, így az ajánlatkérõ döntése összességében helytálló volt.<br>
Jelen ügy kapcsán a Döntõbizottság rámutat arra, hogy az ajánlatkérõ az ajánlati felhívás bírálati részszempontokra vonatkozó megfogalmazásakor kétféle kifejezést használt: a kedvezményt, illetve a költséget. A kedvezmény vonatkozásában - tekintettel a beszerzés tárgyára - az érvényes ajánlatok elbírálása során van mód összehasonlításra, ennek vizsgálata ugyanis a másik ajánlattal való összehasonlítás alkalmával értékelhetõ. A költség esetében más a helyzet, ekkor ajánlattevõnek kifejezetten nyilatkoznia kell errõl, hiszen ez jelen esetben érvényességi feltétel is volt.<br>
A fentiekre figyelemmel a Döntõbizottság az ajánlatot megvizsgálva megállapította, hogy a kérelmezõ ajánlatában nem határozott meg nevesítetten két ajánlatkérõ által elõírt költségnemmel kapcsolatos nyilatkozatot. Nevezetesen kérelmezõ részérõl nem került meghatározásra az ajánlatban a telepíthetõ jegyprinter üzemeltetési költsége és a repülõjegyek kezelési költsége, melyekre az ajánlatkérõ is hivatkozott döntésében.<br>
Az elõbbiekben kifejtettek alapján a Döntõbizottság megállapította; hogy ajánlatkérõnek a kérelmezõ ajánlatát érvénytelenné nyilvánító döntése jogszerû volt, így a jogorvoslati kérelem e része megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A Döntõbizottság megállapította, hogy kérelmezõ ajánlatában a telepíthetõ jegyprinter üzemeltetési költsége, a gépjármû-bérlés kedvezménye és a repülõjegy-kezelési költségek mértéke tekintetében nyilatkozat nem található. Ennek alapján a kérelmezõ ajánlatában - a vizsgált körben - nem volt olyan kijelentés, amelynek egyértelmûvé tétele érdekében kérelmezõtõl felvilágosítást lehetett volna kérni.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés rendelkezése szerint csak az ajánlatban már szereplõ, de nem egyértelmû kijelentések tartalmának tisztázása érdekében lehet az ajánlattevõtõl az ajánlatának tartalmával kapcsolatos felvilágosítást kérni. A Döntõbizottság álláspontja szerint, ha az ajánlatkérõ az ajánlatban nem szereplõ ajánlati elemmel kapcsolatban kérne az ajánlattevõtõl bármilyen nyilatkozatot, felvilágosítást, az az ajánlatok tartalmának módosítását jelentené, és arra a Kbt. rendelkezései szerint nyílt eljárásban nincs lehetõség. Ennek alapján az ajánlatkérõnek az az eljárása, hogy az ajánlatban nem szereplõ elem miatt nem tett fel tisztázó kérdést, jogszerû volt, és a jogorvoslati kérelem e része is megalapozatlan.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 6.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>