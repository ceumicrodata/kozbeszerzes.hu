<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4734)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.127/7/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Környezetvédelmi Minisztérium KAC Koordinációs Fõosztály közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Környezetvédelmi Minisztérium KAC Koordinációs Fõosztály (1011 Budapest, Fõ u. 44-50., képviseletében eljár a Lékó és Társa Ügyvédi Iroda dr. Lékó László ügyvéd, 1013 Budapest, Attila út 4. XII/76., továbbiakban: ajánlatkérõ) "bányászati tájrendezési feladatok elvégzése Hajdúböszörmény, Kiskunhalas és Pusztaegres térségben" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során a költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát; annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. május 30-án megjelent 22. számában részvételi felhívást tett közzé elõminõsítési eljárás megindítására bányászati tájrendezési feladatok elvégzése tárgyában az ország 22 különbözõ bányája vonatkozásában. Ezek között került megjelölésre Hajdúböszörmény, Kiskunhalas és Pusztaegres.<br>
Ajánlatkérõ a közbeszerzési eljárást lefolytatta, és a 2001. szeptember 21-i eredményhirdetés szerint a három bánya esetén az eljárás nyertese a TERSZOL Környezetvédelmi és Építõipari Szövetkezet lett.<br>
Ajánlatkérõ a bányákra külön-külön kötött a nyertes ajánlattevõvel 2001. október 24-én szerzõdést, a Hajdúböszörményi bányát illetõen az ellenszolgáltatás összege bruttó 149 569 493 Ft volt 2002. április 30-i teljesítési határidõvel, a véghatáridõ pedig 2002. október 30. A kiskunhalasi bányát illetõen az ellenszolgáltatás díja bruttó 98 908 055 Ft lett, a teljesítési határidõként pedig 2002. május 15. került megjelölésre. Az utómunkálatok határideje pedig 2002. október 30. A pusztaegresi bánya esetén a vállalkozói díj bruttó 45 105 625 Ft, a mûszaki átadás idõpontja 2002. április 15., míg az utómunkálatoké 2002. október 15.<br>
A vállalkozó 2002. január 31-én írásban jelezte ajánlatkérõnek, hogy pótmunka elvégzése szükséges a három helyszínen. A csapadékos idõjárás miatt vált szükségessé mindenhol az ideiglenes út kiépítése, illetõleg a víz szivattyúzása. Ezt követõen a mûszaki ellenõrzést végzõk ezen pótmunka szükségességét 2002. február 4-én kelt leveleikben megerõsítették. A vállalkozó az ajánlatkérõhöz intézett levelében a pótmunka költségigényét is feltüntette a kiskunhalasi bánya vonatkozásában 18 375 000 Ft, a hajdúböszörményi bánya vonatkozásában 19 750 000 Ft, Pusztaegres esetén pedig 6 875 000 Ft került megjelölésre. A tervekben nem szereplõ pótmunkák tartalma mindhárom esetben hasonló volt; víztelenítés, ideiglenes út kiépítése szükséges.<br>
Ajánlatkérõ ezen elõzmények után 2002. február 27-én hirdetmény közzététele nélküli tárgyalásos közbeszerzési eljárást indított. Az eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdését, a Kbt. 70. § (1) bekezdés c) pontját és a Kbt. 72. § (1) bekezdését jelölte meg. A választott jogalapok indoklásaként elõadta, hogy a tájrendezési feladatok végzése során vált ismertté, hogy a munkaterület megközelítéséhez a csapadékos idõjárás miatt ideiglenes út építése szükséges, illetõleg a betörõ víz szivattyúzása és elvezetése szükséges.<br>
Ajánlatkérõ ajánlattételre a TERSZOL Környezetvédelmi és Építõipari Szövetkezetet hívta fel.<br>
Ajánlatkérõ ajánlati felhívást is készített, melyben a beszerzés tárgyát és mennyiségét az alábbiak szerint határozta meg: Hajdúböszörmény: vízszivattyúzás, vízelvezetõ árok, ideiglenes útépítés, Kiskunhalas: ideiglenes felvonulási útépítés, Pusztaegres: ideiglenes zárógát, vízelvezetõárok-építés, vízszivattyúzás, ideiglenes útépítés.<br>
Az ajánlati felhívás szerint a teljesítés határideje Kiskunhalas esetében 2002. július 15., Hajdúböszörmény esetében 2002. május 30., Pusztaegres esetében 2002. május 15.<br>
Az ajánlati felhívás szerint az ajánlat benyújtásának határideje 2002. március 4., a tárgyalás és az eredményhirdetés idõpontja pedig 2002. március 6. Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket. Az ajánlati felhívás nem tartalmazta az alkalmassá, illetve alkalmatlanná minõsítés elbírálásának szempontjait. Ajánlatkérõ azt ajánlatok elbírálásának szempontjaként a következõ elõírást tette: kért ellenszolgáltatás összege, az ajánlat mûszaki színvonala, egyéb vállalások (kötbér, garanciavállalás, szavatosság, fizetési feltételek) és vállalási határidõk. Ajánlatkérõ az elbírálási szempontokhoz súlyszámokat nem rendelt, illetve nem határozta meg az egyes részszempontok tartalmi elemeire adható pontszám alsó és felsõ határát és az értékelés módszerét.<br>
A Döntõbizottság elnöke 2002. március 6-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból az eljárás tényleges jogalapja, valamint a jogalapnál figyelembe vehetõ feltételek megléte egyértelmûen nem állapítható meg, továbbá a hatályos közbeszerzési törvény rendelkezéseinek betartása az ajánlatok elbírálását illetõen a felhívásból nem állapíthatóak meg. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a közbeszerzési eljárása jogszerû. Álláspontja szerint az eljárásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c), a 70. § (2) bekezdés a), b) és c) pontban foglalt feltételek is fennállnak. Ajánlatkérõ utóbb a jogorvoslati eljárásban tartott tárgyaláson elismerte, hogy a Kbt. 72. § (1) bekezdés megjelölése részérõl téves volt. Indokként elõadta, hogy Hajdúböszörmény esetében a tájrendezési munkák megvalósításához elengedhetetlen a folyamatos víztelenítés, vízelvezetõ árok építése. Újabb kivitelezõ bevonása indokolatlan felvonulási költséget eredményezne. Kiskunhalas esetében szükséges az eredeti szerzõdés teljesítéséhez az iszapkotrás, belterületi szállítóút kiépítése. Pusztaegres esetében is a beruházás megvalósításához elengedhetetlen a folyamatos víztelenítés. Ajánlatkérõ elõadta, hogy a közbeszerzési eljárását lefolytatta, azonban a szerzõdéskötésre a jogorvoslati eljárás lefolytatásának eredményétõl függõen kerül sor.<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára, illetve a Kbt. 70. § (2) bekezdésre alapított közbeszerzési eljárása nem jogsértõ.<br>
Ajánlatkérõ a közbeszerzési eljárását egyrészt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen szakasz tehát akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt, vagy a meghívásos eljárásban elõírt határidõk nem betarthatóak. Bármelyik feltétel hiányának megléte e szakasz jogszerû alkalmazását nem teszi lehetõvé.<br>
A Döntõbizottság vizsgálta, hogy jelen közbeszerzési eljárásban ezen feltételek fennállása megvalósul-e.<br>
Nem vitathatóan a vállalkozó 2002. január 31-én kelt levelében tájékoztatta ajánlatkérõt a pótmunka igényérõl, amelyek szükségességét ajánlatkérõ mûszaki ellenõrei 2002. február 4-én megerõsítették. A beszerzés tárgyát képezõ bányákban folyamatban lévõ munkák teljesítési határidõben történõ elvégzése csak úgy lehetséges, ha bizonyos pótmunkák elvégzése megvalósul. Ezen pótmunkák mielõbbi elvégzését indokolja a korábban kötött szerzõdésekben megállapított teljesítési határidõ.<br>
A felmerülõ pótmunkák elõre nem voltak ismertek, a szerzõdés teljesítése során váltak ismertté és merült fel szükségességük. A pótmunkák felmerülése a rendkívül csapadékos és hideg idõjárás eredménye. A munkák ismertté válását követõen ajánlatkérõ a közbeszerzési eljárás megindításáról intézkedett.<br>
Ennek alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
Ezt követõen a Döntõbizottság vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek jelen esetben megvalósulnak-e.<br>
E szakasz alapján az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság - már a fentiekben részletezetteken kívül - tényként állapította meg, hogy ajánlatkérõnek a beszerzés tárgyaként megjelölt bányák tájrendezési munkálatainak elvégzésére érvényes szerzõdése van, melyek teljesítése jelenleg is folyamatban van.<br>
A kiegészítõ munka bruttó értéke mind a három bánya vonatkozásában a közbeszerzés értékének az 50%-át nem éri el, így az a) pont feltétele megvalósul.<br>
A Döntõbizottság megállapította továbbá, hogy a b) pontban foglalt feltétel is fennáll, hiszen a kiegészítõ munka (víztelenítés, felvonulási útvonal építése, vízszivattyúzás) szervesen kapcsolódik a tervezett beruházáshoz, attól aránytalan nehézség nélkül sem mûszakilag, sem gazdaságilag elválasztani nem lehet.<br>
A c) pontban foglalt feltétel is fennáll, hiszen ezen munkák elvégzése nélkül az eredeti szerzõdés teljesítése nem lehetséges.<br>
Ennek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek is fennállnak.<br>
A Döntõbizottság érdemben nem vizsgálta a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1) bekezdésben foglalt feltételek fennállását, tekintettel arra, hogy ajánlatkérõ tárgyaláson tett nyilatkozatában ezen jogszabályhelyre alapított hivatkozását visszavonta, tudomásul véve, hogy ezen eljárásfajta alkalmazása esetén hirdetmény közzététele kötelezõ.<br>
A Döntõbizottság eljárása során észlelte, hogy az ajánlatkérõ által elkészített ajánlati felhívás maradéktalanul nem felel meg a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésében foglalt elõírásoknak. Az ajánlati felhívás 9. számú melléklet 9. pontjában foglalt elõírást nem tartalmazta, azaz ajánlatkérõ nem határozta meg az ajánlattevõnek a szerzõdés teljesítésére alkalmassá, illetve alkalmatlanná minõsítés szempontjait. Az ajánlati felhívás továbbá az ajánlatok elbírálásának szempontjait nem a Kbt. 34. § (4) bekezdése szerint tartalmazta, azaz ajánlatkérõ nem határozta meg a részszempontonként az azok súlyát meghatározó szorzószámokat, a részszempontok szerinti tartalmi elemek során adható pontszám alsó és felsõ határát, illetõleg az értékelés módszerét.<br>
A Döntõbizottság e körben a jogszabálysértés megállapításától kizárólag arra tekintettel állt el, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárás esetén ajánlati felhívás készítése nem kötelezõ, és ajánlatkérõnek ezen jogalapra tekintettel az eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 3.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>