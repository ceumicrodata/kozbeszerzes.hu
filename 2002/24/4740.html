<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4740)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.177/5/2002.<br>
<br>
Tárgy: a Strabag Építõipari Kft. jogorvoslati kérelme a Liget Gyógyfürdõ és Kemping közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Strabag Építõipari Kft. (1135 Budapest, Szegedi út 35-37. sz., képviseli: dr. Kecskés Gabriella ügyvéd, 1113 Budapest, Daróczi út 30. sz., a továbbiakban: kérelmezõ) kérelmét, melyet a Liget Gyógyfürdõ és Kemping (5500 Gyomaendrõd, Erzsébet liget 2. sz., nevében eljár: Duplex Építõ és Földmérõ Mérnöki Kft., 5600 Békéscsaba, Kinizsi u. 13. sz., képviseli: dr. Técsy Gyula ügyvéd, 5600 Békéscsaba, Kinizsi u. 13. sz., a továbbiakban: ajánlatkérõ) "a meglévõ gyógyászati épület felújítása, bõvítése, új fedett uszoda megvalósítása, új üzemviteli épület, kiszolgálólétesítmények megvalósítása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. március 6-án a Közbeszerzési Értesítõben 0826/2002 sz. alatt részvételi felhívást nyílt elõminõsítési eljárás megindítására tett közzé a fenti tárgyban.<br>
A részvételi felhívás 3. a) pontjában meghatározta a beszerzés tárgyát és mennyiségét akként, hogy meghatározásra került az új fedett uszoda, új üzemviteli épület, kiszolgálólétesítmények megvalósítása, valamint járulékos munkák elvégzése. Az ajánlatkérõ a felhívás 9. b) pontjában a mûszaki alkalmasság körében elõírta, hogy a részvételre jelentkezõnek a beszerzés során elvégezni kívánt tevékenység tekintetében 1999., 2000., 2001. évben befejezett referenciákkal kell rendelkeznie.<br>
Ajánlatkérõ az alábbi szerzõdés teljesítésére vonatkozó mûszaki alkalmatlansági szempontot írt elõ a felhívás 10. b) pontjának 6. francia bekezdése szerint: a részvételre, a közös részvételre jelentkezõk az 1999., 2000. és 2001. évek közül egyikben sem rendelkeznek legalább egy fõvállalkozásban megvalósított bruttó 600 M Ft értéket elérõ, vagy azt meghaladó, fedettfürdõ-építés, vagy - átalakítás referenciával és/vagy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozó az 1999., 2000., 2001. évek közül egyikben sem rendelkezik legalább egy általa megvalósított, a jelen beszerzés során az alvállalkozásban végzendõ munkára vonatkozó referenciával.<br>
A részvételi jelentkezési határidõig 2002. április 2-ig a kérelmezõ, az ARCADOM Építõipari Rt. és az ALTERRA Kft. jelentkezett részvételre.<br>
A részvételi jelentkezéseket 2002. április 2-án felbontották, melyrõl jegyzõkönyv készült.<br>
A részvételi jelentkezésekrõl szakértõi értékelés készült 2002. április 8-án.<br>
A részvételi jelentkezések eredményhirdetésére 2002. április 17-én került sor, és a jegyzõkönyv szerint a kérelmezõ és az ARCADOM Építõipari Rt. vonatkozásában részben érvénytelenségi, részben pedig alkalmatlansági körülményeket állapítottak meg, ezért õket az ajánlatkérõ a további eljárásból kizárta.<br>
A kérelmezõ 2002. április 9-én jogorvoslati kérelmet nyújtott be, melyben kérte a részvételi felhívás 10. b) pontjának 6. francia bekezdésében meghatározott mûszaki alkalmatlansági feltétel megsemmisítését, tekintettel arra, hogy az a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésébe és a Kbt. 24. § (2) bekezdésébe ütközik, továbbá kérte ideiglenes intézkedésként az eljárás felfüggesztését, valamint kötelezni az ajánlatkérõt az eljárási díj megfizetésére.<br>
Az ajánlatkérõ észrevételében elõadta, hogy joggal várható el az eljárás nyertesétõl, hogy rendelkezzen egy, a beruházás becsült értékének minimum 70%-át elérõ vagy azt meghaladó nagyságrendû és azonos mûszaki tartalmú önálló referenciával bruttó 600 M Ft értéket elérõ vagy azt meghaladó - fedett fürdõ építés vagy átalakítás önálló referenciát írt elõ -, amely tehát arányos mértékû a közbeszerzés értékével. Amennyiben a részvételi felhívásban megjelent alkalmatlansági feltétel sértette volna a Kbt. elõírásait, akkor a jogi lektor észrevételezte volna azt. Elõadta, hogy a kérelmezõ részvételi jelentkezése több elemében érvénytelen és alkalmatlan. Az eljárás során alkalmasnak bizonyult cég bemutatott elfogadható referenciát, amely nem a kérelmezõ által egyedüliként említett hajdúszoboszlói fürdõrekonstrukció. Az ajánlatkérõ nevében eljáró lebonyolító a tárgyaláson becsatolta a vonatkozó közbeszerzési eljárásra beérkezett részvételi jelentkezések szakértõi értékelését, a 2002. április hó 17-én tartott eredményhirdetési jegyzõkönyvet, valamint az ajánlatkérõ ügyvezetõje által aláírt, a Liget fürdõ beruházásának költségvetési fõösszesítõjét, illetve a fejlesztési támogatásról szóló értesítést.<br>
Egyéb érdekeltek érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételeit a rendelkezésre álló adatokból nem lehetett megállapítani.<br>
A Döntõbizottság az eljárás iratai, dokumentumai, valamint a felek nyilatkozatai alapján megállapította, hogy a jogorvoslati kérelem megalapozatlan.<br>
A Döntõbizottságnak abban kellett állást foglalnia, hogy a részvételi felhívás 10. b) pontjának 6. bekezdésében elõírt volumenû fedettfürdõ-építés vagy -átalakítás referenciájának hiánya, mint alkalmatlanná minõsítési feltétel a beruházási költségadatokhoz képest megfelelõ-e, az adott beszerzés tárgyára korlátozódik-e és az adott vállalkozási szerzõdés teljesítéséhez szükséges feltételek mértékéig került-e elõírásra.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával; akik a minõség-ellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált tanúsító általi tanúsításával.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottság megállapította, hogy a közbeszerzés tárgyát képezõ beruházás összes beruházási költsége a költségvetési fõösszesítõ alapján 786 210 768 Ft. Ezen belül a fedett uszoda bruttó beruházási költsége 660 000 000 Ft, a nettó beruházási költség pedig 528 445 334 Ft. A részvételi felhívásnak a bruttó 600 M Ft értéket elérõ vagy azt meghaladó beruházásiérték-megjelölésre vonatkozó része megfelel a beruházásnak a fedett fürdõre vonatkozó volumenének. A költségvetési fõösszesítõ adatai alapján megállapítható, hogy az összes beruházási költségnek kb. a 70%-a a részvételi felhívás 10. b) pontjának 6. bekezdésében foglalt és referenciaként megkövetelt fedettfürdõ-építési, illetve -átalakítási költség, illetve a költségvetési fõösszesítõben megjelölt fedett uszoda bruttó költsége (kb. 660 millió forint) meghaladja a referenciaként megkövetelt minimum bruttó 600 millió forintos elõírást. Erre tekintettel a referencia-elõírás az összegszerûség vonatkozásában nem ütközik a Kbt. fenti rendelkezéseibe. Ezen beruházási költségadatokhoz képest kellett vizsgálnia a Döntõbizottságnak, hogy az ajánlati felhívás 10. b) pontjának 6 bekezdésében elõírt - a fedettfürdõ- építés vagy -átalakítás vonatkozásában meghatározott beruházási volumenhez képest a megadott idõszakra - alkalmatlanná minõsítési feltétel az adott beszerzés tárgyára korlátozódik-e, és az adott vállalkozási szerzõdés teljesítéséhez ténylegesen szükséges feltételek mértékéig került-e elõírásra.<br>
A Döntõbizottság megállapította, hogy a vonatkozó részvételi felhívás 3. a) pontjának 1-3. bekezdéseiben meghatározott beszerzés tárgya, valamint a fent megjelölt, a részvételre jelentkezõ szerzõdés teljesítésére alkalmatlanná minõsítési szempontban meghatározott referencia tárgya azonos. A Döntõbizottság az eljárás során megállapította, hogy a beszerzés tárgya döntõen az általános magasépítéstõl eltérõ, speciális mûszaki megoldásokat igénylõ új fedettuszoda-építési, illetve -átalakítási munka, tehát a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglalt, a közbeszerzés tárgyára vonatkozó követelménynek a szerzõdés teljesítésére alkalmatlanná minõsítési feltétel megfelel.<br>
A Döntõbizottság nem értett egyet azzal a kérelmezõi állásponttal, hogy a referenciában meghatározott értékhatárú fedettfürdõ-építés, illetve -átalakítás indokolatlan követelmény, mert a tárgybani beruházás a magasépítés, út- és közmûépítés körébe tartozó általános jellegû feladat, így sérül a Kbt 24. § (2) bekezdésében foglalt esélyegyenlõség követelménye. A Döntõbizottság álláspontja szerint az adott beruházás speciális volta indokolta azt, hogy az ajánlatkérõ ehhez képest állapítsa meg a referencia tárgyát. Erre tekintettel az ajánlatkérõ által meghatározott követelményrendszer mind az összegszerûség, mind pedig a beszerzés tárgyához igazodó referencia-meghatározást tekintve biztosította a szerzõdés teljesítésére alkalmas ajánlattevõk részére az esélyegyenlõséget. Az ajánlatkérõnek az esélyegyenlõséget nem általában a részvételre jelentkezõk részére, hanem a közbeszerzés tárgyát képezõ, adott volumenû beruházáshoz hasonló vállalkozási szerzõdést már teljesített részvételre jelentkezõk számára kell biztosítania.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a költségek viselésérõl a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott, tekintettel arra, hogy jogsértés nem került meghatározásra, és a kérelmezõ alaptalan kérelmet terjesztett elõ.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2002. május 6.<br>
<br>
Dr. Csanádi Péter s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>