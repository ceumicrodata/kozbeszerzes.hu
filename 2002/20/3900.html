<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3900)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.130/9/2002.<br>
<br>
Tárgy: a Wiedemann Rt. kérelmezõ jogorvoslati kérelme Dombóvár Város Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Wiedemann Építõipari és Vállalkozási Rt. (7100 Szekszárd, Ybl Miklós u. 3., továbbiakban: kérelmezõ) kérelmének, melyet Dombóvár Város Önkormányzata (7200 Dombóvár, Szent István tér 1.) mint ajánlatkérõ "Aranysziget Idõsek Otthona átalakítása és bõvítése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, és ezért a Döntõbizottság ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapította meg:<br>
Ajánlatkérõ 2001. október 31. napján a Közbeszerzési Értesítõ (K. É.) 44. számában közzétett részvételi felhívással, nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.<br>
A részvételi szakasz lezárásaként 2001. december 11. napján eredményt hirdetett, és a beérkezett 9 jelentkezés közül 8 részvételre jelentkezõt alkalmasnak minõsített a szerzõdés teljesítésére a részvételi felhívásban megadott szempontok vizsgálata és értékelése alapján. Ajánlatkérõ az alkalmasnak minõsített jelentkezõket ajánlattételre hívta fel az ajánlati felhívás megküldésével.<br>
A megküldött ajánlati felhívásban ajánlatkérõ meghatározta, hogy az összességében legelõnyösebb ajánlat szempontja alapján kíván értékelni, az ehhez szükséges részszempontokat és a hozzájuk rendelt súlyszámokat és a ponthatárokat megadta:<br>
részszempontok	súlyszámok<br>
- ajánlati ár	5<br>
- jóteljesítési garancia vállalásának mértéke, idõtartama	3<br>
- késedelmes teljesítés esetére vállalt kötbér mértéke	3<br>
- teljesítési határidõ	1<br>
A részszempontonként adható pontszám: 1-10.<br>
Ajánlatkérõ az ajánlati felhívásban az általa kiadott költségvetési kiírás "A" és "B" változatára is kért ajánlatot. Az ajánlattételhez szükséges dokumentációt ajánlatkérõ az ajánlattevõk rendelkezésére bocsátotta.<br>
Az ajánlattételi határidõre, 2002. január 31. napjára kérelmezõ, a Sugár Kft., a Strabag Kft., a ZÁÉV Rt., a KÉSZ Kft., a Bayer Center Kft., a Timpanon Kft. és a Rutin Kft. nyújtott be ajánlatot. Az ajánlatok bontásán ajánlatkérõ az "A" és "B" változat ajánlati árait külön-külön ismertette.<br>
Ajánlatkérõ értékelõbizottsága értékelte a beérkezett ajánlatokat, elvégezte az ajánlati felhívásban megadott szempontok szerinti tartalmi elemek vizsgálatát, azonban az változatok eltérõ ajánlati árainak és tartalmának értékelése nem derült ki a bírálóbizottság elõterjesztésébõl. A bizottság vizsgálata alapján az eljárás során a legmagasabb pontszámot a kérelmezõ érte el 590 ponttal, a második legkedvezõbb ajánlatot 577 ponttal a Timpanon Kft. tette. A bírálóbizottság javaslata az eljárás nyertesére a kérelmezõ volt a legmagasabb pontszám elérésére tekintettel.<br>
Ajánlatkérõ a bírálóbizottság elõterjesztése alapján 2002. február 25. napján tárgyalt az ajánlatok értékelésérõl és az eljárás eredményérõl, amelynek eredményeképpen ajánlatkérõ döntése szerint az értékelõbizottság által megállapított pontszámok változatlanul hagyása mellett úgy döntött, hogy az összességében legelõnyösebb ajánlatot a Timpanon Kft. tette, a második helyezett a kérelmezõ lett.<br>
A 2002. március 7. napján megtartott nyilvános eredményhirdetésen ajánlatkérõ a TIMPANON Kft.-t hirdette ki az eljárás nyertesének, a második helyre a kérelmezõt sorolta, átadta a jelenlévõknek az "összegzés az eljárásról" iratot, a képviselõ-testületi határozatot a döntésrõl.<br>
Az elkészített "összegzés" irat az ajánlatok értékelésérõl készült táblázatot is tartalmazza, amely alapján a részszempontok szerinti tartalmi elemek értékelése alapján a legmagasabb pontszámot, 99 pontot a kérelmezõ ajánlata kapott, õt követte a táblázat szerint a nyertes 98 ponttal.<br>
Kérelmezõ 2002. március 13. napján nyújtott be jogorvoslati kérelmet a Döntõbizottsághoz ajánlatkérõ eljárást lezáró döntése ellen. Álláspontja szerint ajánlatkérõ jogsértõen hirdette ki az eljárás eredményét és a nyertes személyét. Elõadta, hogy az ajánlati felhívás egyértelmûen meghatározta a részszempontokon keresztül, hogy ajánlatkérõ az ajánlat mely elemeit értékelheti. A kérelmében foglaltak szerint ugyanis az elõre megadott részszempontok szerint elvégzett értékelés alapján a legmagasabb pontszámot elért ajánlattevõ az eljárás nyertese, így ajánlatkérõnek ezen ajánlattevõt kell kihirdetnie gyõztesnek, és a szerzõdést vele kell megkötnie az eljárás lezárásaként. Az összegzés szerint pedig õk magasabb pontszámot értek el, mint a nyertesnek kihirdetett ajánlattevõ.<br>
Sérelmezte továbbá, hogy nem derült ki az összegzésbõl, hogy a különbözõ változatok hogyan kerültek vizsgálatra, ugyanis az eredményhirdetésen kiadott testületi határozatából kiderül, a megjelölt ajánlattevõk különbözõ változataira vonatkozóan született döntés. Kifogásolja továbbá, hogy az összegzésben szereplõ táblázat adatai alapján az értékelésben is következetlenségek tapasztalhatóak.<br>
Kérte a Döntõbizottságot, hogy semmisítse meg ajánlatkérõ eljárást lezáró döntését, állapítsa meg a jogsértés megtörténtét, kötelezze ajánlatkérõt az eljárás költségeinek viselésére. Kérte továbbá, hogy a Döntõbizottság alkalmazzon ideiglenes intézkedést, és tiltsa meg a szerzõdéskötést.<br>
Ajánlatkérõ észrevételében a kérelem elutasítását kérte. Álláspontja szerint nem követett el jogsértést az eljárás során a döntéshozatalkor. Elõadta, hogy a kérelmezõ azért került második helyre, mivel ajánlata az összes számba vehetõ körülmény értékelése esetén nem tekinthetõ a legkedvezõbbnek. Kifejtette, hogy aggályok merültek fel az ajánlat megvalósíthatóságával kapcsolatban, ugyanis a munkát mûködõ intézményben kell végezni, a kivitelezhetõség szempontjából fontos az ütemterv pontos megtervezése, így szakmailag megalapozatlannak tûnik a kérelmezõ által vállalt teljesítési határidõ. További körülmény volt a döntés meghozatalakor a kérelmezõ korábbi munkáival kapcsolatban felmerült problémák.<br>
A Döntõbizottság D.130/3/2002. szám alatt meghozott határozatával ideiglenes intézkedést alkalmazott és az eljárást lezáró szerzõdés megkötését megtiltotta, mivel a rendelkezésre álló iratokból megállapítható volt, hogy az ideiglenes intézkedés alkalmazásának feltételei fennállnak.<br>
A Döntõbizottság megállapította, hogy a kérelmezõ jogorvoslati kérelme az alábbiak szerint alapos.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése alapján az ajánlati felhívásnak és dokumentációnak megfelelõ, tehát érvényesnek minõsített ajánlatokat vagy a legalacsonyabb összegû ellenszolgáltatás, vagy pedig az összességében legelõnyösebb ajánlat szempontja alapján bírálhatja el.<br>
Jelen ügyben ajánlatkérõ az összességében legelõnyösebb ajánlat szempontja szerint kívánta elbírálni az ajánlatokat, ennek megfelelõen a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2)-(3) bekezdéseinek eleget téve az ajánlati felhívásban meghatározta a részszempontokat, amelyek az összességében legelõnyösebb ajánlat megítélésére szolgálnak, és meghatározta az egyes szempontok súlyszámát.<br>
Ajánlatkérõ számára az alábbiak szerint a törvény elõírja - a Kbt 55. § (6) bekezdésben -, hogy az ajánlatok értékelése során hogyan kell eljárnia:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
Ajánlatkérõ értékelõbizottsága a fent idézett <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltak szerint az elõre megadott részszempontok szerint megvizsgálta az ajánlatokat és elvégezte azok értékelését, amely eredményeképpen a legmagasabb pontszámot a kérelmezõ érte el. Ezt követõen azonban ajánlatkérõ az ajánlatok értékelésére megadott szempontok vizsgálatán túl, olyan körülmények vizsgálatát is az értékelés folyamatába vont, amelyre a Kbt. fent citált 55. § (6) bekezdése nem ad lehetõséget, továbbá döntésénél figyelmen kívül hagyta a pontozásos értékelés számszerû eredményét.<br>
A törvény szabályozási jellegét tekintve kógens a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a alapján, tehát az abban meghatározott szabályoktól csak annyiban lehet eltérni, amennyiben a törvény kifejezett megengedi. A Kbt. szabályai pedig nem teszik lehetõvé, hogy a elõre megadott részszempontokon túl egyéb szempontok befolyással legyenek az ajánlatok értékelésénél és az összességében legelõnyösebb ajánlat kiválasztásánál.<br>
Ajánlatkérõ olyan eljárása, amellyel az ajánlati felhívásában elõre megadott szempontokon kívül esõ körülmények alapján kerül kiválasztásra a nyertes személye, nem felel meg a törvény szabályainak, így az így meghozott ajánlatkérõi döntés jogsértõ.<br>
Jelen esetben ajánlatkérõ a részszempontok szerinti értékeléssel meghatározott összességében legelõnyösebb ajánlattevõ helyett más ajánlattevõt hirdetett ki nyertesnek, amely eljárásával megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, mivel ezen szakasz kimondja "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
Rámutat továbbá a Döntõbizottság arra, hogy amennyiben ajánlatkérõ lehetõséget ad többváltozatú ajánlat adására, úgy az ajánlattevõk által benyújtott valamennyi - ajánlatkérõ által érvényesnek minõsített - változatot külön-külön kell a részszempontok szerint értékelnie, és a változatokból meghatározni, melyik minõsül az összességében legelõnyösebbnek, és így melyik ajánlattevõ melyik ajánlati változata alapján lesz az eljárás nyertese.<br>
Tekintettel a fent leírtakra a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 8.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>