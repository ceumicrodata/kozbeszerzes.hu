<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3912)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.110/1/2002.<br>
<br>
Tárgy: az Anamed Kft. jogorvoslati kérelme a Nyíregyháza Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Bûrös László ügyvéd (1135 Budapest, Tahi út 53-59.) által képviselt Anamed (1144 Budapest, Kõszeg u. 29., továbbiakban: kérelmezõ) jogorvoslati kérelmének - melyet dr. Marjai Tibor ügyvéd (4400 Nyíregyháza, Szent I. u. 5.) által képviselt Nyíregyháza Megyei Jogú Város Önkormányzata (4400 Nyíregyháza Kossuth tér l., továbbiakban: ajánlatkérõ) 3 db lélegeztetõ készülék tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésére tekintettel az 59. § (1) bekezdését.<br>
A jogsértés miatt a Döntõbizottság a 3 db lélegeztetõ készülékre vonatkozó eljárást lezáró döntést megsemmisíti.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. december 19-én megjelent számában különbözõ orvostechnológiai készülékek beszerzésére. A felhívásra részajánlatot is lehetett tenni, így a rendelkezõ részben megjelölt 3 db készülékre is.<br>
Az ajánlati dokumentációban részletesen meghatározta a beszerzés tárgyát képezõ készülékek, mûszerek mûszaki specifikációját.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 0-10-ig terjedõ pontszámozással, a következõ bírálati részszempontok és súlyszámok alapján kívánt kiválasztani:<br>
- ajánlati ár	5<br>
- szervizszolgáltatás feltételei	4<br>
- vállalt garanciális idõtartam a jogszabályi kötelezettségen felül	3<br>
- az ajánlatkérõ számára kedvezõbb (30 napot meghaladó) számlakiegyenlítési határidõ	2<br>
Az ajánlattételi szakaszban egyes ajánlattevõk kérdést intéztek ajánlatkérõhöz a dokumentáció elõírásaival kapcsolatban, ezekre ajánlatkérõ 2002. január 16-án és 21-én válaszolt.<br>
Az ajánlattételi határidõre, 2002. január 29-re a 3 db lélegeztetõ készülékre a kérelmezõ, a Siemens Rt., a Dutchmed Kft. és a Draeger Medirex Kft. nyújtott be ajánlatot.<br>
A 2002. február 25-re halasztott eredményhirdetésen a Dutchmed Kft. ajánlatát hirdette ki nyertesnek, második legkedvezõbb ajánlatot tevõnek a Siemens Rt.-t.<br>
Kérelmezõ március 4-én jogorvoslati kérelmet terjesztett elõ a Döntõbizottsághoz.<br>
Sérelmezte, hogy ajánlatkérõ érvénytelen ajánlatot hirdetett ki nyertesnek. Állítása indokaként elõadta, hogy a nyertes Ohmeda-Datex Centiva 5 típusú lélegeztetõ gép a gyártó internetes honlapján lévõ ismertetõ adatai szerint nem felel meg a dokumentációban meghatározott mûszaki specifikáció több, kérelmében tételesen felsorolt paraméterének.<br>
Sérelmezte az értékelést is a szervizszolgáltatás feltételei és a vállalt garanciális idõtartam részszempontokból. A szervizszolgáltatási díjak alapján járó pontszámok arányosítással történõ meghatározásakor a nyertes és Siemens Rt. által térítésmentes szolgáltatásra tett ajánlat nem kaphatott volna 40 pontot, a számításkor a "0" Ft-ot ajánlatkérõ nem vehette volna figyelembe "1" Ft-ként. A garanciális idõszak alatt szervizköltség nem merül fel, ezért az ajánlatoknak a garanciális idõn túli szervizszolgáltatás feltételeire vonatkozó részét kellett volna ajánlatkérõnek értékelnie.<br>
A kérelem szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és az 59. § (1) bekezdését, mely jogsértések megállapítása mellett kérte ajánlatkérõ eljárást lezáró döntése megsemmisítését, a jogorvoslati eljárásban felmerült költségei megtérítését, valamint ideiglenes intézkedésként a szerzõdéskötés megtiltását.<br>
A Döntõbizottság a D.110/3/2002. számú határozatával a szerzõdéskötést megtiltotta.<br>
Ajánlatkérõ kérte a jogorvoslati kérelem elutasítását. Elõadta, hogy azért nem tekintette érvénytelennek a nyertes ajánlatát, mert az ajánlattétel idõszakában írásban feltett kérdésre adott, valamennyi ajánlattevõ részére megküldött válaszában rögzítésre került az "egyenértékûség elve", miszerint a kiírásban meghatározott legoptimálisabb paraméterekhez képest a funkcionális használhatóság követelményeit kielégítõ, a használhatóság szempontjából egyenértékû készülékkel pályázni lehet. Ezt azért engedte meg, mert maga is túlzottnak tartotta egyes követelmény-meghatározásait. Az értékelés szerint mindegyik lélegeztetõ készülék megfelelt az orvosszakmai elvárásoknak.<br>
Közölte, hogy nem ért egyet kérelmezõnek a szervizszolgáltatás pontozására vonatkozó kifogásával sem. Matematikai szempontból igaza van ugyan kérelmezõnek, de álláspontja szerint akkor követett volna el jogsértést, ha a legkedvezõbb ajánlatra nem 10 (súlyozva 40) pontot adott volna. A "0" adatot azért kellett "1"-gyel helyettesítenie, mert a kiírásnál nem gondolt arra, hogy a szervizszolgáltatásra ellenérték nélküli ajánlat is fog érkezni. Vitatja, hogy a garanciális idõszak alatt nem lesz szükség szervizelési tevékenységre, a garanciális kötelezettség beálltának feltétele az, hogy a gyártó által meghatározott feladatokat ezen idõszak alatt elvégezze/elvégeztesse a készülék használója.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A nyertes ajánlat érvénytelenségét a kérelmezõ a következõkkel indokolta:<br>
Paraméter	Elõírt követelmény<br>
- Gázellátási nyomás	2-6 bar	<br>
- Monitorozható paraméterek	Áramlás, nyomás<br>
	térfogatgörbék, hurkok<br>
	trendek minimum 24 óra<br>
	Ohmeda-Datex Centiva5 készülék	<br>
- Gázellátási nyomás	280-600 kPa (2,8-6 bar)<br>
- Monitorozható paraméterek	Áramlás, nyomás<br>
Lélegeztetési módok jellemzõi		<br>
- Áramlás és nyomás trigger	Áramlás és nyomás<br>
- Max. mûködési nyomás	100 H2O cm	<br>
- Csúcsáramlás	0-31/másodperc<br>
- Belégzési tidal térfogat	10-2000 ml<br>
- PEEP	0-50 H2O cm<br>
- Légzésfrekvencia	60-90<br>
	Ohmeda-Datex Centiva5 készülék	<br>
- Áramlás és nyomás trigger	Csak áramlás<br>
- Max. mûködési nyomás	70 H2O cm	<br>
- Csúcsáramlás	0231/másodperc<br>
- Belégzési tidal térfogat	20-2000 ml<br>
- PEEP	0-35 H2O cm<br>
- Légzésfrekvencia	4-40<br>
A Döntõbizottság megvizsgálta a nyertes készülék adatait, figyelemmel a kérdésfeltevésre adott, lényegében az ajánlati dokumentáció módosításának tekinthetõ ajánlatkérõi válaszban foglaltakra is és megállapította, hogy a készüléknek az elõírt paraméterektõl való eltérései fennállnak, és ezen eltérések egy része a funkcionális használhatóság rovására megy.<br>
Kétségtelenül túlzottnak minõsülnek és így a dokumentáció módosítására tekintettel ajánlatkérõ által jogszerûen elfogadottnak tekinthetõk a következõ elõírásoktól való eltérések:<br>
A maximális mûködési nyomás 100 cm H2O elõírt értéke - amennyiben nem a gép munkanyomás értékét kívánta ajánlatkérõ ezzel meghatározni - valóban olyan érték, amelyet a lélegeztetés során az alsó légúti traumák elõidézésének elkerülése érdekében nem lehet alkalmazni. A gyakorlatban használt maximális nyomás 35-50 cm H2O, amely értéket a nyertes készülék 70 cm H2O-val megfelelõen teljesíti.<br>
A PEEP 0-50 cm H2O érték is túlzott, mivel ez a klinikai gyakorlatban a 20 cm H2O értéket általában csak max. 30 cm H2O értékig haladhatja meg az alsó légúti sérülések veszélye miatt.<br>
Hibás vagy téves elõírás volt a légzési frekvencia 60-90 b/perc értéke, mert ennek alsó értéke másodpercenkénti 1 légzésütemet jelent, amely az ez alatti pl. a normál 16-20 b/perc légzésütemet már nem is tartalmazza. Ezért a nyertes készülék alsó 4 b/perc frekvenciája elfogadható.<br>
Ugyanakkor a nyertes által ajánlott gép 4-60 b/perc intervallum felsõ értéke nem felel meg az elõírt 90 b/perc értéknek. A lélegeztetõ gépek elõírt légzési frekvencia paramétere kizárólag a kontrollált frekvenciára vonatkozhat; az ajánlatkérõ nem jelölte meg, hogy ez az érték más (pl. spontán vagy vegyes légzésszám) frekvenciára vonatkozik. Ezért e tekintetben ajánlatkérõ értékelése nem fogadható el.<br>
Nem osztható az ajánlatkérõ értékelése a következõ paraméterek tekintetében arra tekintettel, hogy az ajánlatkérõknek írt 7-297-7/2002. ikt.sz. válaszlevelében úgy nyilatkozott, hogy a beszerzendõ eszközöknek a kórház bármely területén használhatóknak kell lenniük, továbbá a gépet egészen kis súlyú újszülöttek lélegeztetésére is fel kívánja használni:<br>
A gázellátási nyomásra vonatkozóan az ajánlatkérõ a szabvány elõírásra nem hivatkozott (csak utólag, a jogorvoslati eljárásban), konkrét alsó és felsõ értéket (2-6 bar) határozott meg. Adott esetben a nyomásesés a szabványban elõírt 4 bar nyomásnál tartósan alacsonyabb, vagy üzemzavar miatt is bekövetkezhet, amikor az ajánlatkérõ által elõírt minimum 2 bar nyomáson való mûködés is biztosított.<br>
A nyertes az elõírt minimumértéknél magasabb, 2,8 bar gázellátási nyomáson mûködõ gépet ajánlott, emiatt az ajánlat érvénytelen.<br>
A monitorizálható paramétereket csak részben teljesíti a nyertes készülék. Elõírt lélegeztetési mód volt az áramlás és nyomástrigger, amelyek közül a nyomástriggert a gép nem tartalmazza, holott adott esetben ennek therápiás alkalmazása is indokolt lehet.<br>
A csúcsáramlás elõírt 0-3 l/perc helyes értéke csakis 0-3/1/mp lehet, amely 0-180 l/perc értéket jelent. A nyertes gépének 120 l/perc térfogatú áramlási értéke 2 l/mp-nek felel meg, amely a 3 l/mp felsõ érték alatt van. A nyertes ajánlat ez okból is érvénytelen.<br>
A belégzési térfogat (tidal volumen) alsó értéke 10 ml volt, amely az ajánlatkérõ elõírása szerint az egészen kis súlyú újszülöttek, azaz a koraszülött csecsemõk lélegeztetésére is alkalmas gép beszerzésének szándékát jelenti. A belégzési térfogat 5-8 ml/testsúly kg fajlagos értékére tekintettel a nyertes által ajánlott 20 ml alsó értékû belégzési térfogattal 2,5-4 kg normál testsúlyú újszülött lélegeztetését lehet biztosítani, de egészen kis súlyú csecsemõét nem, ami adott esetben 10 ml-nél több nem lehet.<br>
A nyertes ajánlat ez okból is érvénytelen.<br>
A Döntõbizottság megállapította, hogy a fent jelzett érvénytelenségi okok miatt ajánlatkérõnek érvénytelenné kellett volna minõsítenie a nyertes ajánlatot.<br>
A döntés jogszerûtlensége csak annak megsemmisítésével orvosolható, ezért a Döntõbizottság a jogorvoslati kérelemnek e tekintetben helyt adva ajánlatkérõnek a 3 db lélegeztetõ gép nyertesére vonatkozó döntését megsemmisítette.<br>
Kérelmezõ kifogásolta még ajánlatkérõnek a szervizszolgáltatás feltételei részszempontból való értékelését is.<br>
A Döntõbizottság a nyertes ajánlat érvénytelensége folytán a kifogásolt értékelés felülvizsgálatát nem végezte el (érvénytelen ajánlat nem képezheti az összehasonlítás tárgyát).<br>
Mindamellett megjegyzi a Döntõbizottság, hogy kérelmezõ nem helytállóan hivatkozott arra, hogy ajánlatkérõ az ajánlatok pontozásakor nem helyettesíthette volna a "0" értéket "1"-gyel, ugyanis ezen módszer alkalmazásának elmaradása esetén döntése nem lett volna objektív, a szolgáltatási díj ajánlati elemre nézve nem tükrözte volna az ajánlatok közötti helyes arányokat.<br>
A Döntõbizottság elfogadta ajánlatkérõ érvelését a garanciális idõ alatti szervizszolgáltatás szükségességére nézve is, annál is inkább, mert ajánlatkérõ akár helytállóan, akár nem - a kiírás szerint ezen idõtartam alatti szervizszolgáltatási feltételeket kívánta összehasonlítani, ettõl az értékelés során nem térhetett el.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § c), d) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. április 8.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>