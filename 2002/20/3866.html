<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3866)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.60/8/2002.<br>
<br>
Tárgy: az ALTERRA Építõipari Kft. jogorvoslati kérelme Budapest Fõváros XXIII. Kerület, Soroksár Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ALTERRA Építõipari Kft. (1103 Budapest, Sibrik Miklós út 30., képviseli dr. Németh László jogtanácsos, a továbbiakban: kérelmezõ) jogorvoslati kérelmét, melyet Budapest Fõváros XXIII. Kerület, Soroksár Önkormányzata (1239 Budapest, Grassalkovich út 162.) "Budapest XXIII. kerület, Soroksár 2002-2003. évi csatornázási programjának megvalósítása a kerület közigazgatási területén belül 11 utcacsoportban" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ nyílt elõminõsítési eljárást indított a 2002-2003. évi csatornázási programjának 11 utcacsoportban történõ megvalósítása tárgyában. A részvételi felhívás 2001. november 28-án a Közbeszerzési Értesítõ 48. számában jelent meg.<br>
A részvételi felhívás 9. pontjában az ajánlatkérõ meghatározta a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket. A pénzügyi és gazdasági alkalmasság igazolása körében az elsõ és a harmadik bekezdésben az ajánlatkérõ elõírta a következõk csatolását:<br>
- "az 1998., 1999., 2000. évi mérleg és eredménykimutatás",<br>
- "a részvételre jelentkezõ nyilatkozata az elõzõ 3 év teljes kivitelezési forgalmáról és ugyanezen idõszakban a közbeszerzés tárgyának (csatornázás) forgalmáról, az alvállalkozói és anyagköltségek mértékérõl".<br>
A részvételi felhívás 10. b) pontjában határozta meg az ajánlatkérõ a részvételre jelentkezõnek a szerzõdés teljesítésére alkalmatlanná minõsítésének szempontjait, ennek körében a negyedik és az ötödik bekezdés a következõket tartalmazta:<br>
- A részvételre jelentkezõ pénzügyi és gazdasági helyzetének nem megfelelõsége, ezen belül:<br>
- ha az utolsó éves beszámolója szerinti nettó árbevétele nem éri el az elõminõsítési eljárás értékhatárát, ha saját tõkéje kisebb 35 M Ft-nál,<br>
- ha saját tõkéje bármelyik évben kisebb a jegyzett tõkénél,<br>
- ha a pénzintézeti nyilatkozat alapján fizetésképtelennek minõsül.<br>
- A részvételre jelentkezõ elõzõ 2 évi szennyvízcsatorna-építési beruházásainak pénzügyi ellenértéke összességében nem éri el a 150 M Ft-os saját árbevételt.<br>
Az ajánlatkérõ dokumentációt is készített. Ebben a C. jelû adatlapok segítették a részvételre jelentkezõket abban, hogy a minõsítésükhöz szolgáló adatokat megadják. Így a pénzügyi és gazdasági alkalmasság elbírálásához tartozó adatok közlésére szolgált a C.2. jelû, öt alpontból álló adatlap.<br>
A C.2.3. pontban kellett megadni a vállalkozás eredményességét jellemzõ adatokat, konkrétan az üzemi tevékenység eredményét és a mérleg szerinti eredményt 1998., 1999. és 2000. évekre vonatkozóan.<br>
Ugyanezen idõszakra a C.2.4. pontban kérte az ajánlatkérõ megadni a jelentkezõ építõipari kivitelezési tevékenysége összes árbevételét, valamint az építõipari kötelezés (alvállalkozómentes) saját árbevételét.<br>
A C.2.5. pontban lévõ táblázatban a csatornaépítési munkák összes árbevételét és a csatornaépítési munkákból alvállalkozásba adott teljesítmények értékét kellett megadni, a kitöltéséhez a következõ utasítást adta az ajánlatkérõ:<br>
Adja meg a csatornaépítési munkáinak utolsó kétévi árbevételét. Az adatok a részvételre jelentkezõ döntésétõl függõen 1999. és 2000. évekre vagy 2000. és 2001. évekre vonatkozhatnak.<br>
A részvételi jelentkezési határidõben, 2002. január 2-ig részvételi jelentkezést nyújtott be kérelmezõn kívül a Betonút Rt., a FORCE Kft., a SADE Magyarország Mélyépítõ Kft., a STRABAG Építõ Kft., a ROK-LA Kft., a DEPONATOR Kft., a PENTA Kft., a Mélyépítõ Budapest Kft., a TUNEL Gmk., a PROGRESS - B 90 Kft., a KÖ-VÍZ Kft., a Pest Megyei Víz- és Csatornaépítõ Kft.<br>
A részvételi szakasz eredményét 2002. január 25-én hirdette ki az ajánlatkérõ. A Mélyépítõ Budapest Kft.-t, a KÖ-VÍZ Kft.-t és a Pest Megyei Víz- és Csatornaépítõ Kft.-t kizárta, mivel nem teljeskörûen tettek eleget a helyi adóigazolás becsatolásának. A Betonút Rt., a FORCE Kft., a SADE Magyarország Mélyépítõ Kft., a STRABAG Építõ Kft., a TUNEL Gmk., a PROGRESS - B 90 Kft. és kérelmezõ részvételi jelentkezését az ajánlatkérõ érvénytelennek minõsítette. A kérelmezõ esetében az érvénytelenséget azzal indokolta, hogy a részvételi felhívás 9. pont harmadik bekezdésében a pénzügyi és gazdasági alkalmasság igazolására kért nyilatkozatot nem csatolta.<br>
Ajánlattételre kérte fel az ajánlatkérõ a ROK-LA Kft.-t, a DEPONÁTOR Kft.-t és a PENTA Kft.-t.<br>
Kérelmezõ 2002. február 7-én jogorvoslati kérelmet terjesztett elõ a Döntõbizottsághoz, amelyben kérte a jogsértés megállapítását, az õ jelentkezését érvénytelenítõ ajánlatkérõi döntés megsemmisítését, továbbá azt, hogy hívja fel a Döntõbizottság az ajánlatkérõt a törvény szabályainak megfelelõ eljárásra, kötelezze költségviselésre, alkalmazzon a Döntõbizottság ideiglenes intézkedést.<br>
Kérelme indokául elõadta, hogy a részvételi jelentkezése tartalmazta azokat az adatokat, amelyeket az ajánlatkérõ a részvételi felhívás 9. pontjában kért. Elõadta, hogy az elõzõ három év teljes kivitelezési forgalmáról és ugyanezen idõszakban a közbeszerzés tárgyának (csatornázás) forgalmáról szóló adatok megtalálhatóak a kötelezõen kitöltendõ adatlapokon a C.2.3., a C.2.4. és a C.2.5. pontoknál. Az alvállalkozói és az anyagköltségek mértékérõl szóló adatok kiderülnek a hiteles mérlegadatokból külön nyilatkozat nélkül is. Formai elõírásokat nem tett az ajánlatkérõ a 9. pontban kért nyilatkozattal kapcsolatban, ezért az ugyanazokat az adatokat tartalmazó adatlapok és a mérlegek kielégítik az ajánlatkérõ elvárásait. Bár a részvételi felhívás, dokumentáció elõírásait sem korábban, sem a jelen jogorvoslati eljárásban nem támadták, elõadta, hogy megítélése szerint indokolatlanul kért azonos adatokra vonatkozóan több nyilatkozatot az ajánlatkérõ, ezáltal a részvételi felhívás nem volt egyértelmû, így következhetett be az, hogy hét részvételre jelentkezést minõsített érvénytelennek az ajánlatkérõ. A részvételi felhívás 9. pontjában kért adatok a gazdasági alkalmasság megítélését szolgálták, ezzel összefüggésben az ajánlatkérõ a 10. b) pont negyedik bekezdése elsõ albekezdésében és az ötödik bekezdésben határozott meg alkalmatlansági kritériumot. A részvételre jelentkezésükben az ennek megítélésre szolgáló adatok szerepelnek, ezek alapján alkalmasak a szerzõdés teljesítésére.<br>
Ajánlatkérõ az észrevételében kérte a megalapozatlan kérelem elutasítását. Elõadta, hogy a kérelmezõ részvételi jelentkezése érvénytelen volt a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdés d) pontja alapján, mivel nem tartalmazta a felhívás 9. pontjában kért, a forgalomra vonatkozó nyilatkozatot. Az adatok közlése kötelezõ volt. Nyilatkozata szerint nem önkényesen kérte ezeket az adatokat, hanem azok szolgáltak a 10. b) alapján az alkalmasság vizsgálatára (az elõzõ két évi csatornaépítési beruházásban 150 M Ft saját árbevétel).<br>
Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja alapján kérte a részvételre jelentkezõtõl a forgalomra vonatkozó nyilatkozatot. A részvételi felhívásban meghatározott igazolási módok a Kbt.-nek megfeleltek.<br>
Nem vizsgálhatta a kérelmezõ alkalmasságát, mivel ezt az érvényességi vizsgálat megelõzi, az alapján pedig a kérelmezõt ki kellett zárni az eljárásból.<br>
A Döntõbizottság megállapította, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló közbeszerzési eljárás: Ennek szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A Kbt 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (6) bekezdését megfelelõen alkalmazni kell.<br>
A Döntõbizottságnak azt kellett vizsgálnia, hogy jogsértõ-e ajánlatkérõnek az a döntése, hogy kérelmezõ részvételi jelentkezését érvénytelennek nyilvánította.<br>
A Döntõbizottság megállapította, hogy az ajánlatkérõ a részvételi felhívás 9. pontja harmadik bekezdésében a részvételre jelentkezõ nyilatkozatának csatolását kérte az elõzõ 3 év teljes kivitelezési forgalmáról és ugyanezen idõszakban a közbeszerzés tárgyának (csatornázás) forgalmáról, az alvállalkozói és anyagköltségek mértékérõl, emellett a pénzügyi és gazdasági alkalmasság igazolására kérte többek között az 1998., 1999. és 2000. évi mérlegek benyújtását is. A nyilatkozatban, illetve a mérlegekben lévõ valamennyi adattal összefüggésben nem állapított meg alkalmatlansági kritériumot az ajánlatkérõ a részvételi felhívás 10. b) pontjában, azonban ezt a Kbt. szabályai nem is teszik kötelezõvé. Így például a nyilatkozatban három évre vonatkozóan kellett megadni a különbözõ forgalmi adatokat, az alkalmasság vizsgálatánál azonban a forgalom tekintetében csak két évet vett figyelembe. Ugyanakkor a dokumentációban lévõ, C. jelû adatlapok csak az alkalmasság megítéléshez (a minõsítéshez) szükséges adatok egy részét tartalmazták, és nem valamennyi, a 9. pontban kért adatot.<br>
Ahhoz, hogy a részvételre jelentkezõ eleget tegyen a részvételi felhívás 9. pont harmadik bekezdésében elõírt adatközlésnek, nem volt elegendõ a mérlegek csatolása és a C. jelû adatlapok kitöltése, hanem az ott nem szereplõ adatokat külön kellett közölnie, szerepeltetnie a részvételi jelentkezésben.<br>
A Döntõbizottság megállapította, hogy kérelmezõ részvételi jelentkezése csak részben tartalmazta azokat az adatokat, amelyek közlését az ajánlatkérõ a részvételi felhívás 9. pont harmadik bekezdésében elõírt. Nem szerepelt ugyanis a jelentkezésében a csatornázás forgalmáról, valamint az elõbbieken belül az alvállalkozói költségek mértékérõl szóló nyilatkozat az 1998. év vonatkozásában, valamint a közbeszerzés tárgya (csatornaépítés) anyagköltségének mértékérõl szóló nyilatkozat az elõzõ három év tekintetében. Kérelmezõ maga sem vitatta, hogy ez utóbbi adatok a mérlegekbõl sem állapíthatóak meg.<br>
A kérelmezõ esetében nemcsak arról van tehát szó, hogy a benyújtott dokumentumok tartalmazzák ugyan a kért adatokat, csak nem külön nyilatkozat formájában (és ilyet az ajánlatkérõ nem is kért), hanem arról, hogy az ajánlatkérõ által kért valamennyi adatot nem tartalmazta a részvételi jelentkezése, tehát a kérelmezõ nem tett eleget maradéktalanul a részvételi felhívásban meghatározott, az alkalmasság igazolására vonatkozó elõírásoknak. Az érvényes részvételi jelentkezések a C. jelû adatlapokon kívül külön nyilatkozatokat tartalmaztak a csatornaépítés forgalmi adataira.<br>
Bár a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése alapján az elõminõsítési eljárás lefolytatásának a szerzõdés teljesítésére való pénzügyi, gazdasági és mûszaki alkalmasság megállapítása a célja, a Kbt. fentiekben ismertetett kógens rendelkezései alapján az elõminõsítés során is tekintettel kell lenni az érvényességre vonatkozó elõírásokra.<br>
A Döntõbizottság álláspontja szerint nem az alkalmasság, hanem az érvényesség vizsgálata körébe tartozik annak megállapítása, hogy a részvételi jelentkezés megfelel-e a részvételi felhívásban foglaltaknak, tartalmazza-e a jelentkezés a részvételi felhívásban elõírt valamennyi kért dokumentumot, nyilatkozatot, adatot.<br>
Az érvényesség vizsgálata szempontjából nincs relevanciája annak, hogy alapított-e az ajánlatkérõ alkalmatlansági kritériumot valamennyi kért adattal összefüggésben, vagy az esetlegesen hiányzó adatok nélkül is megállapítható-e a részvételre jelentkezõ alkalmassága.<br>
A fentiek alapján a Döntõbizottság álláspontja szerint a kérelmezõ részvételi jelentkezése érvénytelen, így az ajánlatkérõ döntése nem jogsértõ.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította, és a költségek viselésérõl a 88. § (1) bekezdés h) pontjára tekintettel a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 8.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>