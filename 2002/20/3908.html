<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3908)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.93/13/2002.<br>
<br>
Tárgy: a KÖZ-VÍZ Kft. és a PENTA Kft. jogorvoslati kérelme Budapest III. Kerület, Óbuda-Békásmegyer Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KÖZ-VÍZ Kft. (8240 Zirc, Rákóczi tér 15/A., képviseli: dr. Vancsura Anita ügyvéd, 1054 Budapest, Alkotmány u. 4. I/2., a továbbiakban: I. r. kérelmezõ) és a PENTA Általános Építõipari Kft. (1105 Budapest, Mádi u. 17., képviseli: dr. Patay Géza ügyvéd, 1026 Budapest, Pasaréti u. 72., a továbbiakban: II. r. kérelmezõ) jogorvoslati kérelmét, melyet Budapest III. Kerület, Óbuda-Békásmegyer Önkormányzata (1033 Budapest, Fõ tér 3., a továbbiakban: ajánlatkérõ) "Hévizi út környéke és a remetehegyi terület szennyvíz-gerinccsatorna építéséhez kiviteli terv elkészítése és a kivitelezés megvalósítása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. december 19-én részvételi felhívást tett közzé a Közbeszerzési Értesítõ 51. számában elõminõsítési eljárás megindítására (8778/2001) a rendelkezõ részben írt tárgyban.<br>
A felhívás 9. pontja tartalmazta a résztvevõk pénzügyi, gazdasági és mûszaki alkalmassága igazolására kért igazolásokat és tényeket, melynek során ajánlatkérõ azt is kikötötte, hogy a részvételre jelentkezõ köteles a közbeszerzés értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmasságát a részvételi jelentkezõvel azonos módon igazolni.<br>
A mûszaki alkalmasság igazolása körében a 9. bb) pontban ajánlatkérõ elõírta azt, hogy a beszerzés tárgyának megvalósításához szükséges mûszaki-technikai felszereltségének ismertetése szükséges. Itt közölte azt is, hogy saját tulajdonú eszközök esetén az eszköznyilvántartás másolatát, a nem saját tulajdonú eszközök esetén pedig a bérleti szerzõdés másolatát kell csatolni.<br>
A 10. a) pont tartalmazta a részvételre jelentkezõk alkalmassága elbírálásának szempontjait, mely között ajánlatkérõ megjelölte a mûszaki-technikai felszereltséget is.<br>
A 10. b) pont tartalmazta a részvételre jelentkezõnek a szerzõdés teljesítésére alkalmatlanná minõsítésének szempontjait. Ezek közül a 7. bekezdés azt tartalmazza, hogy a részvételre jelentkezõ a teljesítésre alkalmatlan, ha a jelentkezõ és alvállalkozója együttesen nem rendelkezik minimálisan az alábbi mûszaki eszközökkel:<br>
- 5 db minimum 70 KW teljesítményû, forgó felsõ vázas kotrógép,<br>
- 5 db 6-10 m3-es billenõs tehergépkocsi,<br>
- 5 db kis homlokrakodó,<br>
- 10 db minimum 2,2 KW-os kis tömörítõeszköz és<br>
- 300 m2 nagy táblás fémdúcolat.<br>
Ajánlatkérõ részvételi dokumentációt is készített, mely a jelentkezés elkészítésének követelményeit határozta meg, és az erre vonatkozó rendelkezések között elõírásokat tartalmazott a példányszám, a szignálás, a sorszámozás, a nyilatkozat a 10% feletti alvállalkozó igénybevétele körében.<br>
A 2002. január 14-ei részvételi jelentkezési határidõig jelentkezést nyújtott be: I. r. és II. r. kérelmezõ, a Hoffmann Rt., az Alterra Kft., az Egút Rt., a Sade Magyarország Kft., a KÖTIVIÉP Kft., a Strabag Kft., a Betonút Rt. és a Contur-Bau Rt.<br>
A részvételi jelentkezések bontását követõen ajánlatkérõ 2002. január 18-án hiánypótlásra biztosított lehetõséget január 28-i határidõvel.<br>
A jelentkezõk számára megküldött értesítés mellett hiánypótlásra hívta fel az Egút Rt.-t, a Sade Magyarország Kft.-t, a Strabag Kft.-t és a Hoffmann Rt.-t is. Ennek keretében lehetõséget biztosított a mérlegbeszámolók, az eszköznyilvántartás és az oldalak szignálása körében.<br>
A hiánypótlást követõen az ajánlatkérõ által létrehozott Pénzügyi és Közbeszerzési Bizottság hozta meg az elõminõsítési szakaszra vonatkozó döntést, melyet 2002. február 7-én hirdettek ki. Ennek alkalmával közölték, hogy ajánlatkérõ a 10 jelentkezõbõl ajánlattételre alkalmasnak minõsítette az Alterra Kft.-t, a Strabag Kft.-t, valamint a Betonút Rt.-t olyan indokkal, hogy nevezett cégek érvényes részvételi jelentkezést nyújtottak be. A részvételi felhívásban meghatározott feltételeknek pénzügyi, gazdasági és mûszaki szempontból megfeleltek, így a szerzõdés teljesítésére alkalmasnak minõsültek.<br>
Ajánlatkérõ a többi részvételre jelentkezõt alkalmatlannak minõsítette, így közöttük I. r. és II. r. kérelmezõt is. Az I. r. kérelmezõ alkalmatlanná minõsítése indokaként ajánlatkérõ azt jelölte meg, hogy a részvételi felhívás 10. b) pont 7. francia bekezdésében meghatározottak alapján a szerzõdés teljesítésére alkalmatlan, mivel a mûszaki eszközök közül a minimum 2,2 KW-os kis tömörítõeszközzel a minimálisan elõírt 10 db helyett csak 9 db-bal rendelkezik, valamint nagy táblás fémdúcolata a minimálisan elõírt mennyiséget nem éri el.<br>
A II. r. kérelmezõ alkalmatlanná nyilvánításának indokaként szintén azt jelölte meg ajánlatkérõ, hogy a részvételi felhívás 10. b) pont 7. francia bekezdésében meghatározottak alapján a szerzõdés teljesítésére azért alkalmatlan, mert a mûszaki eszközök közül a minimum 300 m2 nagy táblás fémdúcolat meglétét a felhívásban foglaltaknak megfelelõen nem igazolta, továbbá a részvételi jelentkezése eszköznyilvántartásában a fémdúcolat nem szerepelt, és bérleti szerzõdést sem csatolt erre vonatkozóan. Itt jegyezte meg ajánlatkérõ, hogy II. r. kérelmezõ által pótlólag benyújtott leltárkivonat a határidõ után érkezett.<br>
Idõközben ajánlatkérõ a három ajánlattételre alkalmasnak minõsített ajánlattevõ részére megjelölt ajánlattételi határidõt módosította, aminek következtében az 2002. április 11-re változott.<br>
I. r. kérelmezõ 2002. február 21-én jogorvoslati kérelmet nyújtott be a Döntõbizottsághoz, melyben kérte, hogy a Döntõbizottság állapítsa meg azt, hogy a kérelmezõ jelentkezése megfelelt a részvételi felhívásban és dokumentációban foglaltaknak. Kérte továbbá az ajánlatkérõ részvételi eljárást lezáró döntésének megsemmisítését, és hogy a Döntõbizottság kötelezze ajánlatkérõt arra, hogy I. r. kérelmezõt vonja be az eljárásba. Kérte ideiglenes intézkedéssel az eljárás felfüggesztését is, valamint az ügyben tárgyalás tartását.<br>
Kérelme indokául azt adta elõ, hogy álláspontja szerint megfelelõen igazolta az alkalmasságát. A jelentkezése 109., 111. oldalán mutatta be a saját gépi felszerelését, mely szerint 12 db kis tömörítõgéppel rendelkezik, mert a 9 db 60 kg teljesítményû döngölõn túl van még 2 db 1,2 tonna teljesítményû padkahenger, valamint l db 120 kg teljesítményû lapvibrátora is. A bemutatott dúcolatok összesített értéke eléri a 356 m2-t. Írásos jogorvoslati kérelmét a tárgyaláson változatlanul fenntartva elõadta azt is, hogy a kis tömörítõeszközök, amit megjelöltek a részvételi jelentkezésükben alkalmasak a feladatra. A nagy táblás dúcolattal kapcsolatban arra hivatkozott, hogy annak igazolására nem volt részletes elõírás a felhívásban, ezért az ezzel kapcsolatos anyaguk is megfelelõ. Azt is nyilatkozta a tárgyalás során, hogy az eszköznyilvántartásban a dúcolatok nem szerepelhetnek, mert álláspontja szerint erre elegendõ a nyilatkozattétel, hisz formailag az eszköznyilvántartás a kérdéses eszközöket nem is tartalmazhatja. A tárgyalást követõen a Döntõbizottság felhívására becsatolt kiegészítõ nyilatkozatban azt is közölte, hogy az elõminõsítési dokumentációjának 111. oldalán ATBM kaloda és magasító elnevezést használ. Az elõminõsítési dokumentációjában helytelenül használt kaloda elnevezést a szakma az ATBM típusút nagy táblás rendszernek ismeri el.<br>
Ennek alátámasztására elõadta, hogy a forgalmazó ATBM Kft. az eszközt "dúcolati rendszerként" forgalmazza tekintettel arra, hogy a felhasználhatóságát tekintve az nem kaloda, hanem állítható dúcolati rendszer. Beadványához csatolta a rendszer leírását és felhasználási alkalmazásáról a forgalmazó által megküldött leírást is. E beadványában azt is közölte, hogy az eszközök minõsítésénél és felsorolásánál a számvitelrõl szóló 2000. évi C. törvény 23. és 24. §-ának elõírásait kell alkalmazni. A tárgyi eszközökrõl az üzembe helyezésük napján kell a nyilvántartást vezetni. Az aktuális állapot évközben bármikor megállapítható, a változások nyomon követhetõek. Az eszközleltár az éves mérlegbeszámoló melléklete. Álláspontja szerint a számviteli törvény csak az 50 E Ft feletti eszköz esetében írja elõ az egyedi eszköznyilvántartást. Ennek ellenére az I. r. kérelmezõ az ezen összeg alatti eszközöket is nyilvántartja, mint ahogy az az eszköznyilvántartásából megállapítható. Kis tömörítõeszközök meghatározásával kapcsolatosan megismételte azt az álláspontját, hogy tömörítõgépnek minõsül a kézi vezérlésû vibrációs henger mint kisgép. A robbanómotoros döngölõk közül a 200 kg üzemi önsúly alatti és a robbanómotoros tömörítõgép, amely 500 kg üzemi önsúly alatti az kisgép, így a részvételi jelentkezésének 109-110. oldalán bemutatott gépek kielégítik a kisgép kategóriák követelményeit a lapvibrátorral együtt.<br>
Fentiekre tekintettel megerõsítette azt az álláspontját, hogy a csatornaépítéshez csõfektetés után a csõárokban az ágyazóanyag és a feltöltés tömörítésén kívül az útpályarétegek meglévõvel azonos szerkezetûek helyreállítása is nagyon nagy jelentõségû feladat, így ennek megfelelõen I. r. kérelmezõ a teljes kivitelezéshez szükséges gépparkot megajánlotta a részvételi jelentkezésében.<br>
II. r. kérelmezõ 2002. február 25-én nyújtott be jogorvoslati kérelmet a Döntõbizottsághoz. Ebben kérte a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján, hogy a Döntõbizottság semmisítse meg az ajánlatkérõnek az alkalmatlanságuk megállapítására kiható korábbi döntéseit. Kérte továbbá ideiglenes intézkedésként az eljárás felfüggesztését a Döntõbizottság jelen eljárásban hozott határozatának jogerõre emelkedéséig, valamint kérte az ügyben tárgyalás tartását is. Kérelmét a tárgyaláson változatlanul fenntartva elõadta, hogy alkalmatlanságukat jogsértõ módon állapította meg ajánlatkérõ tekintettel arra, hogy a részvételi jelentkezésükben nyilatkoztak a nagy táblás dúcolatokról. Álláspontja szerint akkor alkalmatlan az ajánlattevõ a felhívás elõírásai szerint, ha nem rendelkezik nagy táblás fémdúcolattal. Ajánlatkérõ ezt a felhívásában így jelölte meg. Ehhez azt is nyilatkozta, hogy saját tulajdonú megfelelõ mennyiségû dúcolattal rendelkezik, hisz hasonló munkákat is végeznek és ehhez szükséges. Álláspontja szerint ajánlatkérõ a döntése meghozatala elõtt - akár szemle keretében is - megvizsgálhatta volna az eszközök meglétét. A tárgyaláson azt is nyilatkozta, hogy az ajánlatkérõnek a döntése meghozatalakor rendelkezésére állt az eszközleltár, de azt nem vitatta, hogy az eredeti jelentkezési határidõig leltárt nem csatoltak be. Kérelme indokául elõadta azt is, hogy megfelelõen igazolta az alkalmasságát, mivel a részvételi felhívás az alkalmatlanná minõsítés szempontjai között ajánlatkérõ nem közölt semmiféle elõírást az igazolás módjára.<br>
A jelentkezésük 117. oldalán cégszerû aláírásukkal igazolták, hogy rendelkeznek 1400 m2 nagy táblás fémdúcolattal, ezért nem áll fenn az alkalmatlanná minõsítésük indoka. A tárgyaláson azt is nyilatkozta, hogy valójában az eszköznyilvántartás a gépeket tartalmazza, míg az egyéb eszközöket a leltár. Elõadta azt is, hogy amikor észlelték, hogy hiánypótlást másoknak biztosított ajánlatkérõ, akkor átvizsgálták a saját részvételi jelentkezésüket. Ekkor észlelték, hogy az eszköznyilvántartásban a dúcolás nem szerepel, ezért az önellenõrzést követõen a hiánypótlási határidõt követõ napon becsatolták a szükséges leltárt is.<br>
Fentiekre tekintettel a kérelmét arra vonatkozóan is kiegészítette, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megfogalmazott esélyegyenlõség és versenytisztaság alapelvét is, mivel a hiánypótlás során nem hívta fel õket a hiányzó leltár becsatolására.<br>
Erre tekintettel kérte az esélyegyenlõség visszaállítását az eljárás során, nevezetesen azt, hogy a Döntõbizottság állapítsa meg, hogy II. r. kérelmezõ nem volt alkalmatlan az ajánlattételre.<br>
A Döntõbizottság a jogorvoslati eljárás során a kért ideiglenes intézkedést nem alkalmazta, mert annak törvényi feltételei nem álltak fenn.<br>
Ajánlatkérõ írásos észrevételében, melyet a tárgyaláson változatlanul fenntartott, kérte a megalapozatlan jogorvoslati kérelmek elutasítását. I. r. kérelmezõ vonatkozásában elõadta, hogy álláspontja szerint annak jelentkezése nem felelt meg a részvételi felhívásban foglaltaknak. A jogorvoslati kérelemben megjelölt eszközök közül kis tömörítõgépbõl 10 db helyett csak 9 db, a nagy táblás fémdúcolatok esetében pedig 300 m2 helyett csak 105 m2 felel meg a kiírásnak, tekintettel arra, hogy a tömörítõgépeknek minõsített eszközök közül a padkahenger és a lapvibrátor mûszaki szempontból, de különösen az elvégzendõ feladatok szempontjából nem tekinthetõ kis tömörítõeszköznek, mert súlyuk lényegesen nagyobb, mint a 140/2001. (VIII. 8.) Korm. rendeletben foglaltak figyelembevételével kis tömörítõeszköznek minõsíthetõ "robbanódöngölõké" és használati körük is eltér attól.<br>
Álláspontja szerint az elvégzendõ feladatok ismeretében ezek a gépek közmûvesített utcákban a csatornamunka árkában a csatornafektetés után visszatöltött föld tömörítésére alkalmatlanok. A nagy táblás fémdúcolatokkal kapcsolatosan elõadta, hogy az I. r. kérelmezõ által felsorolt eszközök közül a kalodák és azok magasítói egy dúcolás elemei. Nem rendelkeznek azokkal a tulajdonságokkal, melyeket egy nagy táblás fémdúcolatnak be kell töltenie. A kaloda rögzített, szélessége nem állítható, a munkaárok szélességének változását nem tudja követni. Az adott munka esetében nem tudja betölteni azt a funkciót, melyet a nagy táblás fémdúcolatnak be kell töltenie. Véleménye szerint a gépek és eszközök alkalmasságának megítélésekor nem hagyható figyelmen kívül, hogy milyen munkákra vonatkozik a részvételi felhívás. Álláspontja alátámasztására igazságügyi szakvéleményt csatolt, melynek tartalmát a sérelmezett döntés meghozatalakor már figyelembe vették.<br>
A II. r. kérelmezõ jogorvoslati kérelmének elutasítása indokolásául írásban úgy nyilatkozott, hogy nevezett a részvételi felhívás 10. b) pontjának 7. francia bekezdésében meghatározott eszközök közül a minimum 300 m2 nagy táblás fémdúcolat meglétét nem a részvételi felhívásban foglaltak szerint igazolta. Fent idézett elõírás szerint a részvételi jelentkezõnek a szerzõdés teljesítésére alkalmatlanná minõsítés szempontja között szerepeltették, hogy a mûszaki-technikai felszereltségnél dúcolatok szükségesek, pontosan nagy táblás fémdúcolatok és legalább 300 m2 mennyiségben.<br>
Azt is nyilatkozta, hogy a felhívás 9. pontjában határozták meg a mûszaki alkalmasságának igazolási módjai között a 9. bb) pontban, hogy a beszerzés tárgyának megvalósításához szükséges mûszaki-technikai felszereltség ismertetésénél egyértelmû követelmény volt "saját tulajdonú eszközök esetén az eszköznyilvántartás másolatának, a nem saját tulajdonú eszközök esetén pedig a bérleti szerzõdés másolatának csatolása".<br>
Fentiekre tekintettel véleménye szerint II. r. kérelmezõ a mûszaki-technikai felszereltségét ezen elõírásoknak megfelelõen nem igazolta, mivel a benyújtott eszköznyilvántartásában nagy táblás fémdúcolat nem szerepelt.<br>
Azt is nyilatkozta, hogy a részvételi felhívások felbontásakor bejelentették, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésben foglaltak alapján hiánypótlási lehetõséget biztosítanak. Ennek keretében az észlelt hiányosságokról külön levélben értesítettek minden jelentkezõt. Itt adta elõ azt is, hogy a törvény indokolása szerint a hiánypótlási lehetõség biztosításakor csak az ajánlatok formai korrekcióját lehet engedélyezni. A II. r. kérelmezõ formailag eleget tett a kiírás feltételeinek, mert az eszköznyilvántartását becsatolta, így ezért nem szólították fel hiánypótlásra. Véleménye szerint annak vizsgálata, hogy az eszköznyilvántartásban foglaltak alapján megfelel-e a jelentkezõ, nem formai, hanem az alkalmasság elbírálásának a körébe tartozó, a részvételi jelentkezés tartalmát érintõ kérdés.<br>
A tárgyaláson történt felhívásnak megfelelõen becsatolt észrevétel kiegészítésében közölte azt is, hogy II. r. kérelmezõ az 1400 m2 nagy táblás fémdúcolat igazolására pótlólag benyújtott leltárkivonatát 2002. január 28-án délután adta le az alpolgármester titkárságán, mely a 70/02.28/Ap. számon iktatásra került. Az ajánlattevõk részére biztosított hiánypótlási határidõ 2002. január 28-án 9.00 óra volt. Azt is közölte, hogy II. r. kérelmezõt hiánypótlásra nem szólították fel. E beadványában azt is nyilatkozta, hogy az önkormányzat és a polgármesteri hivatal közbeszerzései esetében ajánlatkérõ nevében eljáró személy a polgármester, aki az ajánlatkérõ jogait és kötelezettségeit - a közbeszerzési eljárás nyertes ajánlattevõjének kiválasztása kivételével - gyakorolja. A nyertes ajánlattevõt a képviselõ-testület pénzügyi és közbeszerzési bizottsága választja ki 10/1999. (IV. 12.) önkormányzati rendeletükben meghatározottak szerint.<br>
Az ügyben érintett felek közül az egyéb érdekeltek sem írásban, sem szóban érdemi észrevételt nem terjesztettek elõ.<br>
A Döntõbizottság az ügyek egyesítését követõ jogorvoslati eljárásban a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy mind az I. r., mind a II. r. kérelmezõ kérelme megalapozatlan az alábbiak miatt:<br>
A Döntõbizottság jogorvoslati tárgyaláson kötelezte I. r. kérelmezõt, hogy a vitatott fémdúcolatok vonatkozásában csatoljon termékkatalógust, mely hitelesen tanúsítja a részvételi jelentkezésében megjelölt hasonló eszközök paramétereit, közöttük a méreteket, illetve a felületek négyzetméterben megadott nagyságát.<br>
Az I. r. kérelmezõ ennek eleget téve a kért iratokat a Döntõbizottsághoz becsatolta, amit a Döntõbizottság megvizsgálva az alábbiakat állapította meg: az adott termékkatalógus szerint a LEICH BOX dúcolat mérete 2,8 × 1,7 m, a támasztófelülete 9,5 m2.<br>
Ebbõl összesen 5 db szerepel a I. r. kérelmezõ leltárában, ami összességében 5 db LEICH BOX dúcolatot tartalmaz. Ez 47,5 m2, de ha ehhez hozzászámoljuk a 378. tétel alatt I. r. kérelmezõ által bemutatott eszközt - ami a leltárnyilvántartásban "dúckeret (LEICH BOX)" megnevezéssel szerepel -, akkor a négyzetméter a számítás alapján összesen 57 m2-re jön ki.<br>
A Döntõbizottság megvizsgálva I. r. kérelmezõ jelentkezésében a magasítókra vonatkozó adatokat, illetve az erre vonatkozó nyilatkozatot, megállapította, hogy a kérelmezõ jelentkezésében fellelhetõ nyilatkozat szerint 11 + 93 + 3 m2 támasztófelülettel rendelkezik (összesen: 107 m2).<br>
Ezzel szemben a tárgyalást követõen becsatolt I. r. kérelmezõi nyilatkozat szerint a VERBAU BOX és AB2 magasítóinak az összfelülete 150 m2, ami nem egyezik meg a jelentkezésében nyilatkozott mennyiséggel.<br>
Ezen túlmenõen a Döntõbizottság azt is megállapította, hogy a csatolt katalógus szerint a VERBAU BOX és az AB2 magasító támasztófelülete egyenként 27,2 m2, melyekbõl 5 db szerepel I. r. kérelmezõ eszköznyilvántartásában, ami összességében 136 m2-t tesz ki (492/A-E és 493/A-E tételek).<br>
Elfogadva I. r. kérelmezõ becsatolt anyagából azt, hogy a LBR típusú dúcoló 105 m2 felülettel rendelkezik, akkor az elõbbi tételeket összeadva az alábbi állapítható meg:<br>
LETCH BOX	57 m2<br>
VERBAU BOX + AB2	136 m2<br>
LBR ducoló	105 m2<br>
Összesen:	298 m2<br>
A Döntõbizottság a I. r. kérelmezõ által pótlólag becsatolt iratok és az eredeti jelentkezési anyagában szereplõ kimutatások alapján elvégzett (fenti) számítások elvégzése után kétséget kizáróan megállapította, hogy I. r. kérelmezõ részvételi jelentkezésében és az ahhoz csatolt kimutatásokban összesen nagy táblás dúcolatokra vonatkozóan csak 298 m2 felületû ilyen eszköz található. Erre tekintettel a Döntõbizottság megállapította, hogy ajánlatkérõ döntése helytálló volt, amikor I. r. kérelmezõt a becsatolt dokumentumok alapján ajánlattételre alkalmatlannak minõsítette, tekintettel arra, hogy nem igazolta a részvételi jelentkezésében a minimálisan megkövetelt 300 m2 felületû dúcolat rendelkezésre állását.<br>
A I. r. kérelmezõ kérelme kapcsán a Döntõbizottság megvizsgálta a kis tömörítõeszközökre vonatkozó adatokat is, aminek következtében megállapította, hogy I. r. kérelmezõ 9 db kis teljesítményû 2,2 KW-os döngölõvel rendelkezik, de ezen túlmenõen a részvételi jelentkezésében feltüntetésre került 120 kg-os vibrolap is, ami a Döntõbizottság álláspontja szerint is megfelel kis tömörítõeszköz fogalmának, így a minimális elvárásokat teljesíti, tehát I. r. kérelmezõ összességében az eredetileg becsatolt részvételi jelentkezése szerint rendelkezik a megkívánt minimum 10 db ilyen tömörítõeszközzel. E tényre tekintettel ajánlatkérõ ezen eszköz minimumtól eltérõ számára hivatkozása az alkalmatlanná nyilvánítás vonatkozásában nem helytálló.<br>
A II. r. kérelmezõ kérelmét megvizsgálva a Döntõbizottság megállapította - kérelmezõ által sem vitatottan -, hogy ajánlatkérõ a részvételi felhívása 9. b) pontjában megkövetelte a mûszaki-technikai alkalmasság igazolásához, hogy a jelentkezõ és a 10% felett bevonni kívánt alvállalkozó együttesen mutassa be a beszerzés tárgyának megvalósításához szükséges eszközöket, mégpedig úgy, hogy a saját eszközeire nézve az eszköznyilvántartás, míg a nem saját tulajdonú eszközökre az azokra vonatkozó bérleti szerzõdés csatolását is kötelezõen elõírta.<br>
A II. r. kérelmezõ jelentkezését megvizsgálva megállapítható, hogy az a 115., 117. oldalon a saját tulajdonú gépparkról szóló nyilatkozatot tartalmazza, melyben 1400 m2 nagy táblás fémdúcolat szerepel. Az eszközlista vizsgálata során megállapítható, hogy abban a dúcolat nem található meg és annak bérletére vonatkozó szerzõdést sem csatolt be II. r. kérelmezõ annak ellenére, hogy azt a felhívás 10. b) pont 7. francia bekezdésében elõírta ajánlatkérõ.<br>
II. r. kérelmezõ által sem vitatottan, a jogorvoslati eljárás során tett nyilatkozatából a Döntõbizottság kétséget kizáróan azt is megállapította, hogy ajánlatkérõ minden, az ügyben érintett részvételre jelentkezõt értesített a hiánypótlás tényérõl, valamint azon jelentkezõknek meg is jelölte a hiányzó adatok körét, akiknél a részvételi jelentkezések vizsgálata során pótolható hiányt állapított meg.<br>
Az sem vitatható, hogy II. r. kérelmezõ a részvételi jelentkezéséhez eszközlistát csatolt, így annak hiányára ajánlatkérõ II. r. kérelmezõt jogszerûen nem hívhatta fel.<br>
Tényként került megállapításra az is, hogy II. r. kérelmezõ a hiánypótlás lehetõségérõl tudomást szerezve önvizsgálat keretében áttekintette újból a részvételi jelentkezését, és ekkor, észlelve a leltárának hiányát, azt pótlólag becsatolta ajánlatkérõhöz. E leltár az eredeti hiánypótlási határidõ eltelte után érkezett ajánlatkérõhöz, így erre tekintettel a Döntõbizottság elfogadta ajánlatkérõnek azt az álláspontját, hogy a becsatolt eszköznyilvántartás és annak hiányossága alapján jogszerûen nyilvánította a hiánypótlás határidejének eltelte után II. r. kérelmezõt ajánlattételre alkalmatlannak, hisz az általa eredetileg becsatolt kimutatás a megfelelõ módon nem igazolta a megkívánt mennyiségû fémdúcolat meglétét.<br>
Fentiekre tekintettel a Döntõbizottság álláspontja szerint ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megfogalmazott esélyegyenlõség és versenytisztaság elvét azzal, hogy II. r. kérelmezõ által becsatolt eszköznyilvántartást tényként kezelve; nevezettet nem hívta fel a hiányokat konkrétan megjelölve hiánypótlásra. Jogszerûen feltételezhette ajánlatkérõ, hogy a részvételre jelentkezõ a felhívásának megfelelõen csatolta be az elõírt iratokat, illetve dokumentumokat.<br>
A Döntõbizottság az I. r., illetve II. r. kérelmezõnél leírt indokok alapján megállapította, hogy ajánlatkérõ döntése a nevezettek által határidõben becsatolt részvételi jelentkezésekben szereplõ adatokra tekintettel helytálló volt, hisz sem I. r. sem II. r. kérelmezõ nem tanúsította az ajánlatkérõ részére határidõben azt, hogy a megkövetelt eszközökkel, nevezetesen 300 m2 felületû fémdúcolattal rendelkezik. Ennek alapján az alkalmatlanná nyilvánításuk az ajánlattételre nem vitatható, azaz jogszerû volt.<br>
A Döntõbizottság álláspontja szerint abban az esetben, ha II. r. kérelmezõ az önellenõrzés végrehajtását követõen a hiánypótlásra nyitva álló határidõben nyújtotta volna be a leltár kivonatát, akkor ajánlatkérõ azt elfogadhatta volna. Ennek hiányában ajánlatkérõ mást nem tehetett, mint hogy a rendelkezésére álló adatok alapján az egyértelmû követelményekre és megjelölt határidõkre tekintettel II. r. kérelmezõt ajánlattételre alkalmatlannak minõsítette.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmeket a Kbt. 88. § (1) bekezdés a) pontja szerint a jogorvoslati kérelmeket elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 4.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>