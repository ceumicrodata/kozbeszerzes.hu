<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (4025)
</b></h2><FONT size=3><i><u></i></u><br>
Kf.III.37.565/2001/3.<br>
<br>
A Magyar Köztársaság Legfelsõbb Bírósága a Rónayné dr. Csordás Ilona ügyvéd (Budapest, Wesselényi u. 16/A.) által képviselt Swietelsky Építõipari és Kereskedelmi Kft. (Dunakeszi, Székesdûlõ 135.) I. r., a dr. Vancsura Anita ügyvéd (Steindl I. u. 9.) által képviselt Sárszentmihály Község Önkormányzata (Sárszentmihály, Fõ út 54.) II. r. felperesnek - akinek pernyertessége érdekében a dr. Mezeiné dr. Nyitrai Beáta ügyvéd (Budapest, Steindl I. u. 9.) által képviselt Cetaso Kft. (Budapest, Székpatak u. 14.) beavatkozott -, valamint a dr. Kocsó Tünde ügyvéd (Budapest, Buday L. u. 12.) által képviselt Nádasladány Község Önkormányzata (Nádasladány) III. r. felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2001. január 9. napján meghozott 3.K.30.752/2000/18. számú ítélete ellen a II. r. felperes részérõl 19. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletének fellebbezéssel nem támadott rendelkezéseit nem érinti, az ítélet fellebbezett rendelkezését részben megváltoztatja és az alperes D.319/24/1999. számú határozatát a II. r. felperes jogszabálysértését megállapító, valamint vele szemben bírságot kiszabó rendelkezéseit ugyancsak megváltoztatja akként, hogy megállapítja: a II. r. felperes a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését megsértette, ezért vele szemben 4 000 000 (négymillió) Ft bírságot szab ki, egyebekben a jogorvoslati kérelmet elutasítja.<br>
A felek a költségeiket maguk viselik.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Jenõ, Nádasladány, Sárkeszi, Sárszentmihály, Úrhida községek és Székesfehérvár város képviselõ-testületei 1999 januárjában megállapodást kötöttek szennyvízcsatorna-hálózat építése céljából társulás létrehozására, lebonyolításával a II. r. felperes képviselõ-testületét bízták meg. A megállapodás alapján az ajánlatkérõ II. r. felperes a Közbeszerzési Értesítõ 1999. július 14-i számában részvételi felhívást tett közzé elõminõsítési eljárás lefolytatására a fentebb megjelölt tárgyban.<br>
Az alperes a D.319/24/1999. számú határozatával a jogorvoslati kérelemnek helyt adva megállapította, hogy a II. r. felperes a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#1">Kbt.) 1. § </a>a) pontjában foglaltakra tekintettel megsértette a Kbt. 2. § (1) bekezdését, ezért vele szemben 9 millió forint bírságot szabott ki; a további jogorvoslati kérelmeket elutasította. Megállapította az alperes, hogy a közbeszerzési eljárás nyertesének, valamint az ajánlatok érvénytelenségének megállapítására a II. r. felperes polgármesterének egy személyben nem volt joga, ezen döntéseket valamennyi társult település polgármesterének együttesen kellett meghoznia. A megállapodásban hivatkozott 1997. évi CXXXV. törvény (a továbbiakban: Ttv.) 20. § (3) bekezdése alapján a szóban forgó társulásra az önkormányzati hatáskör átruházásának feltételei nem állnak fenn; a döntési jogot az önkormányzatok a II. r. felperes polgármesterére nem ruházták át, e körben csak javaslattételi joga volt, a többi önkormányzat döntési jogának elvonásával megsértette a Kbt. 2. §-ának (1) bekezdését.<br>
A felperesek keresetükben kérték az alperes határozatának megváltoztatását, a II. r. felperes a jogsértés megállapítására és kiszabott bírságra vonatkozó határozati rendelkezések mellõzését kérte.<br>
Az elsõfokú bíróság ítéletével az alperes határozatát részben megváltoztatta, a II. r. felperes terhére a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése sérelmének kimondásával azt kiegészítette, és a II. r. felperes keresetét teljes egészében elutasította. Az 1990. évi LXV. törvény (a továbbiakban: Ötv.) 1. §-ának (1) bekezdése, 41. §-a és a Ttv. 20. §-ának (3) bekezdése alapján megállapította, hogy a II. r. felperes polgármesterének a megállapodás alapján csupán döntés-elõkészítõ, javaslattételi és általános képviseleti jogosultsága volt a közbeszerzési eljárásban, ez utóbbi nem azonos a képviselõ-testület hatásköreinek gyakorlásával, a döntés jogával. Nem volt jogszerû az eljárása, amikor a döntést egy személyben hozta meg.<br>
Megállapította az elsõfokú bíróság azt is, hogy a II. r. felperes megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. §-</a>ának (2) bekezdését, amikor az ajánlati felhívásban és a dokumentációban foglaltakhoz képest a céltámogatás vizsgálata következtében esetlegesen felmerülõ elvonástól tartva a szorosan vett mûszaki tartalomhoz igazította az ajánlatok vizsgálatát, és így eltért a dokumentációban elõírtaktól.<br>
A II. r. felperes az elsõfokú bíróság ítélete elleni fellebbezésében kérte annak megváltoztatását kereseti kérelmének megfelelõen. Részletesen kifejtett álláspontja szerint a polgármester a megállapodás alapján jogszerûen hozta meg az eljárást eredményesen lezáró döntését, nem sértette meg a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontját és 2. § (1) bekezdését. Nem helytálló az elsõfokú bíróság azon álláspontja sem, hogy megsértette a Kbt. 26. § (2) bekezdését, amennyiben a dokumentáció jogszabályellenes kitételeket tartalmaz, akkor az ajánlattevõ jogorvoslati eljárást kezdeményezhetett volna. Sérelmezte a bírság mértékét, amelyet aránytalanul magasnak tart.<br>
Az I. és III. r. felperes, valamint az alperes ellenkérelmében az ítélet helybenhagyását kérte.<br>
A beavatkozó az elsõfokú bíróság ítéletének megváltoztatását kérte.<br>
A fellebbezés részben, az alábbiak szerint alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. §-</a>ának (2) bekezdése értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
A Legfelsõbb Bíróság az elsõfokú bírósággal egyezõen állapította meg, hogy a II. r. felperes a Kbt. idézett rendelkezésének megsértésével az értékeléskor eltért az ajánlati felhívásban foglalt feltételektõl. Az ajánlati kötöttségre tekintettel nem lehet érvénytelennek nyilvánítani azt az ajánlatot, amely megfelel a dokumentációnak.<br>
Helyesen mutatott rá az elsõfokú bíróság ítélete indokolásában, hogy az ajánlatkérõ és az ajánlattevõ kötve van a még esetlegesen jogszerûtlen felhívásban és dokumentációban foglalt kitételekhez is.<br>
Az ajánlati felhívás, illetve dokumentáció nem tartalmazott egyértelmû elõírásokat a túlvállalásokra vonatkozóan, ezért az I. r. felperes ajánlatában a túlmunka vállalása a dokumentációban elõírt formai és tartalmi követelményeknek megfelelt.<br>
Tévedett azonban az alperes és az elsõfokú bíróság is abban, hogy a II. r. felperes megsértette a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. §-á</a>nak (1) bekezdését. A törvény e rendelkezése azt írja elõ, hogy az 1. § szerinti szervezet építési beruházása során köteles e törvény szabályai szerint eljárni.<br>
A Legfelsõbb Bíróság megállapította, hogy a II. r. felperes a közbeszerzési eljárást lefolytatta, így a Kbt. szerinti eljárása nem sérthette a törvény fentebb megjelölt rendelkezését. A Legfelsõbb Bíróság rámutat arra: annak vizsgálata, hogy a II. r. felperest képviselõ polgármester eljárása megfelelt-e a társult önkormányzatok közötti megállapodásnak, a Ttv. és az Ötv. rendelkezéseinek, a közbeszerzési eljárás keretein kívül esõ kérdés, erre az alperesnek nincs hatásköre. Az alperes a jogorvoslati kérelmek alapján vizsgálhatta, hogy a II. r. felperes által kihirdetett döntés sérti-e a Kbt. valamely rendelkezését, de ez a vizsgálat nem irányulhatott a képviselõ-testületek döntéshozatali eljárásának, a társulási megállapodás alapján fennálló képviseleti jogosultság tartalmának vizsgálatára. A társult önkormányzatok közötti jogvita elbírálása az Ötv. 41. § (4) bekezdése alapján a bíróság hatáskörébe tartozik.<br>
Tekintettel arra, hogy a Legfelsõbb Bíróság a II. r. felperes eljárását csak a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének megsértésében találta megállapíthatónak, a rendelkezõ részben írt mértékû bírság kiszabását tartotta a Legfelsõbb Bíróság a jogsértés súlyával arányban állónak.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján megváltoztatta, az alperes határozatát a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. §-</a>ának (5) bekezdése alapján ugyancsak megváltoztatta a Kbt. 88. § (1) bekezdésének d) és f) pontjaiban foglalt intézkedések megtételével.<br>
A II. r. felperes fele arányban lett pernyertes, ezért a Legfelsõbb Bíróság a Pp. 81. §-ának (1) bekezdése alapján úgy határozott, hogy mindegyik fél maga viseli a saját költségét.<br>
A fellebbezési eljárási illetéket a II. r. felperes teljes személyes illetékmentessége folytán az állam viseli [6/1986. (VI. 26.) IM rendelet 14. §-a].<br>
<br>
Budapest, 2002. április 23.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>