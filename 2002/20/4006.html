<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4006)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.106/15/2002.<br>
<br>
Tárgy: a Repét Kft. jogorvoslati kérelme a Környezetvédelmi Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a REPÉT Kft. (8105 Pétfürdõ, Gyártelep, Pf. 441, képviseli: dr. Horváth György ügyvéd, 2131 Göd, Pesti út 81., továbbiakban: kérelmezõ) jogorvoslati kérelmét, melyet a Környezetvédelmi Minisztérium (1011 Budapest, Fõ u. 44-50., nevében és képviseletében eljár: Környezetgazdálkodási Intézet, 1068 Budapest, Szófia u. 9., képviseli: dr. Patay Géza ügyvéd, 1026 Budapest, Pasaréti út 72., a továbbiakban: ajánlatkérõ) a "Budapest XXII. Kerület, Budafok barlanglakások térségében lerakott gáztisztító massza által okozott környezetszennyezés kármentesítése, mûszaki beavatkozás, a Közép-Dunavölgyi Környezetvédelmi Felügyelõség KF.50454-17/2001 sz. határozatában és a dokumentációban foglaltak szerint" tárgyú közbeszerzési eljárása ellen benyújtott, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. december 19-én a Közbeszerzési Értesítõ 51. számában részvételi felhívást tett közzé hirdetmény közzétételével induló tárgyalásos közbeszerzési eljárás lefolytatására, a rendelkezõrészben meghatározott közbeszerzés tárgyában.<br>
A részvételi felhívás szerint ajánlatkérõ a közbeszerzésekrõl szóló - többször módosított - 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontja alapján tárgyalásos eljárást folytat le, mert az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi nyílt vagy meghívásos eljárásban a legkedvezõbb ajánlat kiválasztását.<br>
A beszerzés tárgyát képezõ feladat bonyolultsága, az ismert kezelés és ártalmatlanítási technológiák (hasznosítás, végleges ártalmatlanítás) összetettsége miatt nélkülözhetetlen az ajánlatok ismeretében az ajánlattevõkkel való tárgyalás.<br>
Az ajánlatkérõ a részvételi felhívás 8. pontjában meghatározta, hogy a részvételre jelentkezõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint az általa a közbeszerzési értékének 10%-át meghaladó mértékben igénybe venni kívánt alvállalkozókét.<br>
A részvételi felhívás 9. a) pontja a jelentkezõk alkalmassága elbírálásának, a 9. b) pontja pedig a szerzõdés teljesítésére alkalmatlanná minõsítés szempontjait határozta meg.<br>
A 13. pont elõírta, hogy a részvételi jelentkezéshez - többek között - 30 napnál nem régebbi cégkivonatot is csatolni kell.<br>
Ajánlatkérõ részvételi dokumentációt is készített, amely I.A kármentesítési feladat ismertetését, II.A részvételi dokumentáció mellékleteit tartalmazta.<br>
Az I. pont az eddig végzett munkák ismertetése között tájékoztatta a jelentkezõket a dokumentáció 7. oldalán, hogy "A KöM 1999. december 29-én kötött szerzõdést a GEOHIDROTERV Kft.-vel, a vizsgált területen a gáztisztító massza kárfelszámolási és rehabilitációs tervének elkészítésére. A munka határideje: 2001. március 31-e volt." Az ismertetés továbbá tartalmazta a dokumentáció 9. oldalán, hogy:<br>
- 2001. május hóban a GEOHIDROTERV Kft. a dokumentációkat jóváhagyás céljából benyújtotta a KDV-KÖFE részére;<br>
- az elkészült dokumentációk alapján a KDV-KÖFE 2001. szeptember 21-én KF.:50454-17/2001. számon kiadta a Környezetgazdálkodási Intézet Kármentesítési Területkezelési Egység felé a kötelezését a mûszaki beavatkozás elvégzésére.<br>
Ajánlatkérõ a dokumentáció 10. oldalán ismerteti a GEOHIDROTERV Kft. által leszállított négy tervdokumentációt.<br>
A részvételi jelentkezési határidõ 2002. január 14-én 10 óra volt, amikor a kérelmezõn kívül az Alterra Kft., a Körte-Organica Rt., a Terszol Építõipari Szövetkezet, a Békés Drén Kft., a GEOHIDROTERV Kft., az Imsys Kft., a PYRUS-RUMPOLD Rt. és a Terszol Szövetkezet Konzorcium, valamint a Biopetrol Kft. nyújtotta be jelentkezését.<br>
A jelentkezések szakmai értékelését végzõ értékelõbizottság javaslata alapján az ajánlatkérõ a 2002. február 13-án tartott eredményhirdetésen a BIOPETROL Környezettechnikai Kft., a PYRUS-RUMPOLD Környezetvédõ Szolgáltató Rt. és a TERSZOL Építõipari és Környezetvédelmi Szövetkezet közös jelentkezését - figyelemmel a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. §-</a>ának (8) bekezdésében foglaltakra - a Kbt. 52. § (2) bekezdésének a) pontja értelmében érvénytelenné nyilvánította, mivel jelentkezésüket a megadott határidõt követõen nyújtották be.<br>
Kihirdette továbbá, hogy a GEOHIDROTERV Mérnökgeológiai, Környezetvédelmi és Vízgazdálkodási Kft. és a kérelmezõ részvételi jelentkezése - figyelemmel a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. §-</a>ának (8) bekezdésében foglaltakra - a Kbt. 52. § (2) bekezdésének b) pontja értelmében érvénytelenek, tekintettel arra, hogy a részvételi jelentkezéseket olyan részvételre jelentkezõk nyújtották be, amelyek - figyelemmel a Kbt. 31. §-ának (5) bekezdésére - nem jogosultak az eljárásban részt venni.<br>
Kérelmezõ jelentkezését az ajánlatkérõ azért nyilvánította érvénytelennek, mert a becsatolt cégkivonat alapján megállapította, hogy alvállalkozójának a GEOPROTECT Kft.-nek egyik tagja (tulajdonosa), a beszerzés tárgyaként meghatározott feladatok teljesítéséhez szükséges terveket készítõ GEOHIDROTERV Kft.<br>
A részvételre alkalmas jelentkezõket ajánlatkérõ 2002. február 13-án kelt levelében felkérte ajánlattételre.<br>
A kérelmezõ 2002. február 28-án nyújtott be jogorvoslati kérelmet a Döntõbizottsághoz. Kérte ajánlatkérõ döntésének megsemmisítését, valamint ideiglenes intézkedésként a közbeszerzési eljárás felfüggesztését.<br>
Kérelme indokolása szerint a GEOHIDROTERV Kft.-ben a GEOPROTECT Kft. nem tulajdonos. Ellenkezõleg a GEOPROTECT Kft.-ben rendelkezik a GEOHIDROTERV Kft. tulajdonosi részesedéssel.<br>
Álláspontja szerint amennyiben a GEOHIDROTERV Kft. érdekelt szervezetnek minõsül, úgy azt kell vizsgálni, hogy a GEOHIDROTERV Kft.-ben a GEOPROTECT Kft. tulajdonosi részesedéssel rendelkezik-e vagy sem. A nyelvtan és a logika szabályai szerint a jogszabályt csak oly módon lehet értelmezni, ahogy az a szavak általánosan elfogadott értelme szerint nyilvánvaló. Véleménye szerint jelen eljárásban tehát csak és kizárólag azt a kérdést lehet vizsgálni, hogy a GEOHIDROTÉRV Kft.-ben tulajdonosi részesedéssel rendelkezik-e a GEOPROTECT Kft., vagy annak bármely más alvállalkozója. Mivel a csatolt cégkivonatból kitûnõen a GEOHIDROTERV Kft.-ben sem a GEOPROTECT Kft. sem más alvállalkozói nem tulajdonosok, így súlyos értelmezési hibát vétett a kiíró, amikor a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés c) pontjára hivatkozott.<br>
Az ajánlatkérõ a jogorvoslati kérelem elutasítását kérte alaptalanság miatt. Indokolása szerint kétséget kizáróan megállapítható volt, hogy a kérelmezõ alvállalkozója a GEOPROTECT Kft., a GEOHIDROTERV Kft., valamint a közbeszerzési eljárásban részvételi jelentkezést benyújtó valamennyi részvételre jelentkezõ a közbeszerzés tárgyával kapcsolatos tevékenységet végez, tehát a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ának (2) bekezdése szerint érdekelt gazdálkodószervezeteknek minõsülnek.<br>
A (2) bekezdés helyes értelmezése szerint a kérelmezõ mint érdekelt gazdálkodószervezet alvállalkozót (aki szintén érdekelt gazdálkodószervezet) kívánt bevonni a szerzõdés teljesítésébe, amelynek az egyik tulajdonosa (szintén érdekelt gazdálkodószervezet) kétséget kizáró módon részt vett a közbeszerzési eljárás elõkészítésében. Erre a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ának (5) bekezdése értelmében - az alapelvekre is figyelemmel - nincs jogi lehetõség.<br>
A Kbt. az összeférhetetlenség fennállását - kérelmezõ álláspontjával szemben - nem korlátozza kizárólag arra az esetkörre, ha az eljárás elõkészítésében részt vevõ gazdálkodószervezet (GEOHIDROTERV Kft.) tulajdonosa jelenik meg alvállalkozóként vagy részvételre jelentkezõként. A Kbt. hivatkozott elõírása arra az esetre is vonatkozik, ha az alvállalkozó (GEOPROTECT Kft.) tulajdonosa (GEOHIDROTERV Kft.) vett részt az eljárás elõkészítésében.<br>
Álláspontja szerint a közbeszerzési eljárás további részében nem lehet alvállalkozó mint érdekelt gazdálkodószervezet (GEOPROTECT Kft.), ha a benne tulajdoni részesedéssel rendelkezõ másik érdekelt gazdálkodószervezet (GEOHIDROTERV Kft.) a közbeszerzési eljárás elõkészítésében, a dokumentációelkészítésében részt vett. Elõadta továbbá, hogy az esélyegyenlõség és a verseny tisztaságának biztosítása érdekében is a kérelmezõ részvételi jelentkezését érvénytelenné kellett nyilvánítani, mivel az alvállalkozó tulajdonosa készítette el azt a kárfelszámolási és rehabilitációs tervet, amely alapjául szolgál a jelen beszerzéssel érintett feladatok teljesítéséhez. Ezért a kérelmezõ az alvállalkozó tulajdonosától szerzett ismeretei alapján a többi részvételre jelentkezõnél korábban, és mélyebb ismereteket szerezhetett a jelen beszerzéssel érintett feladatokról.<br>
Amennyiben ezt a körülményt az ajánlatkérõ nem észleli és az érvénytelenné nyilvánítás jogkövetkezményét nem alkalmazza, a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának (1) és (2) bekezdéseiben foglalt kötelezettségeit súlyosan megsérti. Ebben az esetben az ajánlatkérõ részesévé válik a jogellenes helyzet (jogtalan versenyelõny) fenntartásában, jóllehet annak megszüntetése törvényi kötelezettsége.<br>
Álláspontjának megalapozottságát hangsúlyozva az ajánlatkérõ rámutatott arra, hogy a GEOHIDROTERV Kft. összeférhetetlenségét a kérelmezõ sem vonta kétségbe és maga a GEOHIDROTERV Kft. sem támadta meg a jelentkezésének érvénytelenségére vonatkozó döntést.<br>
A felek nyilatkozatai és a közbeszerzési eljárásban keletkezett iratok alapján a Döntõbizottság megvizsgálta az összeférhetetlenség kérdését, és megállapította, hogy a jogorvoslati kérelem alaptalan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése szerint ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet.<br>
A Döntõbizottság a részvételi dokumentációból megállapította, hogy a GEOHIDROTERV Kft. készítette a beszerzés tárgya szerinti feladat teljesítéséhez szükséges tervdokumentációkat:<br>
- Kárfelszámolási és rehabilitációs terv (I. és a II. rész: az ajánlati dokumentáció melléklete).<br>
- A gáztisztító massza ártalmatlanítási alternatíváinak értékelése.<br>
- Gáztisztító massza lerakásának és anyagában történõ hasznosításának környezetvédelmi felügyelõségi és befogadói nyilatkozatai.<br>
- Sürgõsségi intézkedési terv.<br>
Az elkészült tervek alapján a KDV-KÖFE 2001. szeptember 21-én adta ki a KF:50454-17/2001. sz.; a kármentesítés mûszaki beavatkozásáról szóló határozatát, amelynek tartalma szerint határozta meg az ajánlatkérõ a részvételi felhívásban a beszerzés tárgyát.<br>
A Döntõbizottság megállapította, hogy a kérelmezõ részvételi jelentkezésében a közbeszerzés értékének 10%-át meghaladó mértékben igénybe venni kívánt alvállalkozóként a GEOPROTECT Kft.-t. jelölte meg és csatolta annak cégkivonatát is. A cégkivonat szerint a cég telephelye 1116 Budapest, Temesvár u. 20., a cég tagja a GEOHIDROTERV Kft. (telephelye: 1116 Budapest, Temesvár u. 20.)<br>
A kérelmezõ alvállalkozóját úgy mutatta be, mint a szennyezett talajvíz, talaj és veszélyes hulladékok nagyméretû mentesítési projektek kivitelezésében tapasztalt gazdálkodószervezetet.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése értelmében érdekelt gazdálkodószervezetnek minõsül minden olyan gazdálkodószervezet vagy személy, amely a közbeszerzés tárgyával kapcsolatos tevékenységet végez, azt szolgáltatja, elõállítja vagy forgalmazza. Így érdekelt szervezet a közbeszerzési eljárás során az ajánlattevõ alvállalkozója is.<br>
A Döntõbizottság kétséget kizáróan megállapította, hogy a GEOHIDROTERV Kft. - akit ajánlatkérõ a dokumentáció elkészítésébe bevont - tagként tulajdonosa a kérelmezõ alvállalkozójának, a GEOPROTECT Kft.-nek azaz érdekelt gazdálkodószervezetnek. Ezzel a GEOHIDROTERV Kft. egy közbeszerzési eljáráson belül az ajánlatkérõi és az ajánlattevõi oldalon is szerepel. Ez a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés c) pontban foglalt rendelkezéseinek ellentmond, azokat súlyosan sérti.<br>
A GEOHIDROTERV Kft. érdekelt kérelmezõ alvállalkozójának gazdasági tevékenységében és annak eredményességében is. Mivel az ajánlati dokumentáció elõkészítésében részt vett, nem kétséges, hogy kérelmezõ alvállalkozója révén elõzetes, részletesebb információval rendelkezhet más ajánlattevõnél.<br>
A többletinformáció révén a többi ajánlattevõvel szemben meg nem engedhetõ versenyelõnyben lett volna az eljárás során. Ebbõl következõen a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdése szerint a verseny tisztaságát és az esélyegyenlõséget súlyosan sértõ helyzet állt volna elõ, amennyiben az ajánlatkérõ nem zárta volna ki kérelmezõt az eljárásból.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatok felbontását követõen megállapította, hogy mely ajánlatok érvénytelenek.<br>
Helyesen járt el akkor, amikor a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés c) pontjának megsértését megállapította, és emiatt a kérelmezõt a Kbt. 31. § (5) bekezdésére tekintettel kizárta az eljárásból. A Kbt. 52. § (2) bekezdés b) pontja szerint érvénytelen az ajánlat, ha olyan ajánlattevõ nyújtotta be, aki nem jogosult az eljárásban részt venni, az érvénytelen ajánlat pedig a Kbt. 53. § (2) bekezdésére tekintettel az érdemi elbírálásban nem vehet részt.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
Mindezek alapján a Döntõbizottság ajánlatkérõ közbeszerzési eljárásában, illetve az elõminõsítési eljárást lezáró döntésében jogszabálysértést nem állapított meg. Erre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõrészben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 10.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>