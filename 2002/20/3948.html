<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3948)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.140/16/2002.<br>
<br>
Tárgy: a DIAMIT Rt. kérelmezõ jogorvoslati kérelme Izsófalva Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DIAMIT Építõ, Ipari, Szolgáltató és Befektetési Rt. (3700 Kazincbarcika, Mátyás király út 56., képviseli: dr. Zsíros Sándor ügyvéd, 3770 Sajószentpéter, Semmelweis út 9., a továbbiakban: kérelmezõ) jogorvoslati kérelmének, amelyet Izsófalva Nagyközség Önkormányzata (3741 Izsófalva, Izsó Miklós út 64., képviseli: dr. Balogh Ákos ügyvéd 1023 Budapest, Rómer Flóris u. 55., a továbbiakban: ajánlatkérõ) "Izsófalva nagyközség szennyvízcsatornázása kiviteli terveinek elkészítése és a kivitelezés megvalósítása" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. tv. (továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (7) bekezdését, ezért megsemmisíti ajánlatkérõ részvételi felhívását és azt követõ döntéseit.<br>
A Döntõbizottság ajánlatkérõt 1 000 000 Ft (azaz egymillió forint) bírsággal sújtja.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Kötelezi a Döntõbizottság az ajánlatkérõt, hogy a kérelmezõ részére a határozat kézbesítésétõl számított 15 napon belül 150 000 Ft (azaz egyszázötvenezer forint) igazgatási szolgáltatási díjat fizessen meg.<br>
A határozat ellen fellebbezésnek nincs helye.<br>
A határozat felülvizsgálatát annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek nyilatkozatai alapján az alábbi tényállást állapította meg:<br>
Ajánlatkérõ a település szennyvízcsatorna-hálózatának megvalósítása érdekében pénzügyi forrás biztosításáért állami támogatás iránti igényt nyújtott be még 2001 tavaszán. Ebben a teljes beruházás bruttó költségét 362 304 000 Ft-ban jelölte meg, a beruházás tervezett nettó költsége így: 289 843 000 Ft.<br>
Ajánlatkérõ 2001. november 29-én megbízási szerzõdést kötött az ÉVIBER Mély- és Vízépítõ Szolgáltató Kft.-vel a szennyvízcsatorna-beruházás elõkészítésére és lebonyolítására. A megállapodás 5. francia bekezdése szerint az ÉVIBER Kft. összeállítja és a megbízóval egyezteti a részletes versenykiírást, és közzéteszi a versenyfelhívást.<br>
Ajánlatkérõ képviselõ-testülete a 2002. február 6. napján megtartott ülésén az 1/2002. szám alatt az alábbi határozatot hozta: "a munkabizottság javaslata alapján megbízza a szennyvízberuházás megvalósításával megbízott bonyolítót (ÉVIBER Kft. Ostoros, Hunyadi út 58.) a nyílt elõminõsítési eljárás lefolytatásával, a határozat mellékletében szereplõ feltételekkel. Az elõminõsítési pályázatot a Közbeszerzési Értesítõben kell megjelentetni".<br>
Ajánlatkérõ a Közbeszerzési Értesítõ 2002. március 13-i 11. számában (1472) tette közzé részvételi felhívását nyílt elõminõsítéses eljárás megindítására a rendelkezõ részben megjelölt tárgyban. A felhívás 2. c) pontja értelmében fõvállalkozói szerzõdésre kér ajánlatot.<br>
A teljesítés határidejét 2003. november 1. napjában állapította meg.<br>
Ajánlatkérõ a felhívása 9. pontjában határozta meg a részvételre jelentkezõktõl a pénzügyi, gazdasági és mûszaki alkalmasságuk igazolására kért adatokat és tényeket. A 9.1. pontban a pénzügyi, gazdasági alkalmasság igazolására pénzintézeti nyilatkozatot, továbbá az 1999. és a 2000. évi mérleg és eredménykimutatás csatolását kérte.<br>
Ajánlatkérõ felhívása 10. a) pontjában az alábbiak szerint állapította meg a részvételre jelentkezõk alkalmassága elbírálásának szempontjait:<br>
- a pénzügyi és gazdasági stabilitás a mérlegadatok és bankinformációk alapján,<br>
- az elõzõ 2 év kiviteli munkáinak referenciái és azok megfelelõsége - minõségbiztosítási rendszer.<br>
Ajánlatkérõ a felhívása 10. b) pontjában az alábbi alkalmatlansági szempontokat határozta meg:<br>
- az elmúlt 2 évben nem fejeztek be sikeresen legalább kettõ, a jelen beszerzés tárgyával azonos nagyságrendû és bonyolultságú szennyvízcsatorna-építési projektet és arról referenciaigazolást nem csatoltak,<br>
- a 2000. évben árbevételük nem érte el a nettó 1 milliárd Ft-ot,<br>
- minõségbiztosítási okiratuk másolatát nem csatolják.<br>
Ajánlatkérõ dokumentációt is összeállított, amely a jelentkezések benyújtásával kapcsolatos formai követelményeket, továbbá a mûszaki leírást és a helyszínrajzot tartalmazta.<br>
A kérelmezõ a részvételi dokumentációt nem vásárolta meg.<br>
A részvételre jelentkezés határidejéig, 2002. április 8-ig részvételre jelentkezést nyújtott be: a Swietelsky Kft., a Hoffmann Rt., az Alterra Kft., a Strabag Kft., Kötiviép "B" Kft. és az FK RASZTER Építõ Rt.<br>
A kérelmezõ 2002. március 20-án nyújtotta be a jogorvoslati kérelmét, melyben kérte a részvételi felhívás 10. b) pontjának második francia bekezdésében meghatározott alkalmatlansági szempont jogsértõ jellegének megállapítását és megsemmisítését, ideiglenes intézkedésként pedig az eljárás felfüggesztését. Írásbeli és tárgyaláson tett szóbeli nyilatkozatában kérelmét azzal indokolta, hogy ajánlatkérõ beszerzésének nettó teljesítési értéke nem több mint 300 millió Ft, ez, figyelemmel a teljesítési határidõre, egy évre 150 millió Ft. Ugyanakkor ajánlatkérõ alkalmatlansági szempontként egy évre nettó 1 milliárd forintos árbevételt határozott meg, amely majdnem hétszeres nagyság. Ez pedig sérti a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdését, mely szerint a beszerzés becsült értékére is tekintettel legfeljebb a teljesítéshez ténylegesen szükséges feltételek mértékéig lehet elõírni.<br>
Hivatkozott arra is, hogy önmagában ez az alkalmatlansági szempont nem fejezi ki a jelentkezõ pénzügyi, gazdasági stabilitását - amelyet alkalmassági elbírálási szempontként határozott meg az ajánlatkérõ -, mivel az árbevétel nagyságától függetlenül a gazdálkodás többféle is lehet.<br>
Felhívta arra is a figyelmet, hogy ajánlatkérõ mûszaki szempontból azt a jelentkezõt minõsítette alkalmasnak, aki az elmúlt 2 évben legalább 2 azonos nagyságrendû és bonyolultságú szennyvízcsatorna-építési beruházást megvalósított. Ennek teljesülése mellett azonban az árbevétel - fõleg nem egy év alatt - nem éri el a nettó 1 milliárd Ft-ot.<br>
Elõadta, hogy három év viszonylatában a saját nettó árbevétele 500-800 millió Ft között változott, és ezzel több, az ajánlatkérõ beszerzésével azonos bonyolultságú és nagyságrendû szennyvíz-csatornázási munkát végzett el eredményesen.<br>
Utalt arra is, hogy az ilyen követelmények sértik az esélyegyenlõség elvét, és nem engedik érvényesülni a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés b) és d) pontjában foglaltakat.<br>
A tárgyaláson kiegészített kérelmében elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján ügyfélképességgel rendelkezik. Tevékenységi köre kiterjed a beszerzés elvégzéséhez szükséges feladatokra, több szennyvízcsatornázást fejezett be eredményesen. A dokumentáció megvásárlása pedig nem várható el tõle, mert a kifogásolt szempont miatt úgyis alkalmatlannak minõsítenék.<br>
Ajánlatkérõ írásbeli és szóbeli észrevételében a kérelem elutasítását kérte. Ajánlatkérõ elsõdlegesen a kérelmezõ ügyfélképességének a hiányára hivatkozott. Elõadása szerint a részvételi felhívása 12. pontja értelmében csak az nyújthat be részvételi jelentkezést, aki a dokumentációt kiváltotta, és erre tekintettel csak az minõsíthetõ ügyfélképesnek, aki ténylegesen meg is vásárolta azt.<br>
Az ügy érdeme vonatkozásában elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglaltak alkalmazása ajánlatkérõ joga és felelõssége. Ajánlatkérõ fõvállalkozói szerzõdést kíván kötni, és úgy ítélte meg, hogy a 362 304 000 Ft értékû beruházás kivitelezésére olyan vállalkozók jelentkezését várja, akik megfelelõ (nettó 1 milliárd Ft) árbevétellel rendelkeznek, amely feltehetõen biztonságossá teszi a projekt elõfinanszírozását, amit az állami pénzek leigénylésének hosszú átfutási ideje is indokol, továbbá a legkedvezõbb pénzügyi konstrukció kiválasztását teszik lehetõvé.<br>
Utalt arra, hogy ez az alkalmatlansági szempont nem kizárólag pénzügyi megítélését teszi lehetõvé a jelentkezõknek, hanem kifejezi az adott cégnek a piacon betöltött szerepét, nagyságát is. Garanciát jelent arra, hogy biztosítani tudja a hosszú szavatossági, garanciális idõszak alatt a helytállási kötelezettségét.<br>
Ajánlatkérõ számára ez azért is hangsúlyos, mert a településen ez kiemelt beruházás mind a nagyságára, mind a jelentõségére tekintettel.<br>
A Döntõbizottság elsõdlegesen a kérelmezõ ügyfélképességét vizsgálta és az alábbi indokokra tekintettel megállapította, hogy annak feltételei fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése értelmében a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése az alábbiak szerint határozza meg a kérelem benyújtására való jogosultságot, az ügyfélképességet:<br>
"A kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti."<br>
A Döntõbizottság az alábbi indokokra tekintettel megállapította, hogy a konkrét közbeszerzési, illetve jogorvoslati eljárásban fennállnak ezek a feltételek.<br>
A kérelmezõ cégkivonatával igazolta, hogy a beszerzés elvégzéséhez szükséges munkákra a tevékenységi köre kiterjed. Ismert az a tény is, hogy maga a kérelmezõ számos alkalommal vett részt szennyvíz-csatornázási beruházásokban. A Döntõbizottság álláspontja szerint ezek a körülmények önmagukban megalapozzák a kérelmezõ jogi érdekének fennállását arra, hogy a szennyvízcsatornázás kivitelezésére vonatkozó felhívásban milyen tartalommal határozzák meg az alkalmassági, alkalmatlansági szempontokat.<br>
Így az ügyfélképességhez szükséges jogi érdek a dokumentáció megvásárlása nélkül is fennáll. A dokumentáció megvásárlásának más jogi relevanciája van; a részvételre jelentkezés feltétele.<br>
A Döntõbizottság az alábbiakra tekintettel állapította meg, hogy a kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a értelmében a Kbt. rendelkezéseitõl csak annyiban lehet eltérni, amennyiben azt a Kbt. megengedi.<br>
A jelen eljárásban is irányadó <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése kimondja: "Az ajánlatkérõ az ajánlati felhívásában kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását."<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése az alábbiak szerint határozza meg a pénzügyi és gazdasági alkalmasság igazolásával kapcsolatos követelményeket:<br>
"44. § (1) Az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal."<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(3) bekezdése kimondja, hogy ajánlatkérõ az (1) és (2) bekezdésben foglaltak közül egy vagy több igazolási módot is elõírhat.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) és (7) bekezdése pedig a további általános követelményeket határozza meg az alkalmasság igazolásával, alkalmatlanság megállapításával kapcsolatban:<br>
"(6) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg alvállalkozót alkalmatlannak a szerzõdés teljesítésére.<br>
(7) Az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni."<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése idézett rendelkezésében "a (4) bekezdés szerinti követelményeket" rész értelemszerûen a (6) bekezdésben meghatározott követelményekre vonatkozik. Ugyanis a Kbt. 2002. január 1. napjától hatályos módosításakor, amikor a (4) bekezdés számozása (6) bekezdésre változott a (7) bekezdésben megmaradt a régi számozás a (4) bekezdés.<br>
A Döntõbizottság a fenti rendelkezésekre tekintettel megállapította, hogy a pénzügyi, gazdasági alkalmasság körében ajánlatkérõ önmagában, általános jellegét tekintve jogszerûen határozta meg, hogy egy adott év teljes nettó árbevételét veszi figyelembe.<br>
Ez összefügg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §.</a>(1) bekezdés b) és c) pontjában meghatározott igazolási módokkal és a Kbt. 44. § (6) bekezdése alapján ezt a követelményt jogszerûen támasztotta a részvételre jelentkezõkkel szemben.<br>
A Kbt. szabályozási rendszerében elsõdlegesen ajánlatkérõ joga és felelõssége, hogy meghatározza az alkalmasság elbírálása során figyelembe veendõ tényeket, szempontokat, hiszen az alkalmasnak minõsített jelentkezõk vesznek részt az ajánlattételi szakaszban.<br>
Ajánlatkérõ azonban korántsem korlátok nélkül alakíthatja ki az alkalmasság elbírálásának a rendszerét.<br>
Egyrészt a Kbt. fent idézett 44. § (7) bekezdése konkrétan határoz meg feltételeket ezzel kapcsolatban, másrészt biztosítani kell a Kbt. alapelveinek a teljesülését is.<br>
Ezen rendelkezések érvényesülésének vizsgálata során az ajánlatkérõ által meghatározott alkalmassági, alkalmatlansági követelményeket összességükben szükséges értékelni. Ajánlatkérõ - a minõségbiztosítás követelményén kívül - két alkalmatlansági szempontot határozott meg: egy pénzügyi-gazdasági és egy mûszaki szempontot.<br>
Az alkalmasság-alkalmatlanság körében a teljesítésre való képesség elbírálása történik meg. A Kbt.-ben általános jelleggel meghatározott "a teljesítéshez szükséges feltételek mértékéig" követelménynek megfelelõn kell a konkrét közbeszerzési eljárásban meghatározni a feltételek mértékét, és késõbb azoknak megfelelõen dönteni.<br>
A teljesítésre való alkalmasság körében lényeges és figyelembe veendõ körülmények: a beszerzés értéke, a beszerzést tárgya, a megkötendõ szerzõdés jellege stb. Mindezek tükrében vizsgálhatóak az alkalmatlansági szempontok, illetve azok mértéke. A konkrét beszerzésnél a beszerzési érték: 362 304 000 Ft, a beszerzés tárgya: szennyvízcsatornára kiviteli terv elkészítése és a kivitelezési tevékenység elvégzése, a szerzõdés típusa pedig fõvállalkozási szerzõdés.<br>
A fõvállalkozási szerzõdés a vállalkozási szerzõdés azon speciális fajtája, amelynek során a fõvállalkozó egy adott beruházás teljes megszervezését, tervezését, kivitelezését, hatósági engedélyek megszerzését, a létesítmény átadás-átvételét, a szükséges szerzõdések megkötését, a szerzõdésszegésbõl eredõ igények érvényesítését is magára vállalja. A munka teljesítése történhet mind a fõvállalkozó részérõl, mind az általa bevont alvállalkozók és más teljesítési segédek közremûködésével.<br>
A mûszaki alkalmasság körében ajánlatkérõ elegendõnek fogadta el, ha a jelentkezõ az elmúlt két évben a jelenlegi beszerzéssel azonos nagyságrendû és bonyolultságú két szennyvízcsatornát eredményesen befejezett. Nem támasztotta követelményként, illetve adatot sem kért arra vonatkozóan, hogy a beruházás fõvállalkozási szerzõdés alapján valósult-e meg.<br>
A Döntõbizottság megítélése szerint ez a mûszaki alkalmatlansági szempont - figyelemmel a beszerzés értékére, tárgyára - megfelel a "teljesítéshez szükséges feltételek mértékéig" követelményének.<br>
A kifogásolt pénzügyi, gazdasági alkalmassági szempont értékelése során a Döntõbizottság elõször a Kbt. fenti szakaszában konkrétan is nevesített "beszerzési értékre is tekintettel" feltétel meglétét vizsgálta.<br>
E korlát meghatározásának nyilvánvaló indoka az, hogy a nagyságrendileg különbözõ beszerzések esetében az alkalmassági, alkalmatlansági szempontok ne legyenek azonosak. A létrehozandó teljesítési értékhez is igazodjanak az alkalmassági követélmények.<br>
Jelen esetben a beszerzés becsült értéke bruttó értéke 362 304 000 Ft (nettó 289 843 000 Ft), mely két évben valósítandó meg.<br>
Erre a beszerzési értékre a Döntõbizottság álláspontja szerint nincs tekintettel az ajánlatkérõ által csak egy évre, 2000-re meghatározott nettó 1 milliárd Ft árbevétel nagyság. A beszerzési érték többszörösét kívánja meg, méghozzá egy évre leszûkítetten.<br>
A beszerzés tárgyára tekintettel sem állapítható meg ilyen mértékû árbevétel-követelmény szükségessége. Ajánlatkérõ a kiviteli tervek elkészítését és kivitelezés elvégzését kérte. Ezen munkák volumene alapján nem lehet következtetést levonni ilyen nagyságrendû árbevétel-feltétel indokoltságára, egyúttal ellentmondást is hordoz a mûszaki alkalmatlansági szempont körében tett elõírással szemben is. Ebben ajánlatkérõ már azt a jelentkezõt is alkalmasnak minõsítette, aki két év alatt kettõ, a jelenlegivel azonos beruházást eredményesen befejezett, míg egy évre nettó 1 milliárd Ft árbevétel eléréséhez kettõnél lényegesen több ilyen csatorna-beruházás elvégzése lenne szükséges.<br>
A Döntõbizottság álláspontja szerint a szerzõdés fõvállalkozási jellegével sem indokolható ezen alkalmatlansági szempont.<br>
Ezzel kapcsolatban elõször arra kíván rámutatni a Döntõbizottság, hogy nem megalapozottak az ajánlatkérõ azon hivatkozásai, mely szerint kedvezõbb elõfinanszírozást, elõnyösebb pénzügyi konstrukciót stb. tesz lehetõvé a magasabb árbevétel. Ugyanis az ajánlatkérõ által hivatkozott szempontok a már benyújtott ajánlatok értékelése során figyelembe veendõ körülmények, amelyek többek között attól is függnek, hogy az ajánlatkérõ milyen szerzõdési feltételeket és elbírálási szempontokat támaszt és maguk az ajánlattevõk milyen vállalásokat tesznek.<br>
A pénzügyi és gazdasági alkalmasság vonatkozásában azt kell figyelembe venni, hogy ajánlatkérõ részére két éven kereszttel kell közvetlenül teljesíteni - a fentiekben részletezett nagyságrendû - csatornázást, majd ezt követõen hosszabb ideig a garanciális, a szavatossági kötelezettségeket.<br>
Természetes követelmény, hogy ezt kiegyensúlyozott, megfelelõ pénzügyi és gazdasági helyzetben levõ cég képes biztosítani, miként erre maga ajánlatkérõ is utalt az alkalmasság elbírálásának szempontjai körében.<br>
Ajánlatkérõ kifejezetten megjelölte, hogy fõvállalkozási szerzõdés megkötésére kér majd ajánlatot. Ugyanakkor a fentiekben részletezett mûszaki alkalmassági követelményekben ez a fõvállalkozási jelleg, illetve árbevétel nagyság nem tükrözõdött. A két alkalmatlansági szempont összhangja erre tekintettel is hiányzik.<br>
Elõbbieken túl a szerzõdés fõvállalkozási jellege sem önmagában határozza meg, hogy milyen mértékû feltételeket kell támasztani. Ez annak a függvénye is, hogy a konkrét fõvállalkozási szerzõdéssel milyen beruházást kell megvalósítani, milyen összetett feladatot, milyen nagyságrendben stb. A konkrét esetben ez a kiviteli tervek elkészítését és kivitelezési tevékenység elvégzését jelenti a már ismertetett nagyságrendben. Ezen feladat elvégzéséhez pedig a Döntõbizottság megítélése szerint a szerzõdési jelleg nem indokol lényegesen eltérõ pénzügyi alkalmassági követelményt. Ezt támasztja alá az, hogy az ajánlatkérõével azonos mûszaki bonyolultságú és nagyságrendû beszerzések teljesítésére - miként azt a korábban például a kérelmezõ által sikeresen kivitelezett hasonló volumenû csatornázások is példázzák - ilyen nagyságrendû árbevételt el nem érõ cégek is képesek. Így nem indokolható a beszerzés értékét háromszorosan meghaladó nagyságrendû árbevétel elõírása egyetlen évre.<br>
A Döntõbizottság a fenti tényezõk együttes értékelése alapján megállapította, hogy az ajánlatkérõ által meghatározott pénzügyi alkalmatlansági szempont meghaladja a teljesítéshez szükséges mértéket. Az alkalmassági-alkalmatlansági feltételek meghatározása során pedig a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése ezt a követelményt kógensen elõírta. Ezzel a rendelkezéssel épp annak kívánt gátat szabni a Kbt., hogy az ajánlatkérõk magukat túlbiztosítsák, a szükséges mértéket meghaladóan támasszanak követelményt, és ezzel a teljesítésre alkalmasak kizáródjanak a versenybõl.<br>
A Döntõbizottság a konkrét jogsértésre tekintettel nem vizsgálta már a kérelmezõ által hivatkozott alapelvek megsértésének kérdését.<br>
Felhívja a Döntõbizottság a kérelmezõ figyelmét, hogy a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. §-</a>ának rendelkezései az ajánlatok értékelése során az ajánlatkérõ által alkalmazható elõnyben részesítési szabályokra vonatkoznak, így az alkalmasság elbírálásánál nem vehetõk figyelembe.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva - a fentiekre tekintettel - állapította meg a Kbt. 88. § (1) bekezdés d) pontja alapján, hogy ajánlatkérõ megsértette a Kbt. 44. § (7) bekezdését.<br>
A Döntõbizottság nem látott módot csak a kifogásolt alkalmatlansági szempont megsemmisítésére tekintettel arra, hogy a részvételi felhívásban ajánlatkérõ ezt az egy pénzügyi, gazdasági alkalmatlansági szempontot állapította meg. A szerzõdés teljesítésére való alkalmasság vizsgálata során nem nélkülözhetõ a pénzügyi, gazdasági alkalmasság vizsgálata sem. A fentiek miatt a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján ajánlatkérõ teljes részvételi felhívását és azt követõ döntéseit semmisítette meg.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött bírság kiszabásáról.<br>
Ajánlatkérõ képviselõ-testülete hozta meg a döntést a részvételi felhívásról, így a bírságot ajánlatkérõvel szemben állapította meg a Döntõbizottság.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a felelõs személlyel szemben is a bírság alkalmazását. A konkrét közbeszerzési eljárásban a döntést testület hozta meg, emiatt személyre szabott bírság nem állapítható meg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A Döntõbizottság azon körülményekre tekintettel, hogy a részvételi felhívás megsemmisítése által a jogsérelem reparálható és a jogsértés egy alkalmatlansági szempontra vonatkozott, elegendõnek ítélte az irányadó költségvetési törvényben meghatározott minimumösszeg - jelenleg egymillió forint - kiszabását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. április 17.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>