<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4010)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.123/10/2002<br>
<br>
Tárgy: a Fodor Építõipari és Kereskedelmi Rt. jogorvoslati kérelme Paks Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Fodor Építõipari és Kereskedelmi Rt. (8654 Ságvár, Fõ u. 2/B, képviseli dr. Székely Attila ügyvéd, 1137 Budapest, Katona József u. 2/E., a továbbiakban: kérelmezõ) jogorvoslati kérelmének, melyet a Paks Város Önkormányzata (7030 Paks, Dózsa Gy. út 55-61, képviseli: dr. Mezeiné dr. Nyitrai Beáta ügyvéd, 1054 Budapest, Alkotmány u. 4. I. em. 2., a továbbiakban: ajánlatkérõ) a "Paks, Táncsics M. utcai 2242,72 m2 nettó alapterületû új szakorvosi rendelõintézet kivitelezési munkái" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2), (5) bekezdéseire és az 52. § (2) bekezdés b) pontjára tekintettel a Kbt. 52. § (1), valamint az 59. § (1) bekezdését, ezért ajánlatkérõnek az eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, a kérelmezõ részére 30 000 Ft, azaz harmincezer forint igazgatás-szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek írásban és a tárgyaláson tett nyilatkozatai alapján az alábbi tényállást állapította meg.<br>
Ajánlatkérõ 2001. március 7-én a Közbeszerzési Értesítõ 10. számában elõzetes összesítõ tájékoztatót tett közzé, majd 2001. október 17-én a 42. számban részvételi felhívást tett közzé elõminõsítéses eljárás megindítására.<br>
A részvételi felhívás 9. pontjában a résztvevõk - részvételre jelentkezõ és a 10% felett bevonni kívánt alvállalkozó pénzügyi, gazdasági és mûszaki alkalmassága igazolására szolgáló adatok és tények körét írta elõ ajánlatkérõ, és a felhívás 10. b) pontjában meghatározta a részvételre jelentkezõk alkalmatlanságának elbírálási szempontjait.<br>
A felhívás 10. c) és d) pontjában ajánlatkérõ megjelölte, hogy az összességében legelõnyösebb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát:<br>
- ajánlati ár	5<br>
- fizetési feltételek	4<br>
- mûszaki tartalom	3<br>
- jólteljesítési biztosítékai	2<br>
- vállalt korábbi teljesítési határidõ	1<br>
Az adható pontértékek határát 1-100 között adta meg részszempontonként. A 11. pontban lehetõvé tette egy alap- és egy alternatív ajánlat tételét.<br>
Ajánlatkérõ részvételi dokumentációt is bocsátott a jelentkezõk részére.<br>
A részvételi jelentkezési határidõig 2001. október 15-ig 8 db jelentkezés érkezett. Jelentkezést nyújtott be a KÉSZ Kft., a STRABAG Kft., Paksi Új Szakorvosi Rendelõintézet Építési Konzorcium (Partner Kft., Fejérduna Kft., UNIVER Bt., Duna-Center Kft., Neutron Kft.), Fodor Rt., ZÁÉV Rt., HÉROSZ Rt., valamint a T-Bau Rt., ALISCA-Bau Kft. és Dunaép Kft. közösen, továbbá a Timpanon Kft. és Sugár Kft. közösen.<br>
Részvételi szakasz eredményhirdetése: 2001. november 27-én volt. A Sugár Kft. és Timpanon Kft. közös jelentkezõk kivételével az összes jelentkezõt alkalmasnak minõsítették.<br>
Az ajánlati felhívást lebonyolító 2001. november 29-én küldte ki, melyben felhívta az alkalmasnak minõsített jelentkezõket ajánlattételre.<br>
Ajánlati dokumentációt is készített ajánlatkérõ, mely az engedélyeket, a szerzõdéstervezetet, az épület komplett kiviteli terveit tartalmazta. A tervek között szerepelt a Mediplán Kft. által készített orvostechnológiai terv.<br>
Helyszíni konzultációra 2002. január 3-án került sor. Itt elhangzott, hogy a kórház kérésére a kiadott mûszerlista módosul, és a Mediplán Kft. által kidolgozott módosítást a jegyzõkönyvhöz csatolták. Ajánlattételi szakaszban az írásban feltett kérdésekre ajánlatkérõ szabályosan válaszolt.<br>
Ajánlattételi határidõre, 2002. február 4-ig, 3 ajánlattevõ nyújtott be ajánlatot. A kérelmezõ alap- és alternatív ajánlatot és a T-Bau Rt. alapajánlatot, a Paksi Új Rendelõintézet Építési konzorcium alap- és alternatív ajánlatot tett, utóbbi ajánlatokban a Mediplán Kft. alvállalkozóként került megjelölésre.<br>
Készült egy "Döntés-elõkészítõ vizsgálat" elnevezésû irat az ajánlatok értékelésérõl, melyben a konzorcium ajánlatát javasolják elfogadni kiegészítések figyelembevételével.<br>
Ajánlatkérõ megrendelésére ezzel párhuzamosan készített a Budapesti Igazságügyi Mûszaki Könyv és Árszakértõi Intézet egy értékelést, mely a Paksi Új Szakorvosi Rendelõintézet Építési Konzorcium alternatív ajánlatát javasolta nyertesnek nyilvánítani.<br>
A döntést a bizottság február 26-án hozta meg. Összesen 4 ajánlatot értékeltek, a Fodor Rt. alternatív ajánlatát nem.<br>
Eredményhirdetésre 2002. február 28-án került sor, melyen a konzorcium alternatív ajánlatát hirdették ki nyertesnek, másodiknak pedig az alapajánlatát.<br>
Az eljárás összegzésérõl szóló iratot ajánlatkérõ 2002. február 28. keltezéssel elkészítette és elküldte ajánlattevõnek. Ebben részszempontonként, a kiírásban meghatározottaktól eltérõen 6-600-ig találhatóak pontszámok.<br>
A szerzõdéskötés felhívás szerinti idõpontja 2002. március 11. volt, ezt megelõzõen Döntõbizottság a szerzõdéskötést 123/3/2002. számú határozatával megtiltotta.<br>
Kérelmezõ 2002. március 7-én írásban jogorvoslati kérelmet terjesztett elõ melyben kérte, hogy a Döntõbizottság ajánlatkérõ közbeszerzési eljárást lezáró döntését semmisítse meg. Továbbá ideiglenes intézkedésként tiltsa meg a szerzõdés megkötését, mivel ezzel az ideiglenes intézkedéssel a jogsértés még reparálható.<br>
Jogorvoslati kérelmében sérelmezte ajánlatkérõ eljárást lezáró döntését, mert szerinte az ajánlatkérõ az ajánlatok értékelését a fizetési feltételek, a mûszaki tartalom, a jólteljesítés biztosítékai és a teljesítési határidõ részszempontoknál helytelenül végezte el. Kifogásolja az összegzés tartalmát is, mert abból nem állapítható meg a pontozás indokolása. Sérelmezte továbbá, hogy a kiosztott pontszámok magasabbak a felhívásban megadott felsõ ponthatárnál.<br>
A 2002. március 28-án megtartott tárgyaláson kérelmezõ jogorvoslati kérelmét kiterjesztette a Mediplan Kft. összeférhetetlenségére vonatkozóan is. Ennek indoka az, hogy az ajánlati dokumentációban szereplõ kiviteli tervek közül az orvostechnológiai tervet a Mediplan Kft. készítette, aki egyben a nyertes konzorcium 10% feletti alvállalkozója is. Így szerinte a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében meghatározott az eljárásba bevont érdekelt gazdálkodószervezetnek minõsül a Mediplán Kft., azaz összeférhetetlenség áll fenn. Errõl a tényrõl kérelmezõ a jogorvoslati eljárásban tartott tárgyaláson értesült.<br>
Ajánlatkérõ írásbeli észrevételében és a tárgyaláson tett nyilatkozatában kérte a jogorvoslati kérelem elutasítását - alaptalanság miatt - az alábbi indokok alapján. Véleményük szerint a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének megfelelõen kitöltötték és törvényes határidõben megküldték az eljárásról készült összegzést, és abban szerepelnek az elbírálás részszempontjai és pontozásos értékelésének indokai. Álláspontjuk szerint a Kbt. 55. § (6) bekezdését nem sértették meg. A részszempontoknál a 100-nál magasabb pontszámok úgy keletkeztek, hogy a hattagú bírálóbizottság - a náluk bevált módszer szerint - minden tagja 1-100 között pontozott és ezek összeadva 100-nál magasabb pontszámot adnak ki. Ez véleményük szerint a végeredményen semmilyen változást nem eredményezett.<br>
A fizetési feltételek bírálata a számlák benyújtásának idõpontja, annak összege és abból eredõen az ajánlatkérõ kamatvesztesége alapján történt. A nyertes ajánlata szerint 2002-ben nem nyújtana be számlát.<br>
A mûszaki tartalom értékelésénél ajánlatkérõ megállapította, hogy a kérelmezõ ajánlatából hiányzik a belsõ építészet, az információs rendszer és a költözés költsége, és ezért kapott alacsonyabb pontszámot kérelmezõ.<br>
A jólteljesítési biztosíték tekintetében pedig ajánlatkérõ azt értékelte magas pontszámmal nyertes javára, hogy az elõírtnál magasabb jólteljesítési biztosítékot vállalt.<br>
Ajánlatkérõ a Mûber Invest Kft. döntés-elõkészítõ anyagára és a Budapesti Igazságügyi Mûszaki Könyv- és Árszakértõi Intézet igazságügyi szakértõi véleményére alapozottan kérelmezõ befejezési határidejét irreálisnak értékelte. Álláspontja szerint az összeférhetetlenségi szabályokat nem sértette meg, mert a Mediplán Kft.-vel szerzõdéses viszonyban nem állt. Csak az általa megbízott tervezõ alvállalkozójaként készítette el a Mediplán Kft. az orvostechnológiai terveket.<br>
Egyéb érdekeltként T-Bau Rt. észrevételében és szóbeli nyilatkozatában azt sérelmezte, hogy ajánlatukat érvénytelennek nyilvánították, pedig az a felhívásnak és a dokumentációnak megfelelõen teljes körû volt. Véleményük szerint ajánlatkérõ az eljárást lezáró döntésével megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, valamint a részvételi felhívásban megadott értékelési szempontokat.<br>
A Döntõbizottság megállapította, hogy a kérelem az alábbiak szerint megalapozott.<br>
A Döntõbizottság elsõdlegesen azt vizsgálta, hogy mennyiben megalapozott a Mediplan Kft. összeférhetetlenségével, egyúttal a nyertes ajánlat érvénytelenségével kapcsolatos jogorvoslati kérelem.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
A Döntõbizottság a rendelkezésére álló tervdokumentációt megvizsgálta és megállapította, hogy a Paks Város Új Szakorvosi Rendelõintézet építéséhez készített kiviteli terv orvostechnológiai részét a Kem és Klenk Építészeti Bt. megrendelésére a Mediplan Kórháztervezõ és Egészségügyi Kft. (1011 Budapest, Hunyadi J. u. 13.) készítette, amely az ajánlat alapját képezõ ajánlati dokumentáció része volt.<br>
A Döntõbizottság a továbbiakban megvizsgálta a nyertes ajánlattevõ ajánlatát és megállapította, hogy a Paksi Új Szakorvosi Rendelõintézet Építési Konzorcium az orvostechnológia kivitelezése tekintetében a Mediplan Kórháztervezõ és Egészségügyi Fõvállalkozó Kft.-t (1011 Budapest, Hunyadi J. u. 13.) nevezte meg.<br>
Ajánlatkérõ tájékoztatója az eljárás eredményérõl a (Közbeszerzési Értesítõ 2002. március 27. 13. száma) 9. pontjában az ellenszolgáltatás összegét 1 012 268 032 Ft-ban jelöli meg, a 10. b) pontjában a "beszerzés értékének 10%-át meghaladó mértékben igénybe venni kívánt alvállalkozók neve és címe (ha ez az ajánlatban szerepelt): Mediplan Kft., (1011 Budapest, Hunyadi J. u. 13.)" többek között.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint: "Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója."<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése szerint: "Ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alátartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet.''<br>
A Mediplan Kft. az ajánlati tervdokumentáció elkészítésében részt vett, egyben a nyertes pályázatban az orvostechnológia kivitelezésében alvállalkozóként van nevesítve. Ez alapján a Döntõbizottság megállapította, hogy ajánlatkérõ jogsértõen olyan pályázót hirdetett ki nyertesnek, akinek az alvállalkozója a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az eljárás elõkészítésébe bevont érdekelt gazdálkodószervezetnek minõsül, noha a Kbt. 31. § (5) bekezdése szerint nem lehetett volna ajánlattevõ, vagy alvállalkozó jelen eljárásban.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint: "Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek" a Kbt. 52. § (2) bekezdés b) pontja szerint "érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni."<br>
Az ajánlatkérõ a Paksi Új Szakorvosi Rendelõintézet Építési Konzorcium alap- és alternatív ajánlatát nem nyilvánította érvénytelennek, pedig azt a fentiekben hivatkozott jogszabályi helyek miatt meg kellett volna tennie, az érvénytelen ajánlat pedig a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdésére tekintettel az érdemi elbírálásban nem vehet részt, így az eljárás nyertese sem lehet.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdésére, valamint az 52. § (2) bekezdés b) pontjára tekintettel megsértette a Kbt. 52. § (1) és 59. § (1) bekezdését, ezért a Döntõbizottság ajánlatkérõ eljárást lezáró döntését megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja."<br>
A Döntõbizottság megállapítja, hogy ajánlatkérõ a részszempontok értékelését a pályázati felhívással és a Kbt. fent hivatkozott paragrafusával ellentétesen nem 1-100-ig terjedõ pontozással végezte el.<br>
A Kbt. vonatkozó rendelkezését ajánlatkérõnek a végsõ döntésében dokumentált pontozásos értékelésben attól függetlenül is be kell tartania, hogy a pontszámok meghatározására milyen számítási technikát alkalmaz.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
A Döntõbizottság megállapította, hogy az ajánlatkérõ által elkészített összegzés az eljárásról nem tartalmazza az értékelt tartalmi elemeket, valamint az értékelési pontszámok megállapításának indokolását [5. sz. melléklet 2. a) és 2. c) pontja szerint].<br>
Jogsértés megállapítását fentiekkel kapcsolatosan a Döntõbizottság mellõzte, mivel ajánlatkérõ eljárást lezáró döntését megsemmisítette azért, mert az ajánlatkérõ érvénytelen ajánlatot hirdetett ki nyertesnek. Ezzel a pontszámos értékelés és az összegzés is hatályát veszítette.<br>
Kérelmezõ kifogásolta az ajánlatkérõ által elvégzett értékelést az ajánlati részszempontoknál, indítványozta azok felülvizsgálatát. A Döntõbizottság ezt indokolatlannak tartotta, mert ajánlatkérõ eljárást lezáró döntését - más jogsértés miatt - megsemmisítette.<br>
A fenti indokok alapján a Döntõbizottság a megállapított jogsértésekre, valamint a még meg nem kötött szerzõdésre tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben c) pontja szerinti jogkörében eljárva a Kbt. 88. § (1) bekezdésének c) és d) pontja szerinti jogkövetkezményt alkalmazta.<br>
A Döntõbizottság bírságot nem szab ki, tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésére miszerint: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni."<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára tekintettel a rendelkezõrészben meghatározottak szerint az eljárási díj megfizetésére ajánlatkérõt kötelezi.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 8.<br>
<br>
Dr. Szaller Ottó s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>