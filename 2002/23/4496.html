<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4496)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.152/16/2002.<br>
<br>
Tárgy: a Zsófi - Módi Kkt. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Zsófi - Módi Kkt. (8000 Székesfehérvár, Seregélyesi út, Alba Ipari Zóna, továbbiakban: kérelmezõ) által a HM Beszerzési és Biztonsági Beruházási Hivatal (1101 Budapest, Salgótarjáni út 18., a továbbiakban: ajánlatkérõ) "90M és 2000M hadiruházat beszerzése 2002-ben" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. december 12-én a Közbeszerzési Értesítõ 50. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ a felhívás 3. a) pontjában meghatározta a beszerezni kívánt ruházati cikkeket és azok mennyiségeit, összesen 27 tételben. Az ajánlati felhívás 3. c) és d) pontjai szerint részajánlatot lehetett tenni cikkenként és azon belül meghatározott területenként.<br>
Ajánlatkérõ az ajánlatokat az összességében legelõnyösebb ajánlat elvét alkalmazva kívánta elbírálni.<br>
Az elbírálási részszempontok az ajánlati felhívás 13. b) pontja szerint az alábbiak:<br>
részszempontok	súlyszámok<br>
- ajánlati ár	35<br>
- mûszaki pontosság (elõírt mûszaki paraméterektõl való eltérés mértéke/termékfüggõ)	30<br>
- teljesítési garanciák	20<br>
- vállalt szállítási határidõ	15<br>
Pontozás: 1-10.<br>
Ajánlatkérõ a felhívás 11. pont ötödik francia bekezdésében elõírta az alábbiakat is:<br>
"-  a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pont alapján ajánlattevõ nyújtsa be a termék 2 db mintapéldányát minden megpályázott termékbõl, valamint az ezekhez felhasznált alapanyagokról 6 hónapnál nem régebbi, akkreditált labor által készített vizsgálati jegyzõkönyvet (eredeti vagy másolat) és a fontosabb kellékanyagokra (zipzár, gomb, foltok stb.) vonatkozó származási nyilatkozatokat (egyéb termék esetén a termék leírását)."<br>
Ajánlatkérõ dokumentációt is készített, amely tartalmazta cikkenként a termék részletes mûszaki leírását, valamint az általános követelményeket, az elbírálás módját részszempontonként és a szerzõdéses feltételeket tartalmazó alapdokumentációt.<br>
A gyakorlópóló tételhez kiadott dokumentáció 1. oldalán ajánlatkérõ az alábbiakat is meghatározta a 2. Felhasználható anyagok, anyaghányad címû fejezetben:<br>
"Megnevezés	Felhasználható anyagok	Átlag anyag hányad (cm)<br>
- kellékek	- 120 × 3 dtex polieszter cérna, a kelmével megegyezõ színû,<br>
		- Bolyhos tépõzár - a kelme színével azonos - 2,5 cm-es 20 cm/db.<br>
Egy darabból is készíthetõ.	20"<br>
A gyakorlópóló tételhez kiadott dokumentáció 8. oldalán ajánlatkérõ az alábbiakat is meghatározta a 10.3. Az alapkelme mûszaki adatai címû fejezet negyedik sorában:<br>
"Megnevezés	Érték                Tûrés<br>
- szín             - zöld<br>
         (jóváhagyott színminta szerint)"<br>
A dokumentáció része volt a színminta.<br>
Az ajánlattételi határidõ 2002. január 22-én volt. Az ajánlattételi határidõig a kérelmezõ is nyújtott be ajánlatot. Kérelmezõ csak a 9. tételre, a 65 000 db gyakorlópólóra tett ajánlatot, melyhez két mintadarabot mellékelt.<br>
2002. február 14-én ajánlatkérõ értesítette az ajánlattevõket, hogy a 2002. február 20-ára tervezett eredményhirdetés elmarad, az új idõpontról írásban fognak értesítést kapni.<br>
Ajánlatkérõ 2002. február 18-án értesítette az érintett ajánlattevõket, hogy 2002. február 19-én és 20-án közjegyzõ jelenlétében "ténytanúsítást" végez 13 különbözõ ruházati cikkre vonatkozóan és lehetõséget biztosít arra, hogy az ajánlattevõ cégek - ideértve a kérelmezõt is - képviselõje a vizsgálaton megjelenjen.<br>
A 2002. február 19-20-án végzett ténytanúsítási jegyzõkönyvben a kérelmezõ mintadarabjával kapcsolatos megjegyzések:<br>
"Alapanyag színe: színvillába nem fér bele.<br>
Cérna színe: világosabb, mint az alapanyag.<br>
Tépõzár színe: nem harmonizál."<br>
A 2002. február 19-én és 20-án a benyújtott mintadarabok adatainak felvétele érdekében lefolytatott ténytanúsítást követõen az ajánlatokat ajánlatkérõ értékelte.<br>
A honvédelmi miniszter jóváhagyó döntése után 2002. március 18-án ajánlatkérõ meghívót küldött az ajánlattevõknek a 2002. március 22-i eredményhirdetésre.<br>
Az eredményhirdetésen ajánlatkérõ kihirdette, hogy a 65 000 gyakorlópóló tétel tekintetében a nyertes ajánlatot a VICTORY Kft. tette, míg a kérelmezõ ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) d) pontja alapján, mert nem felelt meg a mûszaki feltételeknek.<br>
Ajánlatkérõ a VICTORY Kft.-vel 2002. április 5-én a szerzõdést az ajánlati felhívás szerint megkötötte.<br>
Kérelmezõ 2002. március 26-án nyújtott be jogorvoslati kérelmet. Kérelmezõ jogorvoslati kérelmében és a tárgyaláson tett nyilatkozatában sérelmezte, hogy ajánlatkérõ szubjektív, hivatalos méréssel nem igazolt indok alapján zárta ki az ajánlatát, továbbá a szín vizsgálatához színvillát használt, amelyet elõzetesen nem közölt az ajánlattevõkkel, és azt az ajánlattevõk nem is ismerhették. Sérelmezte továbbá, hogy a "ténytanúsítási" eljárás során csak az egyik mintadarabjának vizsgálatára került sor, valamint a vizsgált darabnak az egyik ujját le is vágta a vizsgálat elõtt ajánlatkérõ, és a vizsgált mintadarab olyan gyûrött állapotban volt, hogy lehetséges az, hogy a vizsgálat elõtt ki is mosták. Kérte, hogy a Döntõbizottság vizsgálja felül az ajánlata érvénytelenné nyilvánításának jogosságát, állapítsa meg a jogsértés megtörténtét, semmisítse meg ajánlatkérõ eljárást lezáró döntését, kötelezze ajánlatkérõt a költségek viselésére és alkalmazzon ideiglenes intézkedést.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a gyakorlópólók megvizsgálására törvényes keretek között, közjegyzõ jelenlétében került sor. A közbeszerzés tárgyával kapcsolatban minta került kiadásra. Álláspontjuk szerint irreleváns, hogy a mintát a pályázati ruhadarabbal neonfényben hasonlították össze, mert ez a minta és a ruhadarab színét és fényét azonos módon befolyásolta. A színvilla az egyenruha színének tekintetében általában még elfogadható tól-ig határt jelent, de a kérelmezõ mintadarabja nemcsak a dokumentáció részét képezõ szövetminta színétõl tért el, hanem a színvilla alsó és felsõ határértékei közé sem fért bele. Az értékelésnél a dokumentáció részét képezõ szövetminta színével való összehasonlítás volt a döntõ. A jogorvoslati eljárás kezdeményezését követõen a gyõztes és a kérelmezõ pályázati ruhadarabját spectrofotométeres vizsgálatnak is alávetették, a dokumentáció részét képezõ szövetminta színétõl való eltérés értéke kérelmezõ esetében: 4,54, míg nyertes esetében az eltérés értéke: 2,81. Kérelmezõ mintájával kapcsolatban a vizsgálati jegyzõkönyvben és az összegzésben is az szerepel, hogy "az alapanyag, cérna és rendfokozat színe nem megfelelõ". A benyújtott mintadarabok laboratóriumi vizsgálatára is sor került, és az ehhez szükséges szövetdarabokat az egyik mintadarab ujjának levágásával szerezték be.<br>
A mintadarabok nem kerültek mosásra. Ennek igazolására becsatolták a Döntõbizottság részére kérelmezõ mindkét mintadarabját, melyek azonosságát a beléjük vart azonosító címke igazolja. Kérelmezõ ajánlata a benyújtott mintadarab színösszetétele miatt nem felelt meg az ajánlati felhívásban és a dokumentációban meghatározottaknak, további értékelésre alkalmatlan volt, ezért a kedvezõ árat az értékelésnél figyelembe sem vehették. A jogorvoslati kérelmet a vizsgálattal kapcsolatos részében mint elkésettet, míg az érvénytelenséggel kapcsolatos részében mint megalapozatlant kérte elutasítani.<br>
Egyéb érdekeltek közül a Victory Kft. tett észrevételt. Elõadta, hogy fõvállalkozóként vesz részt közbeszerzési eljárásokban, több éves tapasztalatuk szerint csak olyan mintatermékkel van esély nyerni, amelyik minden tekintetben megegyezik a kiadott mûszaki leírásban foglaltakkal.<br>
A Döntõbizottság ideiglenes intézkedést nem alkalmazott, mert annak törvényi feltételei - tekintettel a jogorvoslati kérelem benyújtásának és a szerzõdés megkötésének idõpontjára is - nem álltak fenn.<br>
A Döntõbizottság megállapította, hogy a jogorvoslati kérelem megalapozatlan.<br>
A Döntõbizottság elõször a "ténytanúsítás" lefolytatásával kapcsolatos kérelmi elem elkésettségének kérdését vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Ajánlatkérõ a "ténytanúsítási" eljárást - melynek körülményeit és lefolytatását kérelmezõ sérelmezte - 2002. február 19-20-án tartotta. A kérelmezõ ezen az adatfelvételi eljáráson és ezen belül a saját mintadarabjának vizsgálatakor jelen volt, így ettõl az idõponttól kell számítani a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõt, melynek utolsó napja jelen esetben 2002. március 7. A kérelmezõ 2002. március 26-án nyújtotta be írásbeli jogorvoslati kérelmét. A Döntõbizottság ennek alapján megállapította, hogy a kérelmezõ a jogvesztõ határidõ elteltét követõen nyújtotta be jogorvoslati kérelmét, így e kérelmi elem elkésett.<br>
A Döntõbizottság ezt követõen a kérelmezõ ajánlatának érvénytelenségével kapcsolatos kérelmi részt vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Az Összegzés az eljárásról címû irat 14. és 19. oldalán ajánlatkérõ a kérelmezõ ajánlatával kapcsolatban az alábbiakat tüntette fel:<br>
"Mûszaki megfelelõség szempontjából, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen ajánlatot nyújtottak be a következõ cégek az alábbi termékekre (a hibák rövid felsorolásával):"<br>
"Zsófi - MódiKkt.<br>
Gyakorlópóló<br>
- alapanyag, cérna és rendfokozatjelzõ színe nem megfelelõ"<br>
Az ajánlati felhívásban ajánlatkérõ a mûszaki alkalmasság igazolására elõírta 2 db mintapéldány csatolását a megajánlott termékbõl.<br>
A gyakorlópólóhoz kiadott dokumentáció mûszaki leírása szerint az alapkelme színe a színminta szerinti zöld. A dokumentáció része volt a színminta. A kellékekre vonatkozóan a mûszaki leírás azt tartalmazza, hogy a cérna a kelmével megegyezõ színû és a bolyhos tépõzár színe a kelme színével azonos.<br>
A Döntõbizottság - a kérelmezõ által sem vitatottan - megállapította, hogy a kérelmezõ ajánlatához mellékelt mintadarabokon a rendfokozatjelzõ (bolyhos tépõzár) és a cérna színe csak harmonizál a kelme színével, de a cérna és a bolyhos tépõzár színe eltér mind a kiadott szövetminta, mind pedig a mintadarab szövetének színétõl, vagyis azokkal nem azonos, illetve megegyezõ színû. Ennek alapján a Döntõbizottság álláspontja szerint a kérelmezõ ajánlata - az annak részét képezõ mintadarabbal együtt - nem felel meg az ajánlati felhívás és dokumentáció elõírásainak, és ezért a kérelmezõ ajánlatát ilyen okból érvénytelenné nyilvánító ajánlatkérõi döntés jogszerû. Ennek alapján a jogorvoslati kérelem e része megalapozatlan.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan jogorvoslati kérelmet elutasította, valamint a Kbt. 88. § (1) bekezdés h) pontjában foglaltakra tekintettel a jogorvoslati eljárás során felmerült költségekrõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 29.<br>
<br>
Dr. Nagy László Gábor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>