<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4326)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.149/7/2002.<br>
<br>
Tárgy: a Döntõbizottság elnöke által hivatalból kezdeményezett eljárás a PRÍMA ENTEN Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., továbbiakban a Bizottság elnöke) a PRÍMA ENTEN Kft. (4287 Vámospércs, Nyírábrányi út 6., képv.: dr. Dobrossy István ügyvéd, 4024 Debrecen, Batthyány út 20/5., a továbbiakban ajánlatkérõ) "EU-export baromfifeldolgozó üzem II. ütem bõvítése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. október 20-án, rendkívüli sürgõsségre hivatkozva hirdetmény közzététele nélküli tárgyalásos eljárást indított, mely közbeszerzési eljárás tekintetében hivatalból jogorvoslati eljárás került lefolytatásra. A Döntõbizottság az ügy érdemében D.568/9/2000 sz. alatt határozatot hozott, amelyben megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdésére tekintettel a Kbt. 72. § (5) bekezdésére figyelemmel a Kbt. 71/B. § (1) bekezdését, ugyanis a megküldött ajánlati felhívásban az eljárás megindításának jogalapjaként a gyorsított eljárás került meghatározásra, a törvény azonban nem ad lehetõséget a gyorsított eljárás lefolytatására építési beruházás esetén.<br>
A Döntõbizottság határozatát ajánlatkérõ keresettel megtámadta a Fõvárosi Bíróság elõtt. Keresetében kérte a határozat megváltoztatását, elismerte, hogy tévesen jelölte meg a jogalapot, azonban a jogorvoslati eljárás során is nyilatkoztak, hogy az eljárás lefolytatására a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott feltételek maradéktalanul teljesültek. Álláspontja szerint a Döntõbizottságnak a felhívás tartalma alapján kellett volna elbírálni az ügyet.<br>
A Fõvárosi Bíróság 12.K.30059/2001/13. sz. alatt meghozott ítéletével a Döntõbizottság D.568/9/2000 sz. határozatát hatályon kívül helyezte, és új eljárásra kötelezte. Ítélete indoklásában kifejtette, hogy a rendelkezésre álló iratokból megállapítható volt, hogy az ajánlatkérõ a Döntõbizottság elnökének megküldött tájékoztató tartalmát tekintve a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárást folytatott le. A Döntõbizottság a per tárgyalásán arra hivatkozott, hogy nem állnak fenn a gyorsított eljárás alkalmazására vonatkozó feltételek. A rendkívüli sürgõsség fennállását pedig az eljárás során, mint a Kbt. 70. § (1) bekezdés c) pont szerinti jogalapot, kellõen nem támasztotta alá. A Bíróság ítéletében kifejtette, hogy a perben nem lehet áttérni a jogsértés más okára, így a Döntõbizottságnak az új eljárás keretében kell megvizsgálni, hogy az ajánlatkérõ által választott eljárási forma alkalmazásának törvényben elõírt feltételei fennállnak-e, történt-e jogsértés, és ennek eredményéhez képest hozzon új határozatot.<br>
A Döntõbizottság a Fõvárosi Bíróság ítéletében foglaltak betartása mellett a rendelkezésre álló iratok és ajánlatkérõ nyilatkozatai alapján az alábbi tényállást állapította meg.<br>
Ajánlatkérõ 2000. október 20. napján hirdetmény közzététele nélküli tárgyalásos eljárást indított, a beszerzés tárgya EU-export baromfifeldolgozó üzem építése volt. Ajánlatkérõ elõadta, hogy már üzemeltetett - exportra termelõ - továbbfeldolgozó üzemét kívánta bõvíteni, mivel a bõvülõ megrendelések teljesítésére a meglévõ üzemnek nem volt kapacitása. A beruházás megvalósításához azonban a saját forrás nem volt elegendõ, így úgy döntöttek, hogy a megvalósításhoz szükséges pénzügyi fedezetet pályázati úton szerzik meg. A beruházás megvalósítása érdekében ajánlatkérõ a Hajdú-Bihar Megyei Területfejlesztési Tanácshoz, a Hajdú-Bihar Megyei Munkaügyi Központhoz nyújtott be támogatás iránti kérelmet. A fenti intézményekkel 2000 év elejétõl egyeztetéseket folytatott ajánlatkérõ.<br>
A támogatás odaítélésérõl a Hajdú-Bihar Megyei Területfejlesztési Tanács 2000. augusztus 15-i ülésén döntött, amelyrõl ajánlatkérõt 2000. augusztus 16. napján kelt levelében tájékoztatta.<br>
A Hajdú-Bihar Megyei Munkaügyi Központhoz benyújtott támogatási kérelme elbírálása még folyamatban volt, mikor idõközben ajánlatkérõ számlavezetõ pénzintézete, az ERSTE Bank Rt. a beruházás megvalósításához hitelt és bankgaranciát nyújtott, melyrõl ajánlatkérõt 2000. október 19. napján kelt levélben tájékoztatták.<br>
A beruházás pénzügyi fedezete tehát legkorábban 2000. október 19. napján állt teljes egészében rendelkezésre, emellett ajánlatkérõ rendelkezett a Hajdú-Bihar Megyei Munkaügyi Központ ígéretével is, hogy a kért támogatást megkapja.<br>
Ajánlatkérõ és a Hajdú-Bihar Megyei Területfejlesztési Tanács között létrejött támogatási szerzõdésben további feltételek (a kivitelezés megkezdése 2000. szeptember hónaptól számított 3 hónapon belül, foglalkoztatás növelése 2001. május 1. naptól stb.) teljesítést vállalnia kellett ajánlatkérõnek. A vállalt kötelezettségek nem teljesítése a támogatás visszavonását jelentette volna.<br>
Ajánlatkérõ nyilatkozott, hogy amennyiben más eljárási formát választ, úgy veszélyeztetve lett volna a támogatási szerzõdésben meghatározott feltételek teljesítése, hiszen ahhoz egyrészt arra volt szükség, hogy a beruházás elkezdõdjön még a 2000. évben, másrészt a kivitelezés megvalósuljon 2001. év tavaszára, és a mûködés elkezdõdjön. Kérte, hogy a Döntõbizottság szüntesse meg a jogorvoslati eljárást jogsértés hiányában.<br>
A Döntõbizottság a rendelkezésére álló iratok, ajánlatkérõ nyilatkozata alapján megállapította, hogy ajánlatkérõ eljárása nem volt jogsértõ.<br>
A Kbt 26. § (1) bekezdése értelmében a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A Kbt 70. § (1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottságnak jelen ügyben azt kellett megvizsgálnia, hogy az ajánlatkérõ által megjelölt rendkívüli sürgõsség tekintetében fennállnak-e a törvényben meghatározott körülmények, nevezetesen a rendkívüli sürgõsség bekövetkezését ajánlatkérõ elõre ne láthatta, emiatt más eljárási formát lefolytatni nem tud, végül a sürgõsséget elõidézõ körülményeket nem ajánlatkérõ mulasztása eredményezte.<br>
Amennyiben a fenti 3 együttes feltétel nem teljesül, úgy a hirdetmény közzététele nélküli tárgyalásos eljárás - rendkívüli sürgõsségre hivatkozással - megindítására sincs lehetõség.<br>
Ajánlatkérõ a jelen jogorvoslati eljárásban becsatolt támogatási szerzõdésekkel kellõen bizonyította, hogy a törvény 70. § (1) bekezdés c) pontjában meghatározott körülmények fennálltak.<br>
Ajánlatkérõ a beruházás anyagi fedezetének egy részét képezõ támogatás odaítélésével egyidejûleg értesült véglegesen azokról a feltételekrõl is, amelyek a rendkívüli sürgõsséget elõidézték, emiatt a beruházás megkezdésére, illetve befejezésére rövid határidõ állt rendelkezésére. A Kbt. szabályai alapján közbeszerzési eljárás megindítására csak a fedezet rendelkezésre állása esetén kerülhet sor jogszerûen.<br>
A rendelkezésre álló adatokból megállapítható volt, hogy mind támogatás ellenében vállalni szükséges feltételek megismerése, mind pedig a teljes anyagi fedezet megszerzése érdekében ajánlattevõ minden szükséges intézkedést megtett, azonban a szükségek feltételek véglegesen 2000. október 19. napjára álltak össze.<br>
Abban az esetben, ha más eljárási fajtát választ, úgy a kivitelezés megkezdését, illetve a feltételként szabott foglalkoztatást a megszabott határidõben nem tudta volna elkezdeni, hiszen egy nyílt eljárás lefolytatására nem lett volna módja jogszerûen.<br>
Ajánlatkérõ a beruházás fedezetének rendelkezésre állását követõen haladéktalanul megindította a rendkívüli sürgõsségre alapított hirdetmény közzététele nélküli tárgyalásos eljárást.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. tv. 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 22.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>