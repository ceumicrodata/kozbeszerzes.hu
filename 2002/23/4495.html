<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4495)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.228/6/2002.<br>
<br>
Tárgy: jogorvoslati eljárás megszüntetése.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Metró Közlekedésfejlesztési, Beruházási és Mérnöki Szolgáltató Kft. (1087 Budapest, Kerepesi út 29/C., továbbiakban kérelmezõ) az Országos Nyugdíjbiztosítási Fõigazgatóság (1132 Budapest, Visegrádi u. 49., továbbiakban: ajánlatkérõ) "mûszaki ellenõrzés, valamint mûszaki állagfelvétel végzése" tárgyú közbeszerzési eljárása ellen indított jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. április 3-i számában tette közzé ajánlati felhívását nyílt eljárás megindítására. A beszerzés tárgyát a 3. a) pontban akként részletezte, hogy 6 fõ (2 fõ építészet, 1 fõ statika, 1 fõ épületgépészet, 1 fõ épületvillamosság, 1 fõ felvonószakágban) rendelkezésre bocsátása a mûszaki ellenõri és az állagfelvételi munkák elvégzésére.<br>
Hárommillió forint ajánlattételi biztosítékot írt elõ.<br>
Meghatározta a pénzügyi, gazdasági és mûszaki alkalmasság igazolására kért adatokat és tényeket, többek között a mûszaki alkalmasság körében kérte a teljesítésbe bevonni kívánt azon szakembereknek bemutatását, akiknek az építészeti szakágban legalább 15 éves, a további szakágakban pedig legalább 10 éves szakmai gyakorlatuk van.<br>
Ajánlatkérõ rendelkezett az alkalmatlanná minõsítési szempontokról, ezek körében a 11. b) pontban elõírta, hogy az elmúlt 3 évben ajánlattevõnek legyen 1 milliárd forint értéket meghaladó irodaépület, továbbá mûemléki védettségû épületrekonsrtukcióra, valamint 6 milliárd Ft értéket meghaladó beruházás mûszaki ellenõri tevékenységre vonatkozó referenciája.<br>
Ajánlatkérõ a felhívása 16. pontjában elõírta, hogy ajánlatkérõ rendelkezzen 100 millió Ft értékû felelõsségbiztosítással és 10 évre kössön garanciabiztosítást.<br>
A kérelmezõ 2002. április 18-án nyújtotta be a jogorvoslati kérelmét, ebben kérte, hogy a Döntõbizottság a felhívás fenti rendelkezéseinek jogszabálysértõ jellegét állapítsa meg, és kötelezze ajánlatkérõt új ajánlati felhívás közzétételére.<br>
Kérelmében kifogásolta a beszerzés tárgyának meghatározását, mert 6 fõ rendelkezésre bocsátása megfogalmazás a közbeszerzési eljárásban nem helyes, továbbá a mûszaki ellenõri tevékenységgel összeegyeztethetetlen az állagfelmérési munkák végzése is. Álláspontja szerint ajánlatkérõ felhívásának fenti elõírásai túlzó mértékûek és indokolatlanul szûkítik le a potenciális ajánlattevõi kört.<br>
A Döntõbizottság a jogorvoslati eljárást megindította, és 2002. május 10-én 9.00 órára tárgyalást tûzött ki.<br>
A kérelmezõ 2002. április 25-én bejelentette, hogy jogorvoslati kérelmét visszavonja, és kérte a befizetett 150 000 Ft igazgatási szolgáltatási díj visszatérítését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(2) bekezdése és a 88. § (1) bekezdés h) pontja rendelkezik az igazságszolgáltatási díj és az eljárási költségek viselésének kérdésérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(2) bekezdése szerint: "A Bizottság kérelemre indult eljárásáért - az eljárás megindításakor - százötvenezer forint igazgatási szolgáltatási díjat kell fizetni."<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság "a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére."<br>
Ezen jogszabályi rendelkezések nem nyújtanak jogalapot az igazgatásszolgáltatási díj visszatérítésére, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
Tájékoztatja a Döntõbizottság a feleket, hogy a jogorvoslati eljárás megszüntetésére tekintettel a 2002. május 10. napjára kitûzött tárgyalás elmarad.<br>
<br>
Budapest, 2002. április 26.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>