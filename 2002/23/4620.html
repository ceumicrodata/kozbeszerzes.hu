<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4620)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.161/21/2002.<br>
<br>
Tárgy: a PannonLab Egészségügyi Szolgáltató Kft. I. r. és a KDK DOTE Kft. II r. kérelmezõ jogorvoslati kérelme a Hajdú-Bihar Megyei Kenézy Gyula Kórház-Rendelõintézet ajánlatkérõ közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a PannonLab Egészségügyi Szolgáltató Kft. (3434 Mályi, Bercsényi u. 97. képviseli: dr. Uzonyi Yvette ügyvéd, 4026 Debrecen, Péterfia u. 4. sz. a továbbiakban: I. r. kérelmezõ) és a Képalkotó Diagnosztikai Központ Egészségügyi Szolgáltató Kft. (4032 Debrecen, Nagyerdei krt. 98., képviseli: dr. Antal Péter ügyvéd, 4028 Debrecen, Magyari u. 13/D., továbbiakban II. r. kérelmezõ) a Hajdú-Bihar Megyei Önkormányzat Kenézy Gyula Kórház-Rendelõintézet (4043 Debrecen, Bartók B. u. 2-26., képviseli: dr. Miskolci Judit ügyvéd 4042 Debrecen, Pallagi út 13. és dr. Kucskár Jolán jogtanácsos Kenézy Gyula Kórház-Rendelõintézet 4043 Debrecen, Bartók B. u. 2-26., a továbbiakban: ajánlatkérõ) "radiológiai képalkotó- és nukleár-diagnosztikai rendszer középtávú (3-5 éves) rekonstrukciója, fejlesztése és hosszú távú (15 éves) üzemeltetése, teljes körû karbantartása" tárgyú közbeszerzési eljárása elleni jogorvoslati kérelmeit elutasítja, és a hivatalból folytatott eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. tv. (továbbiakban: <a href="http://net.jogtar.hu/jr/gen/getdoc.cgi?docid=99500040.tv#6">Kbt.) 6. § </a>i) pontjára tekintettel az 1. § a) pontját, ezért megsemmisíti ajánlatkérõ részvételi felhívását és az ezt követõ döntéseit.<br>
A Döntõbizottság ajánlatkérõt 2 000 000 Ft (azaz kettõmillió forint) bírsággal sújtja. A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek nyilatkozatai alapján az alábbi tényállást állapította meg:<br>
A Hajdú-Bihar Megyei Önkormányzat Közgyûlése részére 2001. november 6-án készült elõterjesztés az ajánlatkérõ közbeszerzési eljárásának engedélyezése érdekében.<br>
Az elõterjesztés szerint: "a Hajdú-Bihar Megyei Önkormányzat Kenézy Gyula Kórház-Rendelõintézetének menedzsmentje az érintett tevékenységekben dolgozókkal egyetértésben megoldásként a teljes feladatellátás szolgáltatásvásárlás keretén belül történõ megoldását támogatja."<br>
A Hajdú-Bihar Megyei Önkormányzat Közgyûlése a 195/2001. (XI. 23.) MÖH határozatában engedélyezte ajánlatkérõnek a röntgen, laboratóriumi és endoszkópos tevékenységek átszervezését oly módon, hogy a tevékenységek végzését közbeszerzési eljárás lefolytatása mellett szolgáltatásvásárlás keretén belül oldja meg. Felkérte az intézmény vezetõjét a szükséges intézkedések megtételére, és a végrehajtásért felelõsként is õt jelölte meg. A végrehajtási határidõt 2002. június 30-ban állapította meg.<br>
Ajánlatkérõ Közbeszerzési Bizottsága 2002. január 11-én tárgyalta meg és hagyta jóvá a részvételi felhívást, és 2002. február 12-én fogadta el a részvételi dokumentációt.<br>
Ajánlatkérõ a Közbeszerzési Értesítõ 2002. február 20-i, 8. számában tette közzé a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapított részvételi felhívását hirdetmény közzétételével induló tárgyalásos eljárás megindítására a rendelkezõ részben megjelölt tárgyban.<br>
A felhívás 4. pontja szerint a teljesítés határideje, a vállalkozási szerzõdés idõtartama: 15 év.<br>
Ajánlatkérõ a felhívása 8. pontjában határozta meg a részvételre jelentkezõktõl a pénzügyi, gazdasági és mûszaki alkalmasságuk igazolására kért adatokat és tényeket, a 9. b) pontban pedig megállapította az alkalmatlansági szempontokat. Ajánlatkérõ részvételi dokumentációjában határozta meg a részvételre jelentkezések benyújtásával kapcsolatos formai követelményeket.<br>
Ez a dokumentáció tartalmazta magát a részvételi felhívást is, és ebben a 9. b) pontban további alkalmatlansági szempontok szerepeltek. Negyedik szempontként megjelölésre került a következõ: "a részvételre jelentkezõ 2000. évi nettó árbevétele nem éri el a 400 millió forintot". Ezt az árbevétel követelményt a részvételi dokumentáció 1.1. pontja is tartalmazta.<br>
A részvételi dokumentációt a II. r. kérelmezõ 2002. március 1-jén, az I. r. kérelmezõ pedig március 4-én vásárolta meg.<br>
A részvételre jelentkezés határidejéig, 2002. március 18-ig részvételre jelentkezést nyújtott be a Mediso Kft., a Huniko Kft. és a kérelmezõk.<br>
A bontási eljárás során az I. r. kérelmezõ bejelentette jogi aggályát amiatt, hogy az egészségügyi közszolgáltatások nyújtásáról, valamint az orvosi tevékenység végzésének formáiról szóló 2001. évi CVII. tv. rendelkezéseire tekintettel ajánlatkérõ jogszerûen folytatja-e a közbeszerzési eljárását. Egyrészt kifogásolta, hogy nem határolható el egyértelmûen, hogy feladatátvállalásra vagy alvállalkozói szerzõdésre irányul-e beszerzés. Másrészt rámutatott arra, hogy az ajánlatkérõ az új törvényi és végrehajtási rendelkezések hatályba lépéséig ezt a közbeszerzési eljárását nem tudja befejezni, így megfontolandó, hogy a felhívását visszavonja.<br>
Ajánlatkérõ a 2002. március 26-án kelt levelében tájékoztatta a II. r. kérelmezõt arról, hogy a részvételi felhívása 4. alkalmatlansági szempontjára tekintettel a szerzõdés teljesítésére alkalmatlannak nyilvánította, mert a 2000. évi nettó árbevétele nem éri el a 400 millió Ft-ot.<br>
Ajánlatkérõ megkereste mind a Hajdú-Bihar Megyei Önkormányzatot, mind a Megyei Közigazgatási Hivatalt arra vonatkozó állásfoglalás érdekében, hogy a 2001. évi CVII. tv. rendelkezései érintik-e a közbeszerzési eljárását.<br>
A Megyei Közigazgatási Hivatal vezetõje arról tájékoztatta, hogy a kérdésben hivatalos állásfoglalást nem áll módjában adni, illetve utalt arra, hogy a közbeszerzési eljárás, illetve a megkötendõ szerzõdések jogszerûségének kérdésében a döntési hatáskör a Közbeszerzési Döntõbizottságot, illetve a bíróságot illeti.<br>
A Hajdú-Bihar Megyei Közgyûlés elnöke pedig arról tájékoztatta az ajánlatkérõt, hogy ezen törvény rendelkezései a már meghirdetett közbeszerzési eljárásokat nem érintik, a folyamatban levõ eljárásokra pedig nem tartalmaz rendelkezést a törvény.<br>
Ajánlatkérõ Közbeszerzési Bizottsága - a hiánypótlást követõen - 2002. április 2-án döntött a részvételi szakasz lezárásáról. A döntést 2002. április 3-án hirdették ki: a Huniko Kft. és a Mediso Kft. jelentkezését érvényesnek fogadták el, alkalmasnak minõsítették õket, és felhívták ajánlattélre.<br>
Az I. r. kérelmezõt pedig több okból alkalmatlannak nyilvánították.<br>
Ajánlatkérõ Közbeszerzési Bizottság 2002. április 4-én fogadta el - a késõbb többször is módosított - ajánlati felhívását.<br>
Ajánlatkérõ 2002. április 12-én küldte ki módosított ajánlati felhívását. Ebben a beszerzés tárgyát és a teljesítés határidejét a részvételi felhívásban foglaltakkal azonosan határozta meg.<br>
Az ajánlati felhívás 9. pontjában az alábbiak szerint rendelkezett a pénzügyi ellenszolgáltatás teljesítésének feltételeirõl:<br>
"Az ajánlattevõ az általa teljesített és lejelentett havi szolgáltatásokról a számlát tárgyhót követõ 3. napjáig nyújtja be. Csak azok a tételek fogadhatók el a számlán finanszírozandó teljesítményként, melyek a mindenkori OEP-finanszírozási feltételeknek megfelelnek, az OEP befogadja és finanszírozza. A számla tényleges kifizetése az OEP-finanszírozás megérkezését követõ hó 10. napja."<br>
A felhívás 15. j) pontjában ajánlatkérõ elõírta: "A nyertes ajánlattevõ a meglevõ eszközállományt közösen megállapított felértékelõ által felértékelt összeg megfizetése ellenében megvenni köteles ajánlatkérõtõl."<br>
Ajánlatkérõ ajánlati dokumentációt is összeállított, ebben részletesen bemutatta érintett osztályainak szervezeti, mûködési rendjét, tájékoztatást adott a szakmai elvárásokról, feladatokról, az elõzõ évi teljesítményekrõl és a rendelkezésre álló személyi, technikai feltételekrõl. Meghatározta specifikusan és határidõhöz kötötten a szükséges fejlesztéseket, továbbá az üzemeltetés, karbantartás és felújítás során ellátandó feladatokat.<br>
Az ajánlati dokumentáció III. fejezetében rendelkezett ajánlatkérõ a pénzügyi gazdasági feltételekrõl.<br>
A III. 1. pont szerint: "A teljesítményelszámolás alapja a mindenkori ambuláns német pont OEP által fizetett forintértéke, ez alkalmazandó mind a járó-, mind a fekvõbeteg-ellátás teljesítményére."<br>
A III. 2. pont szerint : "A szolgáltatás díja az ajánlattevõ által az ambuláns német pont alapján a közbeszerzési eljárásban megajánlott és elfogadott vállalkozói díj.<br>
A vállalkozói díj valamennyi, az ajánlattevõ részérõl felmerült költséget tartalmazza, beleértve az ajánlattevõ részérõl beszerzett tárgyi eszközök amortizációját is.<br>
A III. 3. pontban - részben az ajánlati felhívástól eltérõen - az alábbiak szerint rögzítette ajánlatkérõ a fizetési feltételeket:<br>
"A vizsgálatok elszámolása mind a járóbeteg-, mind a fekvõbeteg-ellátásban az ajánlatkérõn keresztül történik, járóbeteg német pontban. Ajánlattevõ tárgyhót követõ hó 3. munkanap végéig köteles elkészíteni az OEP által elõírt formátumban a havi teljesítményjelentést és megküldeni ajánlatkérõnek. Ajánlatkérõ átadja az OEP által visszaigazolt és finanszírozott teljesítményigazolást, megérkezése utáni második munkanapon, mely alapján ajánlattevõ jogosult számlát kiállítani."<br>
Az ajánlatok benyújtásának határideje: 2002. május 23-a.<br>
Az I. r. kérelmezõ 2002. március 29-én nyújtotta be a jogorvoslati kérelmét, amely D. 161/2002. szám alatt került iktatásra.<br>
Az I. r. kérelmezõ álláspontja szerint ajánlatkérõ beszerzésére a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. §. </a>i) pontja alapján nem terjed ki a Kbt. hatálya. Tárgyaláson tett nyilatkozatában részletezte, hogy mind a 2001. évi CVII. tv., mind a végrehajtására kiadott, a feladatellátási szerzõdések és a feladatátvállalási szerzõdések pályáztatásával és a pályázatok elbírálásával kapcsolatos részletes szabályokról szóló 58/2002. (III. 29.) Korm. rendelet és az egészségügyi közszolgáltatások alvállalkozásba adásának szakmai feltételeirõl szóló 14/2002. (III. 28.) EüM rendelet rendelkezései alapján megállapítható, hogy ajánlatkérõ beszerzése feladatellátási szerzõdés megkötésére irányul.<br>
Hivatkozott arra, hogy ajánlatkérõ a közbeszerzési eljárása indításakor ismerte a 2001. évi CVII. tv. rendelkezéseit és tudta, hogy kétszakaszos eljárását már csak az új jogi szabályozás hatálya alatt tudja befejezni, így jogsértõ, hogy eljárása során az új jogi szabályozás rendelkezései nem érvényesülnek.<br>
Megítélése szerint ellentmondásos, hogy az ajánlatkérõ nem az új szabályozás szerint alkotta meg alkalmatlansági szempontjait, és ezért a jelenleg hatályos rendelkezések szerint alkalmatlanokat hív fel ajánlattételre.<br>
Rámutatott arra is, hogy 2003. július 1-tõl kötelezõ felülvizsgálni majd a 15 évre megkötendõ eljárást lezáró szerzõdést, így érthetetlen, hogy nem vonja vissza felhívását.<br>
Kifejtette arra vonatkozó véleményét, hogy ajánlatkérõ önállóan döntött az eljárás tárgyát képezõ közbeszerzési eljárása indításáról, ugyanis a Hajdú-Bihar Megyei Önkormányzat Közgyûlése a 195/2001. (XI. 23.) MÖH határozatában csak lehetõséget teremtett az eljárás lefolytatására, továbbá ezen közgyûlési határozat meghozatalakor még nem alkotta meg az Országgyûlés a 2001. évi CVII. tv.-t.<br>
A tárgyaláson elõadta, hogy a részvételi dokumentációt 2002. március 4-én vásárolta meg, ekkor összevetette a 2001. évi CVII. tv. rendelkezéseivel és megállapította, hogy feladatellátása szerzõdés megkötésére irányul ajánlatkérõ beszerzése.<br>
Részvételre jelentkezését csak ügyfélképességének biztosítása érdekében nyújtotta be. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti tudomásra jutás idõpontját 2002. március 18-ban a részvételi jelentkezés határidejében jelölte meg, így álláspontja szerint jogorvoslati kérelme benyújtásával nem késett el.<br>
Kérte továbbá, hogy a Döntõbizottság ideiglenes intézkedéssel függessze fel a közbeszerzési eljárást, továbbá ajánlatkérõt marasztalja az eljárással felmerült költségekben. Költségigényét 215 500 Ft-ban jelölte meg: 150 000 Ft igazgatási szolgáltatási díj és 65 500 Ft a részvételi dokumentáció díja.<br>
A II. r. kérelmezõ 2002. április 3-án adta postára a jogorvoslati kérelmét, amely 2002. április 4-én érkezett meg a Döntõbizottságra és D. 171/2002. sz. alatt került iktatásra.<br>
A II. r. kérelmezõ elõadta, hogy az ajánlatkérõ 2002. március 26. napján kelt, õt a szerzõdés teljesítésére alkalmatlanná minõsítõ döntését 2002. március 27-én kézbesítették részére, így jogorvoslati kérelmét határidõben nyújtotta be.<br>
Kérte az alkalmatlanná nyilvánító ajánlatkérõi döntés megsemmisítését, ideiglenes intézkedés meghozatalát a közbeszerzési eljárás felfüggesztésére és az ajánlatkérõ marasztalását az eljárási költségekben.<br>
Álláspontja szerint irányadónak a részvételi felhívásnak a Közbeszerzési Értesítõben megjelent szövegét kell tekinteni, ez pedig a 9. b) pontban nem tartalmazta alkalmatlansági szempontként a 2000. évre nettó 400 millió Ft árbevétel-követelményt. A részvételi dokumentációban, vagy az ahhoz csatolt részvételi felhívásban ajánlatkérõ nem írhat elõ további alkalmatlansági szempontot, illetve elõírás esetén az nem alkalmazható.<br>
Ajánlatkérõ írásbeli és szóbeli észrevételében a jogorvoslati kérelmek elutasítását kérte.<br>
Ajánlatkérõ mindkét kérelmezõ vonatkozásában - a tárgyaláson - hivatkozott arra, hogy kérelmük elkésett.<br>
Az I. r. kérelmezõ tekintetében elõadta, hogy 2002. március 4-én vette át a részvételi dokumentációt, ekkor már tudomására jutott az általa vélt jogsértés, és ehhez képest elkésett jogorvoslati kérelme benyújtásával.<br>
A II. r. kérelmezõ vonatkozásában arra hivatkozott, hogy a részvételi jelentkezési határidõtõl - 2002. március 18-tól - számítva a 15 napos határidõ letelt.<br>
Ajánlatkérõ az I. r. kérelmezõ vonatkozásában úgy nyilatkozott, hogy a jogorvoslati kérelme alaptalan, és kérte elutasítani.<br>
Elõadta, hogy a Hajdú-Bihar Megyei Önkormányzat 11/1999. (XII. 1.) MÖR rendelete alapján az ajánlatkérõ mint az önkormányzat által fenntartott költségvetési szerv, jogosult közbeszerzési eljárás lefolytatására.<br>
A megyei önkormányzat pedig a jogalkotásról szóló 1987. évi XI. tv. rendelkezései szerint jogszabálynak minõsülõ önkormányzati határozatban - 195/2001. (XI. 23.) - döntött arról, hogy a beszerzés szolgáltatás vásárlásával, közbeszerzési eljárás lefolytatása mellett valósuljon meg. Kijelölte a végrehajtásáért felelõs személyt és a végrehajtásra határidõt is megállapított. A határozat elõterjesztésének része volt a részvételi felhívás is.<br>
Ajánlatkérõ álláspontja szerint a megyei önkormányzat határozatában foglaltakat mindaddig köteles végrehajtani, amíg a feladat végrehajtását elrendelõ megyei közgyûlés az ellenkezõjérõl nem dönt.<br>
Ajánlatkérõ kiemelte, hogy a jogalkotásról szóló törvényi rendelkezések értelmében a jogszabályoknak visszamenõleges hatálya nem lehet.<br>
Az I. r. kérelmezõ által hivatkozott törvény és végrehajtási rendeletei pedig 2002. március 31. napjával léptek hatályba, ekkor a közgyûlés már döntött, ajánlatkérõ a közbeszerzési eljárását megindította, a részvételi jelentkezés határideje is letelt. Hangsúlyozta, hogy a megyei közgyûlés határozata meghozatalakor az új törvény még nem került megalkotásra, a közbeszerzési eljárása megindításakor pedig csak az 9. § (2) bekezdése lépett hatályba, amely az alvállalkozói szerzõdésre vonatkozik, így nem irányadó a beszerzésére.<br>
Utalt arra is e körben, hogy az új jogszabályi rendelkezésekre, illetve azok alkalmazásának kérdésességére tekintettel megkereste mind a megyei közgyûlés elnökét, mind a megyei közigazgatási hivatalt, de sem a közbeszerzési eljárás leállítására, sem jogszabálysértés megállapítására nem került sor.<br>
Tárgyaláson tett nyilatkozatában kifejtette azon álláspontját, hogy amennyiben egy közszolgáltatást nyújtó egészségügyi intézmény (pl. kórház) úgy kívánja ellátni az egészségügyi közszolgáltatást, hogy erre külsõ vállalkozóval szerzõdést köt, akkor ez a szerzõdéskötés, illetve ennek lebonyolítása nem tartozik az új törvény hatálya alá. E körben hivatkozott arra, hogy nem a fenntartó köti meg a szerzõdést, és a fenntartónak nincs olyan határozata, mely szerint nem a saját intézménye útján látja el a feladatot.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdésére tekintettel ajánlatkérõ csatolta Közbeszerzési Bizottságának Szervezeti és Mûködési Szabályzatát, a vonatkozó utasításokat, szabályzatokat. Elõadta, hogy álláspontja szerint a konkrét beszerzés vonatkozásában az egy személyre leszûkített felelõsség kérdése nem vizsgálható megalapozottan.<br>
A II. r. kérelmezõ jogorvoslati kérelme vonatkozásában bejelentette, hogy csak abból értesült attól, hogy a Közbeszerzési Értesítõben közzétett részvételi felhívása 9. b) pontjából többek között a negyedik alkalmatlansági szempont kimaradt.<br>
Elõadta, hogy a hiányos megjelenésben mulasztás nem terheli, mert a részvételi felhívása szövegét pontosan és teljeskörûen adta le a szerkesztõség részére. Bejelentette, hogy a hiányosság pótlásra került, és kérésére a Közbeszerzési Értesítõ 2002. április 17-i 16. számában megjelent a helyesbítés errõl.<br>
Ajánlatkérõ álláspontja szerint a II. r. kérelmezõ jogorvoslati kérelme alaptalan. A részvételi dokumentáció egyértelmûen tartalmazta alkalmatlansági szempontként a 2000. évre a 400 millió forintos nettó árbevétel-követelményt, ezt a dokumentációt a II. r. kérelmezõ megvásárolta, így a feltételt ismerte és nem kifogásolta. Erre tekintettel jogszerûen nyilvánította alkalmatlannak a II. r. kérelmezõt.<br>
A II. r. kérelmezõ az I. r. kérelmezõ jogorvoslati kérelmére tett észrevételében bejelentette, hogy az abban foglaltakkal egyetért.<br>
A Huniko Kft. írásbeli és szóbeli észrevételében kérte a jogorvoslati kérelmek elutasítását az ajánlatkérõ által kifejtettekkel azonos okokból.<br>
A Döntõbizottság a két folyamatban levõ jogorvoslati eljárást D. 161/2002. sz. alatt egyesítette.<br>
A Döntõbizottság elsõdlegesen azt vizsgálta, hogy a jogorvoslati kérelmek a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott jogvesztõ határidõn belül kerültek-e benyújtásra.<br>
A Döntõbizottság alábbi indokokra tekintettel megállapította, hogy az I. r. kérelmezõ jogorvoslati kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint: "Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon lehet kérelmezni vagy kezdeményezni... E határidõk elmulasztása jogvesztéssel jár."<br>
Maga az I. r. kérelmezõ ismerte el a tárgyaláson, hogy 2002. március 4-én, a részvételi dokumentáció megvásárlását követõen megállapította, hogy jogsértõ ajánlatkérõ felhívása.<br>
Az I. r. kérelmezõ a tudomásszerzése 2002. március 4-i idõpontjához képest jogorvoslati kérelmét csak március 29-én nyújtotta be és ennek alapján a Döntõbizottság megállapította, hogy az I. r. kérelmezõ jogorvoslati kérelmét a tudomásszerzéstõl számított 15 napos jogvesztõ határidõ letelte után nyújtotta be, így az elkésett.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva fentiek alapján megállapította, hogy az I. r. kérelmezõ jogorvoslati kérelme elkésett, ezért azt a Kbt. 88. § (1) bekezdés a) pontja alapján elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdésének rendelkezései a jogsértõ esemény bekövetkezésére vonatkoznak, és ezeket a Kbt. 79. § (7) bekezdésében meghatározott objektív, a jogsértõ esemény bekövetkezésétõl számított 90 napos határidõ számításánál kell figyelembe venni. A szubjektív, a tudomásszerzéstõl számított 15 napos határidõ mindig a kérelmezõnek a jogsértésrõl való személyes tudomásszerzésétõl számít, így a Kbt. 79. § (8) bekezdése jelen esetben nem irányadó.<br>
A Döntõbizottság megállapította, hogy a II. r. kérelmezõ jogorvoslati kérelme a Kbt. fentiekben ismertetett 79. § (7) bekezdésében meghatározott határidõn belül került benyújtásra.<br>
A II. r. kérelmezõ jogorvoslati kérelmében az õt alkalmatlanná nyilvánító ajánlatkérõi döntést támadta. Ezt a döntést ajánlatkérõ 2002. március 26-án hozta meg, errõl a II. r. kérelmezõ március 27-én értesült. Ezen idõpontok alapján pedig egyértelmûen megállapítható, hogy a II. r. kérelmezõ jogorvoslati kérelmének 2002. április 3-i postára adása a 15 napos szubjektív határidõn belül történt meg.<br>
Az ajánlatkérõ és a Huniko Kft. által, a határidõ számításának kezdõ idõpontjául, II. r. kérelmezõ esetében megjelölt részvételre jelentkezési határidõ - miként arra a fentiekben rámutatott a Döntõbizottság - szubjektív, a 15 napos határidõnél nem vehetõ figyelembe.<br>
A Döntõbizottság jogorvoslati eljárása során tájékoztatta a feleket arról, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján hivatalból eljár, és ennek keretében hivatalból vizsgálja a Kbt. 6. § i) pontjában foglalt rendelkezések érvényesülését.<br>
Erre tekintettel a Döntõbizottság a II. r. kérelmezõ jogorvoslati kérelmének érdemi elbírálását megelõzõen vizsgálta, hogy a Kbt. hatálya alá tartozik-e ajánlatkérõ közbeszerzési eljárása.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 1-2. §</a>-a határozza meg a Kbt. hatálya alá tartozó szervezeteket és beszerzéseket. A Kbt. 1. §-a szerint: "E törvény hatálya alá tartoznak a következõ szervezeteknek a 2. § (1) bekezdése szerinti beszerzései", az a) pont alá tartozó szervezet az ajánlatkérõ is, mint helyi önkormányzati költségvetési szerv.<br>
Többek között a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. §-a</a> rendelkezik azokról a beszerzésekrõl, amelyekre nem terjed ki a Kbt. hatálya.<br>
A <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § i</a>) pontja szerint:<br>
"E törvény hatálya nem terjed ki a beszerzésre, ha az ezzel kapcsolatos szerzõdést kizárólag más törvényben vagy törvény felhatalmazása alapján hozott egyéb jogszabályban meghatározott - az e törvény szerinti eljárástól kizárólag a beszerzés tárgya vagy körülményei miatt indokolt körben eltérõ - feltételek mellett vagy eljárás alapján lehet megkötni."<br>
A Döntõbizottság az alábbi indokokra tekintettel megállapította, hogy ajánlatkérõnek az eljárás tárgyát képezõ beszerzésére nem terjed ki a Kbt. hatálya.<br>
A Döntõbizottság elsõdlegesen azt az ajánlatkérõ által hivatkozott szempontot vizsgálta, hogy a 2001. évi CVII. tv. visszamenõlegesen érinti-e az ajánlatkérõ beszerzését.<br>
A Döntõbizottság megállapította, hogy a konkrét esetben nem történt visszamenõleges törvényi szabályozás.<br>
A 2001. évi CVII. törvény a Magyar Közlöny 2001. december 24-i 153. számában került kihirdetésre.<br>
A törvény 9. § (2) bekezdése 2002. január 1. napján, többi rendelkezése pedig 2002. március 31. napján lépett hatályba.<br>
A jogalkotásról szóló 1987. évi XI. tv. (továbbiakban Jtv.) és az általános joggyakorlat megkülönbözteti a jogszabályok kihirdetését és hatályba lépését.<br>
A kihirdetés a már elfogadott, érvényes jogszabály közzétételét jelenti. A Jtv. 14. § (1) bekezdése kimondja, hogy a jogszabályt a Magyar Köztársaság hivatalos lapjában, a Magyar Közlönyben kell kihirdetni. Ez megtörtént 2001. december 24. napján.<br>
A hatálybalépés pedig az az idõpont, amelytõl kezdõdõen a már kihirdetett jogszabályt kötelezõ alkalmazni.<br>
A Jtv. 12. §-a az alábbiak szerint rendelkezik a hatálybelépésrõl:<br>
"12. § (1) A jogszabályban meg kell határozni hatálybalépésének napját. A jogszabály egyes rendelkezéseinek hatálybelépésére különbözõ idõpontokat is meg lehet állapítani.<br>
(2) A jogszabály a kihirdetését megelõzõ idõre nem állapíthat meg kötelezettséget, és nem nyilváníthat valamely magatartást jogellenessé.<br>
(3) A jogszabály hatálybalépésének napját úgy kell meghatározni, hogy kellõ idõ maradjon a jogszabály alkalmazására való felkészülésre."<br>
A Jtv. idézett 12. § (2) bekezdése a kihirdetést megelõzõ idõre tiltja a jogi szabályozást. Ez az, ami visszamenõleges hatályú szabályozásnak minõsül, mivel ezelõtt az idõpont elõtt nincs elfogadott, érvényes és közzétett jogszabály.<br>
Jelen esetben a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) bekezdésére tekintettel ajánlatkérõ az eljárását csak 2002. február 20-án indította meg felhívása közzétételével. Így visszamenõleges szabályozásra hivatkozásnak nincs sem ténybeli, sem jogi alapja. A közbeszerzési eljárás indítása a kihirdetést követõen történt.<br>
A Döntõbizottság - hatáskör hiánya miatt - nem vizsgálta azt a kérdést, hogy a tulajdonos, illetve a fenntartó önkormányzatnak a hivatkozott közbeszerzéssel kapcsolatos határozata jogszerû-e, illetve az miként változtatható meg, miként hajtható végre.<br>
A Döntõbizottság megállapította, hogy a kihirdetés és a hatálybeléptetés között több mint három hónap van. Ennek a három hónapos idõtartamnak a célját pedig Jtv. 13. § (3) bekezdése abban jelöli meg: "kellõ idõ maradjon a jogszabály alkalmazására való felkészülésre."<br>
Ajánlatkérõ a kétszakaszos közbeszerzési eljárását az új törvény kihirdetését követõen másfél hónappal indította. Egyértelmûen megállapítható a részvételi felhívásban meghatározott határidõkbõl, a kétszakaszos eljárás lefolytatásának idõtartama miatt az nem fejezhetõ be az új törvény hatályba lépéséig. A konkrét esetben az új törvény hatálybalépéséig, 2002. március 31-ig még a részvételi szakaszt lezáró döntés sem került meghozatalra, az ezt követõ eljárási szakaszok (ajánlati felhívás, ajánlattétel, értékelés, eljárást lezáró döntés, szerzõdéskötés) pedig már teljes egészében a hatályba lépést követõ idõszakra esnek.<br>
A Kbt. fentiekben idézett 6. § i) pontja értelmében nem tartozik a Kbt. hatálya alá az a beszerzés, amelyre a szerzõdést kizárólag más törvényben vagy törvény felhatalmazása alapján hozott egyéb jogszabályban meghatározott feltételek mellett vagy eljárás alapján lehet megkötni.<br>
Jelen esetben a fentiek alapján már a közbeszerzési eljárás indításakor ismert volt, hogy az ajánlatkérõ a szerzõdést már csak az új törvényi rendelkezés hatálya alatt köthetné meg. Az új, a 2001. évi CVII. tv. a szerzõdésekre a Kbt.-tõl eltérõ feltételeket határozott meg, ezért amennyiben ajánlatkérõ beszerzésének tárgya egyezik az új jogszabály által eltérõ feltételû szerzõdésekével, abban az esetben ajánlatkérõ nem rendelkezik ajánlatkérõi jogosultsággal az eljárás tárgyát képezõ beszerzésre.<br>
A 2001. évi CVII. tv. 1. §-a kimondja, hogy hatálya kiterjed az egészségügyi közszolgáltatásokra, az azokat nyújtó egészségügyi intézményekre, az egészségügyi közszolgáltatás nyújtását szolgáló vagyontárgyakra, továbbá az egészségügyi szolgáltatást nyújtó dolgozókra.<br>
Az egészségügyi közszolgáltatás fogalmát a 2. § (1) bekezdés a) pontja az alábbiak szerint határozta meg: "részben vagy egészben az államháztartás terhére finanszírozott egészségügyi szolgáltatás".<br>
A törvény 3. § (4) bekezdése kimondja: "Bármely egészségügyi szolgáltató - külön jogszabályban foglaltaknak megfelelõen - jogosult egészségügyi közszolgáltatás nyújtására, amennyiben az OEP-pel finanszírozási szerzõdést köt."<br>
A törvény 4. § (1) bekezdése szerint: "Amennyiben az egészségügyi közszolgáltatásról gondoskodó szerv egészségügyi ellátási kötelezettségeit nem saját tulajdonában vagy fenntartásában levõ egészségügyi intézmény útján látja el, az ellátás megfelelõ színvonalú teljesítése, illetve az ellátás biztonsága érdekében az egészségügyi szolgáltatóval a 6-7. § szerinti szerzõdést köt."<br>
A 6. § a feladatellátási szerzõdést, a 7. § a feladatátvállalási szerzõdést szabályozza. Mindkét szerzõdésfajta szerint egészségügyi szolgáltató nyújtja az egészségügyi közszolgáltatást. Különbség abban van, hogy saját tulajdonban, használatban levõ létesítményben és eszközökkel vagy a fenntartó tulajdonában levõ létesítményben és/vagy eszközökkel nyújtja az egészségügyi közszolgáltatást.<br>
A 6. § (2) bekezdése és a 7. § (2) bekezdése lényegében azonosan szabályozza a szerzõdések kötelezõ tartalmi elemeit (pl. területi ellátási kötelezettség, rendelkezésre bocsátott létesítmények, eszközök jegyzéke, létesítményfenntartás, üzemeltetés, karbantartás, munkavállalók további foglalkoztatásával kapcsolatos kérdések).<br>
A törvény 27. § felhatalmazta a kormányt, hogy rendeletben határozza meg a feladatellátási és feladatátvállalási szerzõdések pályáztatásával és a pályázatok elbírálásával kapcsolatos részletes szabályokat. Ez az 58/2002.<br>
(III. 29.) Korm. rendelet, amely tartalmazza a pályázati felhívás, a pályáztatás, az értékelés és az ezekhez kapcsolódó területek szabályozását.<br>
A Döntõbizottság ezen új jogi szabályozás áttekintésébõl azt a következetést vonta le, hogy a törvényalkotó arra az esetre állapított meg a Kbt.-tõl eltérõ szerzõdéskötési szabályokat, amennyiben az egészségügyi közszolgáltatás nem a saját tulajdonban, fenntartásban levõ egészségügyi intézmény útján kerül nyújtásra.<br>
Ennek tükrében azt vizsgálta a Döntõbizottság, hogy mi ajánlatkérõ beszerzésének a tárgya, illetve a beszerzés által az egészségügyi közszolgáltatást ki nyújtja majd: továbbra is ajánlatkérõ, vagy a közbeszerzési eljárás nyertese.<br>
Ajánlatkérõ a részvételi felhívás 3. a) pontjában azt a tájékoztatást adta, hogy középtávú (3-5 éves) rekonstrukció, fejlesztés és hosszú távú 15 éves üzemeltetés és teljes körû karbantartás elvégzése a beszerzése tárgya.<br>
A felhívása 2. d) pontjában pedig az alábbiakat rögzítette: "A szerzõdés meghatározása, aminek megkötése érdekében tárgyalni kívánnak: az ajánlati dokumentációban szereplõ feltételek szerinti vállalkozási szerzõdés.<br>
Az ajánlati felhívásban ajánlatkérõ a részvételi felhívással azonosan jelölte meg a beszerzése tárgyát.<br>
Ajánlatkérõ a részvételi, illetve ajánlati felhívása és ajánlati dokumentációja feltételei között rögzítette többek között:<br>
- a nyertes ajánlattevõ a kórház érintett munkakörben dolgozóit munkaszerzõdéssel kell hogy alkalmazza - részvételi felhívás 13. pont kilencedik francia bekezdés,<br>
- a felek közötti elszámolás alapja a havonta teljesített tételek után az OEP által elfogadott és finanszírozott tételek, az OEP kifizetése után állítható ki a számla - ajánlati felhívás 9. pontja, dokumentáció III. 2. és 3. pont,<br>
- a szolgáltatás biztosításához szükséges rendszerek kivitelezése és üzemeltetése a nyertes ajánlattevõ feladata - részvételi felhívás 13. pont 8. francia bekezdése,<br>
- a nyertes ajánlattevõ a meglevõ eszközállományt felértékeléssel megállapított ellenértéken köteles megvenni - 15. j) pont<br>
- az ajánlattevõ az ajánlatkérõ helyiségei használatának ellenértékére tegyen ajánlatot - 15. n) pont<br>
- a dokumentációban részletesen meghatározásra került az ellátási terület és a járó-, fekvõbeteg-ellátás során elvégzendõ feladatok,<br>
- a dokumentáció 10. pontjában ajánlattevõ felelõsségét írták elõ a tevékenység szakszerû folytatásáért.<br>
A Döntõbizottság ajánlatkérõ felhívásai és dokumentációja - különösen azok fenti pontjai - alapján azt a következtetést vonta le, hogy ténylegesen az egészségügyi közszolgáltatást a radiológiai diagnosztikában és nukleár-diagnosztikában a nyertes ajánlattevõ nyújtja ajánlatkérõ helyiségeiben a tõle megvett, illetve fejlesztett, pótolt eszközökkel, átvett személyi állománnyal.<br>
Erre tekintettel ilyen típusú jogviszonyra csak az új törvényben meghatározott feladatellátási, illetve feladatátvállalási szerzõdés köthetõ. Ennek alapján ajánlatkérõ jelen beszerzés tekintetében ajánlatkérõi jogosultsággal a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja alapján nem rendelkezik, mert a 6. § i) pont a beszerzés tárgyára vonatkozóan más jogszabály rendelkezését rendeli alkalmazni, nem pedig a Kbt. szabályai szerint köthetõ szerzõdés.<br>
Ajánlatkérõnek ugyanis a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja alapján nem általános jelleggel áll fenn ajánlatkérõi jogosultsága, hanem csak azon beszerzésekre, amelyeket a 2. § (1) bekezdése meghatároz és amelyek vonatkozásában nem állapít meg kivételt a 6. §. A Döntõbizottság pedig arra tekintettel állapította meg ajánlatkérõ ajánlatkérõi jogosultságának hiányát, mert jelen beszerzésére a 6. § i) pontja alapján nem terjed ki a jogosultsága.<br>
Nem fogadta el a Döntõbizottság ajánlatkérõ azon érvelését, hogy azért nem vonatkozik rá a konkrét esetben az új szabályozás, mert nem a fenntartó - azaz az egészségügyi közszolgáltatásról gondoskodó szerv -, hanem maga ajánlatkérõ, az egészségügyi intézmény a beszerzõ, a kiíró. Ugyanis az új jogi szabályozás arra is kiterjed, ki köthet ilyen típusú szerzõdéseket. Úgyszintén nem ítélte relevánsnak a Döntõbizottság a jogviszony megítélésénél, hogy ajánlatkérõ olyan konstrukciót dolgozott ki, melyben továbbra is õ marad az OEP-pel jogviszonyban. Két okból sem. Egyrészt látható, hogy ajánlatkérõ csak "közvetítõ" ebben, mivel a nyertes szolgáltató által készített teljesítményösszesítést továbbítja az OEP-nek, majd a finanszírozás megérkezte után kiállítható a számla, és ajánlatkérõ azt átutalja. Másrészt erre a kérdésre is vonatkozik az új törvényi szabályozás azon fentiekben idézett része, mely szerint minden egészségügyi szolgáltató jogosult egészségügyi közszolgáltatás nyújtására, amennyiben az OEP-pel finanszírozási szerzõdést köt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva - a fentiekre tekintettel - a Kbt. 88. § (1) bekezdés d) pontja alapján megállapította, hogy ajánlatkérõ megsértette a Kbt. 6. § i) pontjára tekintettel a Kbt. 1. § a) pontját, és ezért a Kbt. 88. § (1) bekezdés c) pontja alapján megsemmisítette ajánlatkérõ részvételi felhívását és az azt követõ döntéseit.<br>
A Döntõbizottság érdemben nem vizsgálta a II. r. kérelmezõ jogorvoslati kérelmét, mert a fentiekben megállapította, hogy magának a közbeszerzési eljárásnak a megindítása is jogszabálysértõ volt, ezért az ezt követõ döntések tartalmi helyessége már nem vizsgálható.<br>
A Döntõbizottság jogsértést állapított meg ajánlatkérõ részérõl, ezért a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §.</a> (1) bekezdés f) pontjának - 2002. január 1. napjától - kötelezõ rendelkezése alapján döntött a bírság kiszabásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A hatályos jogszabályi rendelkezések értelmében a bírság összegének minimuma egymillió forint.<br>
A Döntõbizottság a jogsértés súlyára, a beszerzés tárgyára tekintettel a minimális összegnél magasabb mértékû bírság kiszabását látta indokoltnak. A részvételi felhívás és az azt követõ döntések megsemmisítésével ugyanakkor a jogsérelem reparálható, ezért a Döntõbizottság a bírság összegét kettõmillió forintban állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja elõírja a jogsértésért felelõs személy bírságolását is.<br>
A Döntõbizottság eljárása során áttekintette a becsatolt szabályzatokat és ajánlatkérõ közbeszerzési eljárása során a ténylegesen megtörtént döntéshozatali mechanizmust, különös figyelemmel a közbeszerzési eljárás elõkészítésére és indítására. Ennek alapján - tekintettel a tulajdonossal, a fenntartóval fennálló jogviszonyokra is - a Döntõbizottság álláspontja szerint a konkrét esetben nem lehet megalapozott következtetést levonni a jogsértésért felelõs személyre. Emiatt a Döntõbizottság személyi bírságot nem szabott ki.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján az eljárási költségek viselésérõl akként rendelkezett, hogy a felek viselik az eljárással felmerült költségeiket.<br>
E szakasz szerint: "A Bizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással felmerült költségek viselésére."<br>
A Döntõbizottság a fentiekben megállapította, hogy az I. r. kérelmezõ jogorvoslati kérelme elkésett, és e tényre tekintettel eljárási költség részére nem állapítható meg.<br>
A részvételi dokumentáció díjával kapcsolatban tájékoztatja a Döntõbizottság az I. r. kérelmezõt, hogy arra nem vonatkoznak a Kbt. fentiekben hivatkozott a költségviselésrõl szóló rendelkezései.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdése határozza meg azokat az eseteket, amikor a dokumentáció ellenértéke visszajár.<br>
A közbeszerzési eljárás jelenlegi stádiumában ezen esetek fennállása nem állapítható meg.<br>
A II. r. kérelmezõ jogorvoslati kérelme az alkalmatlanná nyilvánító ajánlatkérõi döntésre vonatkozott. A kérelem - a fentiekben ismertetett - okokból érdemi elbírálást nem nyerhetett, és a Döntõbizottság e tényre tekintettel nem látott lehetõséget a költségekben marasztalásra.<br>
A Döntõbizottság eljárása során ideiglenes intézkedést nem hozott, mert annak törvényi feltételei a rendelkezésre álló adatok alapján nem voltak megállapíthatóak.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. május 13.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>