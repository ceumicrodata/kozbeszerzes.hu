<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4544)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.196/10/2002.<br>
<br>
Tárgy: a VO-TEX Kft. jogorvoslati kérelme a Budapesti Közlekedési Vállalat Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. László Jenõ ügyvéd (1036 Budapest, Lajos u. 105.) által képviselt VO-TEX Kft. (1182 Budapest, Üllõi út 779., továbbiakban: kérelmezõ) jogorvoslati kérelmét, melyet a Budapesti Közlekedési Vállalat Rt. (1072 Budapest, Akácfa u. 15., nevében és képviseletében eljár: BKV Rt. Gazdasági Igazgatóság Logisztikai Iroda 1072 Budapest, Akácfa u. 15., a továbbiakban: ajánlatkérõ) "a keretszerzõdés idõtartamán belül, a munkavállalók ellátása, kiszolgálása nõi és férfi formaruhával, téli, nyári kivitelben. Valamint felmerülõ igény szerint méretes ruha készítése, az érvényes kihordási idejû formaruhák méretre igazítása, javítása" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. december 19-i számában megjelent felhívásában nyílt eljárás keretében, vállalkozási keretszerzõdés formájában kért ajánlatot a rendelkezõ részben meghatározott beszerzés tárgyában.<br>
A felhívás 11. a) pontjában a mûszaki alkalmasság igazolására kért adatok és tények igazolása körében elõírta, hogy:<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjában meghatározott az elõzõ 2 évre (1999, 2000) vonatkozó referenciákat az ajánlati dokumentációban megjelölt feltételeknek megfelelõen, referencialevelek formájában kérjük csatolni,<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontja szerint a mûszaki-technikai felszereltség, a kiszolgálóhely bemutatása,<br>
- az ajánlattevõnek termékenként 2 db mintát - térítésmentesen - kell az ajánlattal párhuzamosan csatolni (a mintadarabokat az ajánlattevõnek - nyertes termékek kivételével - az eredményhirdetést követõ 15. naptári napig az ajánlatkérõ visszaszolgáltatja (amennyiben az ajánlattevõ ajánlatához nem csatolja termékenként a 2-2 db mintát, az ajánlata érvénytelen),<br>
- az ajánlathoz - térítésmentesen - csatolni kell a formaruhák (télikabát, nyári dzseki, téli, nyári zakók, nadrágok, aljak, szövetmellények) gyártásánál felhasználásra kerülõ alapanyagok mintáit (140 cm-nél kisebb szélesség esetén 3 fm, 140 cm vagy nagyobb szélesség esetén 1,5 fm az anyag teljes szélességében).<br>
A 11. b) pontban az ajánlattevõnek a szerzõdés teljesítésére alkalmatlanná minõsítésének szempontjai körében elõírta, hogy:<br>
- ha az ajánlattevõ vagy megnevezett alvállalkozója nem rendelkezik ezen eljárás tárgyában az elmúlt 2 évben (1999, 2000) évente hasonló volumenû referenciával [hasonló volumenû referenciának minõsül a 3. a) pontban megjelölt mennyiség 50%-a/év],<br>
- ha az ajánlattevõ nem a dokumentációban elõírtaknak megfelelõ, a 11. a) pontban meghatározott mintadarabokat mellékeli,<br>
- ha az ajánlattevõ nem a dokumentációban elõírtaknak megfelelõ, a 11. a) pontban meghatározott alapanyagmintákat mellékeli.<br>
Ajánlatkérõ dokumentációt is kibocsátott, ebben ismertette a feladat meghatározását, az elbírálás menetét és mellékleteket csatolt.<br>
Az ajánlatok bontási határidejére, 2002. január 29-re, a kérelmezõ és az MBC Kft. nyújtott be ajánlatot. Ajánlatkérõ az ajánlatokat megvizsgálta, hiánypótlási lehetõséget biztosított, majd a 2002. március 29-i eredményhirdetésen kérelmezõ ajánlatát érvénytelennek nyilvánította és az MBC Kft.-t hirdette ki nyertesnek.<br>
Kérelmezõ 2002. április 11-én jogorvoslati kérelmet terjesztett elõ, melyben kérte, hogy a Döntõbizottság állapítson meg jogsértést, semmisítse meg ajánlatkérõnek azon döntését, amellyel nem engedte megtekinteni a nyertesi mintákat. Elõadta, hogy az eredményhirdetést követõen 2002. április 3-án felkérte az ajánlatkérõt arra, hogy engedélyezze a nyertes ajánlatában szereplõ és az ajánlatkérõ döntésének meghozatalával összefüggésben figyelembe vett mûszaki paraméterek és minták megtekintését. Az ajánlatkérõ ezt a kérésüket a 2002. április 5-én kelt intézkedésével azzal utasította el, hogy "A Közbeszerzési Törvény nem ír elõ olyan kötelezettséget az ajánlatkérõ számára, mely lehetõvé tenné, hogy harmadik személy szabadon betekintést nyerjen az ajánlatkérõ birtokában lévõ ajánlatokba."<br>
Kérelmezõ álláspontja szerint az ajánlatkérõ fenti álláspontja téves, és intézkedésével megsértette a közbeszerzési eljárást az alábbiak miatt:<br>
Az ajánlati felhívás szerint [3. a) pont] a beszerzés tárgyára vonatkozó részletes specifikációt az ajánlati dokumentáció tartalmazza. Az ajánlati dokumentáció a beszerzés tárgyára vonatkozóan részletesen meghatározza a mûszaki paramétereket és a benyújtandó mintákra vonatkozó követelményeket [dokumentáció 8 sz. melléklete, illetve az ajánlati felhívás 11. a) pontja].<br>
Az ajánlati felhívás 11. b) pontja szerint az ajánlattevõ a szerzõdés teljesítésére alkalmatlannak minõsül, ha nem a dokumentációban elõírt mintadarabokat és alapanyagmintákat mellékeli.<br>
A fentiekbõl következik, hogy a dokumentációban meghatározott mintadarabokat és alapanyagmintákat az ajánlattevõk alkalmasságának vagy alkalmatlanságának minõsítése során az ajánlatkérõ döntése meghozatalával összefüggésben figyelembe vette. Ezért a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(3) bekezdése szerint ezekre az adatokra nem vonatkoznak a Kbt. 45. § (2) bekezdésének az üzleti titokra vonatkozó rendelkezései. Ezek az adatok a döntés kihirdetésekor és azt követõen [61. § (3) bekezdés] tehát nyilvánosak, azt a közbeszerzési eljárásban részt vevõ más ajánlattevõ megtekintheti.<br>
Ajánlatkérõ észrevételében elõadja, hogy a Kbt.-ben megfogalmazott nyilvánosság nem abban nyilvánul meg, hogy a felek egymás ajánlatait korlátlanul tanulmányozhatják, hanem abban, hogy a Kbt.-ben meghatározott adatokat nyilvánosan ki kell hirdetni.<br>
A kérelmezõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>(2) bekezdésében és 61. § (3) bekezdésében foglalt Kbt.-beli rendelkezésekbõl álláspontjuk szerint nem következik az, hogy a BKV Rt.-nek kötelezettsége a nyertes MBC Kft. ajánlatában foglalt és a döntés meghozatalával összefüggésben figyelembe vett mûszaki paraméterekre és mintákra nézve betekintést engedni a kérelmezõ számára.<br>
Szerintük a BKV Rt. a közbeszerzési eljárás során a nyilvánosság alapelvét a törvényben meghatározott adatok nyilvános kihirdetése útján maradéktalanul biztosította.<br>
Hivatkoznak a <a href="http://net.jogtar.hu/jr/gen/getdoc.cgi?docid=99500040.tv#84">Kbt. 84. §-</a>ában foglaltak alapján arra is, hogy a jogalkotónak láthatóan nem az volt a szándéka, hogy az ajánlatok adatai bárki részére hozzáférhetõek legyenek.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett - rendelkezésre álló - dokumentumok alapján megállapította, hogy a jogorvoslati kérelem megalapozatlan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése alapelvi szinten a nyilvánosság vonatkozásában a következõket írja elõ: A közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdés elõírja, hogy az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1)-(2) bekezdése szerint: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az eredményhirdetésre az ajánlattevõket, továbbá - a közbeszerzéshez központi költségvetési támogatásban részesülõ ajánlatkérõ esetén - a külön jogszabályban meghatározott szerveket, személyeket meg kell hívni."<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése szerint: Az ajánlatkérõnek az eljárás eredményérõl szóló tájékoztatót legkésõbb annak kihirdetésétõl, illetõleg - eredménytelen eljárás esetén - az eredményhirdetés határidejének lejártától számított öt munkanapon belül a 6. számú mellékletben meghatározott minta szerinti hirdetményben közzé kell tennie. A közbeszerzési eljárás e hirdetmény közzétételével, illetve ha a szerzõdéskötés késõbb történik, azzal zárul le.<br>
A <a href="http://net.jogtar.hu/jr/gen/getdoc.cgi?docid=99500040.tv#58">Kbt. 58. §-</a>a szerint az ajánlatkérõ az ajánlatokat kizárólag azok elbírálására használhatja fel, az ettõl eltérõ célú felhasználásról az ajánlattevõvel külön meg kell állapodnia.<br>
A fentiek szerint a közbeszerzési eljárás nyilvánosságát a Kbt. alapelvi szinten elõírja, annak kötelezõ eljárási és tartalmi terjedelmi körét konkrét; tételes szabályokkal határozza meg, ezzel biztosítva érvényre jutását.<br>
Ajánlatkérõ a Kbt. fenti alapelvi és tételes szabályainak maradéktalanul eleget tett, az azokban elõírt tájékoztatási kötelezettségét teljesítette.<br>
A Döntõbizottság álláspontja szerint a Kbt.-ben megfogalmazott nyilvánosság nem abban valósul meg, hogy a felek egymás ajánlatait korlátlanul tanulmányozhatják, hanem abban, hogy a Kbt.-ben meghatározott adatokat nyilvánosan ki kell hirdetni. Az ajánlatokba történõ betekintésnek korlátot szab a Kbt. 45. § (1)-(2) bekezdés rendelkezései is, amelyek nem teszik lehetõvé, hogy harmadik személyek üzleti titkai az arra nem jogosultak részére megismerhetõvé váljanak.<br>
Az elõzõekre tekintettel a Döntõbizottság megállapítja, hogy ajánlatkérõ eljárása nem volt jogsértõ, mert ajánlatkérõ nem volt jogosult teljes körû betekintést biztosítani a másik pályázó ajánlatába.<br>
A fentiek alapján a Döntõbizottság a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 10.<br>
<br>
Dr. Szaller Ottó s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>