<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4637)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.166/7/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárása ProKultúra Sopron Színházi és Kulturális Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Bizottság elnöke) által a Pro-Kultúra Sopron Színházi és Kulturális Kht. (9400 Sopron, Liszt Ferenc u. 1., nevében és megbízásából eljár Gyõr-Moson-Sopron Megyei Beruházási Kft. 9022 Gyõr, Czuczor G. u. 18-24. a továbbiakban: ajánlatkérõ) "a Soproni Konferenciaközpont beruházás teljes körû megvalósítása az eredeti HU99130201-L001. számú PHARE-CBC eljárás eredményeként létrehozott, szerzõdésben korlátozott mûszaki tartalom és a Soproni Mestervonal Tervezõ, Fejlesztõ, Beruházó Kft. teljes körû mûszaki tartalmú kiviteli tervei alapján készült különbözeti költségvetésben meghatározott munkák elvégzése" tárgyú közbeszerzési eljárás ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (2) bekezdését, ezért a Gyõr-Moson Sopron Megyei Beruházási Kft.-t mint a döntésért felelõs szervezetet 1 000 000 Ft, azaz egymillió forint, a döntésért felelõs dr. Karner Gyula igazgatót 100 000 Ft, azaz egyszázezer forint pénzbírság megfizetésére kötelezi.<br>
Kötelezi a Döntõbizottság a Gyõr-Moson-Sopron Megyei Beruházási Kft.-t és dr. Karner Gyula igazgatót, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg:<br>
A Sopron Megyei Jogú Város Önkormányzata 100%-os tulajdonában álló ProKultúra Sopron Színházi és Kulturális Kht. 1997-ben alakult. A Kht. által mûködtetett Magyar Mûvelõdés Háza konferencia- és kulturális központtá történõ átalakítása 1997 óta napirenden szerepel. A Kht. 1999-ben kapta meg a projektfelelõsi feladatokat. A tervek elkészülte után 1998-ban nyújtották be PHARE-pályázatukat, 1999-ben 1450 ezer EURO támogatást nyertek, 1999. márciusban a Gazdasági Minisztérium 400 M Ft-os hitelfelvételükhöz 5 éves futamidõre 50%-os kamattámogatást nyújtott, 1999 szeptemberében a hitelszerzõdés is aláírásra került.<br>
Ajánlatkérõ 2000. november 6-án pályázatot nyújtott be a Gazdasági Minisztériumhoz "Magyarország kongresszusi turizmusának fejlesztése" tárgyú pályázatra. Ebben a projekt mûszaki tartalmát is részletesen ismertette, valamint 2001. év végi árszinten 1 659 990 E Ft bruttó (1 327 992 E Ft nettó) értéket állapított meg.<br>
Ajánlatkérõ 2000-ben lefolytatta a PHARE szabályai szerinti pályáztatást a létesítmény kivitelezésére. A nyertes ajánlattevõ a Stettin-Hungária Kft. és a FÉSZ Rt. által alkotott konzorcium lett, az ajánlati ár nettó 3 399 240 euró akkori árfolyamon 900 968 562 Ft lett. Az elfogadott ajánlat a csökkentett mûszaki tartalmú felhívásnak megfelelõ tételes költségvetésen alapult. A mûszaki tartalmi csökkentések jelentkeztek az összes munkaterületen (építõmesteri és épületgépészeti, elektromos szakágak, bútorozás és mobiliák szállítása) körében. A kivitelezési szerzõdést 2001. június 13-án kötötték meg.<br>
A Gazdasági Minisztériumnál folyamatba tett pályázat sikerrel zárult, 2001. szeptember 14-én aláírt támogatási szerzõdés alapján 400 M Ft vissza nem térítendõ támogatást nyert el ajánlatkérõ. A már folyó építési munkák során 2001. szeptemberben az épület feltárt szerkezeti állapota miatt statikai megerõsítések váltak szükségessé.<br>
Az elnyert támogatásra és a szükségessé vált további munkákra tekintettel ajánlatkérõ az eredetileg tervezett teljes mûszaki tartalom és a szerkezeti megerõsítési feladat megvalósításáról határozott.<br>
Ezt követõen döntött ajánlatkérõ közbeszerzési eljárás lefolytatásáról a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján. A hirdetmény közzététele nélküli tárgyalásos közbeszerzési eljárás megindításáról a Döntõbizottság elnökét 2002. március 25-én tájékoztatta.<br>
Ajánlatkérõ közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította. Indokaként elõadta, hogy a létesítmény megvalósítására 2001. június 13-án kötött szerzõdést a PHARE-szabályok szerint folytatott eljárásban a Stettin Hungária Kft.-vel. A szerzõdés a forrásokra tekintettel korlátozott mûszaki tartalomra szólt. Ajánlatkérõ pályázatot nyert a Gazdasági Minisztériumtól, ez a többletforrás teszi lehetõvé számára a mûszaki korlátozás nélküli kibõvített mûszaki tartalom megvalósítását. A korábban kötött szerzõdés teljesítése során felmerültek - statikai vizsgálat alapján - szerkezeti megerõsítések, amelyek elõre nem voltak láthatóak. Az épület teljes körû kivitelezésének tervei elkészültek, ez már figyelembe veszi a statikai megerõsítés igényét is. A tervekben megjelölt kiegészítõ építési beruházási munka aránytalan nehézség nélkül nem választható el a korábbi szerzõdéstõl.<br>
Ajánlatkérõ ajánlati felhívást is készített, melyben meghatározta a beszerzés tárgyát és mennyiségét. Teljesítési határidõként a 2002. augusztus 18-át jelölte meg ajánlatkérõ, a felhívás szerint az elsõ tárgyalás idõpontja 2002. április 2-a.<br>
Ajánlatkérõ ajánlattételre a korábbi nyertes konzorciumot hívta fel, aki az ajánlatát 2002. április 2-án megtette a bõvített mûszaki tartalomra 1 555 122 898 Ft nettó áron. Ez az összeg tartalmazza a korábbi szerzõdés értékét, azaz a 858 065 410 Ft alaplétesítmény tartalékkeret nélküli bekerülési költségét, amelyre érvényes szerzõdéssel rendelkezik az ajánlatkérõ, valamint az alábbi költségeket:<br>
- Építõmesteri és épületgépészeti többletfeladat	446 738 097<br>
- ÉMI-vizsgálatból adódó szerkezeti megerõsítés	80 061 090<br>
- Gáznyomásszabályozó átépítése	8 500 000<br>
- Konferenciatechnika és gyengeáramú hálózat	45 505 617<br>
- Kabos Gy. Terem világítás és hangosítás	28 161 111<br>
- Bútorozás és mobiliák	88 091 572<br>
A 2002. április 4-i tárgyaláson kialakult a végleges ajánlati ár: 1 499 286 995 Ft + áfa. Ennek alapján az érvényes - mai árfolyamon számított - 900 M Ft nettó értékû szerzõdésre figyelemmel a felek 2002. április 5-én megkötötték a nettó 599 286 995 Ft értékû építési szerzõdést.<br>
A Döntõbizottság elnöke 2002. április 3-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte az eljárás megszüntetését. Álláspontja szerint jelen közbeszerzési eljárás esetén a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a), b) és c) pontjában foglalt feltételek fennállnak. Indoklásként elõadta, hogy ajánlatkérõ a konferenciaközpont megvalósítását támogatásokból tervezte, a becsült tervezõi költségvetés alapján számított beruházási érték nettó 1 383 325 E Ft volt. A PHARE-támogatásból nettó 900 M Ft értékû munkát lehetett megvalósítani, ezért a mûszaki tartalmat csökkentették. A Gazdasági Minisztérium támogatási pályázatán további 400 M Ft-hoz jutott, így már a teljes mûszaki tartalom megvalósíthatóvá vált, sõt a terveket már a statikai megerõsítésre vonatkozó feladatokkal is kiegészítették. Ily módon a korább nyertes konzorcium 1 498 000 E Ft összegû végleges ajánlatára tekintettel szerzõdést kívánnak kötni 598 000 E Ft különbözeti értékû mûszaki tartalomra. Egyéb eljárásfajtát nem alkalmazhattak, mert a többletmunkák szorosan kapcsolódnak mûszakilag az eredeti szerzõdéshez, továbbá garanciális vállalások is csak ugyanazzal a kivitelezõvel teljesíthetõek. Az ajánlattevõvel a tárgyalásokat lefolytatta, melynek eredményeként 2002. április 5-én a vállalkozási szerzõdést 599 286 995 Ft + áfa összegre megkötötték.<br>
Ajánlatkérõ tárgyaláson nyilatkozott, hagy a korábban kötött szerzõdés lényegében jelen közbeszerzési eljárás tárgyát képezõ munkák nélkül is teljesíthetõ, kivéve a szerkezeti megerõsítési feladatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b) és c) pontban foglalt feltételek fennállnak, az a) pontban foglalt feltétel valóban nem áll fenn, de korábban nem közbeszerzési eljárást folytattak, így álláspontjuk szerint az értékhatárnak nincs jelentõsége. Ajánlatkérõ tárgyaláson elõadta továbbá, hogy a PHARE-szerzõdésben és a támogatási szerzõdésben megállapított teljesítési határidõket tartania kellett, a beszerzés tárgyát képezõ munkák a korábbi munkákhoz szorosan kapcsolódnak, attól nem elválaszthatóak.<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság vizsgálta, hogy ezen feltételek jelen közbeszerzési eljárásban megvalósulnak-e.<br>
Ajánlatkérõ számára a jelen eljárás tárgyát képezõ munkák szükségességének nagy része elõre látható volt, hiszen ajánlatkérõ a korábbi szerzõdését csak pénzügyi fedezet hiánya miatt kötötte meg csökkentett mûszaki tartalomra. Ezen munkák szükségességét ajánlatkérõ elõre tudta, hiszen ezen munkákat az eredeti terv is tartalmazta. Maga ajánlatkérõ döntött arról, hogy csökkentett mûszaki tartalommal, de így is mûködõképes állapot létrehozásával valósítja meg a beruházását. Ajánlatkérõ által sem vitatottan a korábban kötött szerzõdés az elhagyott munkarészek nélkül is teljesíthetõ. Elõre nem láthatóak csupán az ÉMI-vizsgálatból adódó szerkezetmegerõsítési munkák voltak, amelyek értéke mintegy 80 M Ft volt. (Ez utóbbi a beszerzésnek az a része, amelyre vonatkozóan az eljárásfajta alkalmazható lett volna.)<br>
Ennek alapján a jogszabálynak azon feltétele nem valósul meg, hogy a korábban kötött szerzõdés teljesítéséhez a jelen beszerzés tárgyát nagyrészt képezõ munkák végzése szükséges, továbbá ugyanezek elõre láthatóan tervezhetõek is voltak.<br>
A Döntõbizottság megállapította továbbá, hogy az<br>
a) pontban megállapított feltétel sem valósul meg, tekintettel arra, hogy a jelen beszerzés tárgyát képezõ munkák értéke (599 286 995 Ft) meghaladja az alapszerzõdés (napi árfolyamon 900 M Ft) értékének 50%-át.<br>
A vizsgált eljárásfajta akkor alkalmazható, ha a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) + b), illetve az a) + c) pontban foglalt feltételek fennállnak, így alapvetõ követelmény, hogy az újabb beszerzés értéke a korábbi beszerzés értékének 50%-át ne érje el.<br>
A Döntõbizottság nem fogadta el az ajánlatkérõi védekezést, mely szerint az a) pontban foglalt feltételnek azért nem kell teljesülnie, mert a korábbi szerzõdése nem közbeszerzési eljárás eredményeként jött létre.<br>
A jogszabály a korábbi nyertes ajánlattevõt és a korábbi közbeszerzés értékét említi, ez a Döntõbizottság álláspontja szerint helyesen csak úgy értelmezhetõ, hogy ajánlatkérõ korábbi szerzõdésének forrása közpénzek felhasználásán alapult, ezért a PHARE-program keretében létrejött korábbi szerzõdés lényegében megfelel egy közbeszerzési eljárás eredményeként létrejött szerzõdésnek, így pedig teljesülnie kell az a) pontban foglalt feltételnek.<br>
A jogszabály szigorú szó szerinti értelmezése esetén ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított eljárása már azon okból jogszerûtlen lenne, hogy korábban közbeszerzési eljárást nem is folytatott, tehát kiegészítõ építési beruházásként a jelen beszerzést nem lehetne értelmezni.<br>
Elõbbiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b) és c) pontjában foglalt feltételek fennállását már nem vizsgálta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és az f) pont alapján határozott a bírság kiszabásáról. A bírság összegének megállapításánál figyelemmel volt a Kbt. 88. § (5) bekezdés elõírására, mely szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
Ajánlatkérõ a Döntõbizottsághoz becsatolta a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján a közbeszerzési eljárás belsõ felelõsségi rendjérõl készített iratát, melybõl, valamint a tárgyaláson tett ajánlatkérõi nyilatkozat alapján - egyértelmûen megállapítható volt, hogy az eljárásfajta választása tekintetében meghozott döntését a felelõsség a közbeszerzési eljárás lebonyolításával megbízott kft.-t, ezen belül a szervezet vezetõjét, dr. Karner Gyulát terheli, aki e felelõsségét nyilatkozatában elismerte.<br>
A Döntõbizottság a bírság összegének megállapításánál figyelemmel volt a jogsértés súlyára, azaz arra, hogy nyílt eljárás mellõzése súlyos jogsértésnek minõsül, valamint a közbeszerzés magas értékére. Enyhítõ körülményként értékelte, hogy a beszerzésnek volt olyan része is, amely tekintetében a választott eljárásfajta alkalmazható lett volna és figyelembe vette az ajánlatkérõnek az eljárást segítõ együttmûködõ magatartását is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 2.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>