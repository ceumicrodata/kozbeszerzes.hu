<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4494)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.119/10/2002.<br>
<br>
Tárgy: a MedlineS Kft. jogorvoslati kérelme a Borsod-Abaúj-Zemplén Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MedlineS Kft. (2314 Halásztelek, Óvoda u. 7-9., a továbbiakban: kérelmezõ) jogorvoslati kérelmének, melyet a Borsod-Abaúj-Zemplén Megyei Önkormányzat (3525 Miskolc, Városház tér 1., a továbbiakban: ajánlatkérõ) "3 db mennyezeti mûtõlámpa sebészeti mûtõbe min. 100 000 lux fénycsõvel" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, a Kbt. 61. § (1) bekezdését és a Kbt. 61. § (7) bekezdésének elsõ fordulatában foglaltakat, ezért a fentiekben meghatározott közbeszerzési tárgyra ajánlatkérõ közbeszerzési eljárását lezáró döntését megsemmisíti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, a kérelmezõ részére 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a jogorvoslati kérelem, az ajánlatkérõ érdemi észrevétele, a rendelkezésre álló egyéb iratok és a felek tárgyaláson tett nyilatkozatai alapján a következõ tényállást állapította meg.<br>
Ajánlatkérõ nyílt közbeszerzési eljárás lefolytatására tett közzé felhívást a Közbeszerzési Értesítõ 2001. december 19-i számában (9685/2001) az ajánlati felhívás 3. a) pontjában meghatározott különféle orvosi mûszerek, berendezések tárgyában.<br>
A felhívás 3. d) pontja a részajánlat tételének szempontjait úgy határozta meg, hogy ajánlattevõk a 3. a) pontban felsoroltakra külön-külön is tehetnek ajánlatot.<br>
A 4. pont szerint a teljesítés határideje vagy a szerzõdés idõtartama: a szerzõdés létrejöttétõl számított 60 napon belül.<br>
A 11. a) pont az ajánlattévõk pénzügyi, gazdasági és mûszaki alkalmassága igazolására kért adatokat és tényeket írta elõ, a 11. b) pont az ajánlattevõnek a szerzõdés teljesítésére alkalmatlanná minõsítésének szempontját: a termék ismertetése alapján nem felel meg a dokumentációban szereplõ feltételeknek.<br>
Az ajánlatkérõ az ajánlatokat az összességében legelõnyösebb ajánlat szempontja alapján bírálta el az alábbiak szerint:<br>
részszempontok	súlyszámok<br>
- a megajánlott termék áfás összbekerülési költsége	40<br>
- a megajánlott berendezések orvosszakmai, mûszaki paraméterei megfelelõsége	 80<br>
- orvosszakmai igényekhez alkalmazkodó optimális kiépítés	10<br>
- a termék beállítására és üzembe helyezésére vállalt határidõ, garanciális feltételek	 10<br>
- az ajánlattevõ által biztosított kereskedelmi és egyéb kedvezmények	10<br>
Értékelési pontszám: 1-10-ig.<br>
A 14. pont szerint egymástól elkülöníthetõ többváltozatú ajánlatot is be lehetett nyújtani.<br>
Az ajánlattevõk rendelkezésére bocsátott dokumentáció a mennyezeti mûtõlámpa szakmai követelményeit, specifikációit, minimális elvárásként mûszaki paramétereket és egyéb információkat tartalmazott.<br>
Az ajánlattételi határidõre 2002. január 29-ére a mennyezeti mûtõlámpára ajánlatot nyújtott be 2-2 változatban a kérelmezõ, a Kojair-Med Kft., az ERBE Kft., a Mediszer Kft., az OMKER Rt., 3 változatban a Dutchmed Kft., 7 változatban a Realinfo Kft., 5 változatban a Mediplan Kft., egy változatban az Allegro Kft.<br>
A kórház mûszerügyi bizottsága javaslata alapján az ajánlatkérõ 2002. február 27-én a Realinfo Kft. 1. sz. ajánlati változatát hirdette ki nyertesnek.<br>
A kérelmezõ hiánypótolt kérelmét 2002. március 11-én nyújtotta be a Döntõbizottsághoz. Kérte, hogy a Döntõbizottság állapítsa meg a jogsértés megtörténtét, hívja fel az ajánlatkérõt a Kbt. szabályainak betartására, semmisítse meg az ajánlatkérõ közbeszerzési eljárás folyamán hozott eddigi döntéseit, függessze fel a közbeszerzési eljárást, és tiltsa meg a szerzõdés megkötését.<br>
Kérelme indokolásául a következõket adta elõ:<br>
Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdését, mivel az ajánlatok felbontásáról készült jegyzõkönyvet (Kbt. 54. §) öt munkanapon belül meg kell küldeni az ajánlattevõknek, de ez a Kbt. 51. § (3) bekezdése szerinti tartalommal a mai napig sem érkezett meg részükre. A 2002. március 4-ei levélhez egy nem a Kbt. elõírásainak megfelelõ tartalommal készült jegyzõkönyv lett csatolva.<br>
Továbbá ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését is, mivel nem küldte meg az értékelési pontszámok indokolását.<br>
Álláspontja szerint az ajánlatkérõ pontozásakor megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtakat, mert nem az ajánlati felhívásban megadott értékelési szempontok alapján bírálta el az ajánlatokat. Szerinte ajánlatkérõ az értékelést az ajánlati felhívásban megadott értékelési szempontok szerint, illetve az értékelés második és harmadik részszempontja:<br>
- a megajánlott berendezések orvosszakmai, mûszaki paraméterei megfelelõsége	80<br>
- orvosszakmai igényekhez alkalmazkodó optimális kiépítés	10<br>
tekintetében a kiadott mindösszesen két oldalból álló ajánlati dokumentációjának (szakmai specifikáció) adatai alapján végezheti el, ellenkezõ esetben az ajánlattevõ nem tudhatja, hogy ajánlatkérõ mely mûszaki és orvostechnikai paramétereket tekinti különösen fontosnak. A megküldött értékelõ táblázatból ugyanis semmilyen módon nem lehet megindokolni, hogy milyen alapon lett terméke a nyertes pályázó termékéhez képest lepontozva.<br>
A kérelmezõ véleménye szerint a sérelmezett részszempontok és súlyszámaik sok szubjektív elemet tartalmaznak, azokban a fogalmak nincsenek pontosan definiálva, sem részletezve, illetve azok mérési, értékelési módjai nincsenek meghatározva, sem az ajánlati felhívásban, sem az ajánlati dokumentációban, sem pedig az értékelési táblázatban.<br>
Feltételezése szerint ajánlatkérõ esetleg nyilvánosságra nem hozott alszempontok alapján értékelt.<br>
Az ajánlatkérõ a kérelem alaptalanság miatti elutasítását kérte.<br>
Az ajánlatok bontásáról készült jegyzõkönyv késedelmes elküldését elismerte, azonban szerinte - a mellékelt - az ajánlatok összefoglaló táblázata minden elõírt adatot tartalmazott.<br>
Elõadta a sérelmezett részszempontokra vonatkozóan, hogy nemcsak az ajánlati dokumentációban szereplõ szakmai specifikáció alapján lehet az ajánlatok értékelését végezni. Természetesen az elõírt specifikációban szereplõ minden szempontnak meg kell felelnie a berendezésnek. Szerinte nem válhat hátrányára a berendezésnek, ha az a kiírásnál többet tud, jobban szolgálja az orvosszakmai igényeket.<br>
Ajánlatkérõ nem vitatta, hogy a kiírási feltételeknek a kérelmezõ ajánlata is megfelelt. Az orvosszakmai mutatókat, a lámpa tudásszintjét figyelembe véve a mûszerügyi bizottság úgy ítélte meg, hogy a nyertes pályázó ezen részszempontra adott pontértéke teljesen reális. Ezt bizonyítja a magyarországi referenciahelyek száma, ahol a nyertes pályázó mûtõlámpái több mint 40 kórházban 100 db-os nagyságrenddel, míg a jogorvoslatot kért pályázó mûtõlámpái 8 kórházban 20 alatti darabszámmal szerepelnek. A pluszként említendõ fókuszálhatóság, a légellenállási tényezõ számértéke, a mélységi megvilágítás mutatószáma alátámasztja a mûszerügyi bizottság döntését.<br>
Az ajánlatkérõ hangsúlyozta továbbá, hogy az orvosszakmai megfelelõséget nem lehet matematikai arányosítással meghatározni, ennek ellenére nem szubjektív, hanem a mûtõlámpák alatt dolgozó szakemberek objektív értékelése szerint hasonlították össze az ajánlatokat.<br>
Ajánlatkérõ azt nyilatkozta, hogy a jogorvoslati eljárásra tekintettel a Döntõbizottság határozatáig a szerzõdést a nyertessel nem köti meg.<br>
A Realinfo Kft. egyéb érdekeltként érdemi észrevételében elõadta, hogy álláspontja szerint a kérelmezõ két ajánlati változatában a Chromophare D 530 D típusú mûtõlámpát mûszakilag ajánlatkérõ inkább felül, mint alul értékelte. Szerinte a kérelmezõ adatközlésébõl hiányoztak olyan paraméterek, amelyek a mûtõlámpa sebészeti alkalmazásban nagy jelentõséggel bírnak az alkalmazhatóság szempontjából (pl. árnyékvetési, mélységkivilágítási tényezõ).<br>
A Döntõbizottság ideiglenes intézkedést nem hozott tekintettel arra, hogy a hiánypótlás teljesítése és a szerzõdéskötés napja egyformán 2002. március 11-re esett.<br>
A Döntõbizottság a rendelkezésére álló iratok és a felek nyilatkozatai alapján megállapította, hogy ajánlatkérõ közbeszerzési eljárása ellen kezdeményezett jogorvoslati kérelem az alábbiak szerint megalapozott:<br>
A Döntõbizottság elõször a bontási jegyzõkönyv késedelmes megküldésére és annak tartalmi hiányaira vonatkozó jogorvoslati kérelmet vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdés elsõ fordulata elõírja, hogy az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
Az ajánlattételi és bontási határidõ 2002. január 29-én volt. Az ajánlatkérõ 2001. március 1-jén kelt leveléhez mellékelten küldte el az ajánlattevõknek az eredményhirdetés jegyzõkönyvét, valamint a bontási és mûszaki táblázat anyagát.<br>
A Döntõbizottság megállapította és az ajánlatkérõ is elismerte, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerinti jegyzõkönyvet késedelmesen küldte meg kérelmezõnek, és ezzel jogsértést követett el.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése elõírja, hogy az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
Az ajánlatkérõ által készített és ajánlattevõknek megküldött jegyzõkönyv és összefoglaló mûszaki táblázat tartalmazta az ajánlattevõk nevét, az ajánlatok mûszaki tartalmát, garanciaidõit, a bruttó árakat, valamint a vállalt teljesítési határidõket.<br>
A Döntõbizottság megállapította, hogy ajánlatkérõ a bontási jegyzõkönyv tartalmát az ajánlatok bontásakor ismertetendõ adatokkal kitöltötte, megküldte, ezért a kérelem ezen részében alaptalan.<br>
A továbbiakban kérelmezõ a második és harmadik részszempontok értékelését sérelmezte.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elõírja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A második részszempont a megajánlott berendezés orvosszakmai, mûszaki paraméterei megfelelõsége volt.<br>
A dokumentáció tartalmazta a szakmai követelményeket, a specifikációt és a minimális elvárási elõírásokat.<br>
Az ajánlatkérõ a dokumentáción kívül készített egy "Értékelési szempontok szerinti pontok" elnevezésû iratot. Az iraton lévõ felirat szerint: "Ezt az értékelési anyagot a pályázók nem kapták meg!"<br>
Ebben az iratban határozta meg ajánlatkérõ azt, hogy milyen kritériumokat teljesítõ ajánlat kap maximális 10 pontot. Ez az értékelési anyag a kiadott dokumentációtól eltérõ orvosszakmai, mûszaki paramétereket is megadott, pl.:<br>
- mélységmegvilágítása az ajánlatok közül a legjobb,<br>
- fényereje nagy és valósághû,<br>
- automata izzóváltáskor (izzó meghibásodása esetén) nem kell újra fókuszálni, a beállított eredeti értéken marad a fókusz,<br>
- 1 fõégõ + 1 kiegészítõ égõvel rendelkezik, együttes fényereje meghaladja a 200 000 luxot.<br>
Tekintettel arra, hogy a dokumentációban elõírt minimumkövetelményeket mindkét ajánlattevõ által megajánlott berendezések teljesítették, az értékelésben megmutatkozó pontszámeltérés, mely szerint a kérelmezõ 2. alternatív ajánlata 6 pontot kapott, a nyertes kapta 9 ponttal a legtöbb pontszámot, azt támasztja alá, hogy ajánlatkérõ egyéb, a dokumentációban nem szereplõ, azon kívül meghatározott szempontokat is bevont az értékelésbe.<br>
A 3. részszempont az orvosszakmai igényekhez alkalmazkodó optimális kiépítés volt. A dokumentációban meghatározott szakmai követelményeken és specifikáción kívül az ajánlatkérõ "Az értékelési szempontok szerinti pontok" elnevezésû iratában határozta meg a maximálisan adható 10 pont feltételeit. Ebben a dokumentáción túlmenõ újabb paramétereket határozott meg ajánlatkérõ pld.:<br>
- Az IEC (EN) elõírások szerinti árnyékvetési, illetve mélységkivilágítási tényezõ értékei a legkedvezõbb értéket mutatják.<br>
- A mûtõlámpa fényereje fókuszálható, törésálló égõtakaróval rendelkezik.<br>
A részszempontra a kérelmezõ 6, a nyertes 8 pontot kapott. A kiosztott legmagasabb pontszám 9 volt.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés elsõ fordulatát, mert ajánlatkérõ a második és harmadik részszempont értékelésénél nemcsak az ajánlattevõk által ismert dokumentációban meghatározottak szerint értékelt, hanem figyelembe vett olyan szempontokat is - "Értékelési szempontok szerinti pontok" -, amelyeket az ajánlattevõk elõre nem ismerhettek.<br>
A Döntõbizottság álláspontja szerint a megjelölt törvényhelyre tekintettel az értékelés során csak azon paraméterek körében hasonlíthatók össze az ajánlatok tartalmi elemei, amelyeket az ajánlatkérõ a dokumentációban elõre meghatározott.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés második fordulatát azért is, mert a második és a harmadik részszempont értékelésekor nem merítette ki a felhívásban meghatározott ponthatárokat azzal, hogy a maximálisan adható 10 pontot nem adta ki a legjobb ajánlatot tevõnek.<br>
Döntõbizottság az értékelési pontszámok indokolásának hiányára tekintettel megvizsgálta az ajánlatkérõ által készített összesítõ táblázatot és megállapította, hogy sem ez, sem egyéb irat nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklet 2. c) pontjában elõírtaknak megfelelõen az értékelési pontszámok indokolását, ezért ajánlatkérõ megsértette a Kbt. 61. § (1) bekezdését, amely szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d) pontja szerint a jogsértést megállapította, és a c) pontja szerint döntött az eljárást lezáró döntés megsemmisítésérõl, valamint a Kbt. 88. § (1) bekezdés h) pontja alapján rendelkezett a költségekrõl.<br>
A Döntõbizottság bírságot nem szabott ki, mivel a döntés megsemmisítésével a jogsértés reparálható. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése, szerint: ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított 30 (építési beruházás esetén 60) napon belül új döntést hozni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 22.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>