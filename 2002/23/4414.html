<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4414)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.173/20/2002.<br>
<br>
Tárgy: a Gergely Air Kft. jogorvoslati kérelme a Magyar Turizmus Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Gergely Air Kft. (2481 Velence, Nyár u. 13., képviseli dr. Sári Péter ügyvéd, 1136 Budapest, Pannónia u. 5. fszt. 2. sz., a továbbiakban: kérelmezõ) által a Magyar Turizmus Rt. (1054 Budapest, Kálmán Imre u. 2. sz., képviseli dr. Tasnádi Péter ügyvéd, 1111 Budapest, Kende u. 18., a továbbiakban: ajánlatkérõ) "A Dunakanyar és Ráckeve-Soroksári-Duna-ág térség szúnyoglárva- és imágóirtás" tárgyú közbeszerzési eljárása ellen benyújtott jogorvoslati kérelmet a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. február 6-án a Közbeszerzési Értesítõ 6. számában 0495/2002 sz. alatt ajánlati felhívást tett közzé nyílt eljárás keretében, vállalkozási szerzõdés formájában, a fenti tárgyban.<br>
Az ajánlati felhívás 3. a) pontjában meghatározta a beszerzés tárgyát és mennyiségét, melybõl a jelen eljárás tárgya:<br>
Vegyszeres és biológiai, földi gépes és légi úton történõ szúnyoglárvairtás és imágóirtás komplex elvégzése az ajánlatkérõ által felkért szakértõk által meghatározott idõpontokban, készítményekkel és helyeken az alábbi térségekben:<br>
A Dunakanyar és Ráckevei (Soroksári)-Duna-ág térségében:<br>
- Dunakanyar és térségében lárvairtás,<br>
- Ráckevei (Soroksári)-Duna-ág térségében lárvairtás és imágóirtás.<br>
Az ajánlatkérõ a többváltozatú ajánlatot nem engedte.<br>
Az ajánlatok elbírálásának szempontja az összességében legelõnyösebb ajánlat kiválasztása volt a következõk szerint:<br>
részszempontok	súlyszámok<br>
- kémiai irtás elvégzésére vonatkozó ellenszolgáltatás mértéke	60<br>
- a biológiai irtás elvégzésére vonatkozó ellenszolgáltatás mértéke	20<br>
- fizetési határidõ	20<br>
Az értékelés során adható pontszám részszempontonként: 1-10.<br>
A ponthatárok közötti pontszám meghatározása minden részszempont esetében azonos, a legjobb ajánlat 10, a következõk arányosan kevesebb pontot kapnak.<br>
Az ajánlatkérõ az ajánlati felhívás 11. a) pontjában második bekezdésében elõírta, hogy az ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozónak a mûszaki alkalmasság igazolására csatolni kell a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontja alapján gépparkjának a bemutatását, valamint a Kbt. 44. § (2) bekezdés c) pontja szerint a teljesítésbe bevonni kívánt személyek bemutatását (képzettségi, szakmai gyakorlat).<br>
Az ajánlattevõnek, a közbeszerzés értékének 10%-át meghaladó mértékben igénybe vett alvállalkozónak, valamint több - közös ajánlatot benyújtó - ajánlattevõnek a szerzõdés teljesítésére alkalmatlanná minõsítésének szempontjai a következõk voltak:<br>
- az elmúlt 3 évben szúnyogirtás szolgáltatásban nem rendelkezik legalább 3 referencialevéllel igazolt referenciával,<br>
- a teljesítésbe bevont legalább 3 szakember nem rendelkezik legalább 5-5 éves gyakorlattal szúnyogirtás tárgykörben,<br>
- nem rendelkezik szúnyogirtáshoz alkalmas légi jármûvel.<br>
Az ajánlatkérõ elõírta, hogy az ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozójának együttesen kell megfelelniük az alkalmassági követelményeknek. Ugyanez igaz arra az esetre is, ha több ajánlattevõ közösen tesz ajánlatot.<br>
Az ajánlati határidõig 2002. március 19-ig a kérelmezõ és a Corax Kft.-RSZ-Coop Kft. közös ajánlattevõk nyújtottak be ajánlatot.<br>
Ajánlatkérõ az ajánlatokat megvizsgálta, és a 2002. április 3-án tartott eredményhirdetésen kihirdette, hogy a nyertes a Dunakanyar és Ráckeve-Soroksári-Duna-ág térségében a Corax Kft.-RSZ Coop Kft. mint közös ajánlattevõk, második a kérelmezõ.<br>
A kérelmezõ 2002. április 8-án jogorvoslati kérelmet nyújtott be, melyben kérte, hogy a Döntõbizottság állapítsa meg a jogsértést, továbbá ideiglenes intézkedésként tiltsa meg a szerzõdéskötést, valamint semmisítse meg ajánlatkérõnek a Corax Kft.-RSZ-Coop Kft. javára kihirdetett döntését, állapítsa meg, hogy a kérelmezõ nyerte a pályázatot. Kérelme indokaiként elõadta, hogy az ajánlati felhívás 11. a) pontja, amelyben az ajánlatkérõ a mûszaki alkalmasság körében a feltételeket (pl. géppark) külön-külön követeli meg, ellentmondásban van az ajánlati felhívás 11. b) pont utolsó bekezdésével, amely viszont együttesen írja elõ az alkalmassági feltételek teljesítését. Az ellentmondásnak azért van jelentõsége, mert a Corax Kft. sem földi géppel, sem légijármûvel nem rendelkezik, így pályázata alkalmatlan az elbírálására.<br>
A Corax Kft. és az RSZ-COOP Kft. együttes ajánlata eleve alkalmatlan volt az elbírálásra, ugyanis az ajánlatukban megjelölt ár alacsony mértékére tekintettel az ajánlatuk ajándékozási, nem pedig vállalkozási szerzõdésre irányult. Mivel nem adtak valós árat, a közös ajánlattevõk valótlan adatszolgáltatással éltek, és ki kellett volna zárni õket az eljárásból. A kérelmezõ elõadta, hogy ahol nem a közbeszerzési eljárás keretébe tartozó pályázatot alkalmasnak találnak, sõt a pályázó el is nyeri a munkát, ott sérül a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében meghatározott alapelv. Azzal, hogy az ajánlatkérõ mégis elbírálta a nyertes ajánlatot, sérült a Kbt. 55. § (6) bekezdése. Az eljárást eredménytelennek kellett volna nyilvánítani a Kbt. 60. § (1) bekezdés f) pontja alapján.<br>
A kérelmezõ jogorvoslati kérelmét kiegészítette a tárgyaláson azzal, hogy kérte a hamis adatszolgáltatás megállapítását arra tekintettel, hogy az általa becsatolt dokumentumok szerint Nánási István fõmérnök 2002. február 25-i hatállyal bejelentette, hogy mûszaki vezetõi jogviszonyát az RSZ COOP Kft.-nél felmondja, és errõl egyidejûleg a Polgári Légiközlekedési Hatóságot is tájékoztatta. Ezt követõen a közös ajánlattevõ CORAX Kft. és RSZ-COOP Kft. 2002. március 19-i ajánlatukban ezt a tényt nem közölte, illetve a H-2464/2001. számú és az RSZ-COOP Kft. részére kiadott légijármû üzembentartási engedélyükben még nevezett személy szerepel.<br>
Az ajánlatkérõ észrevételében elõadta, hogy élt a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésében foglalt jogszabályi lehetõséggel, és a közös ajánlattevõktõl együttesen kérte igazolni az alkalmassági feltételeket. A nyertes ajánlattevõ együttes módon megfelelt az alkalmassági elõírásoknak.<br>
Az ajánlatkérõ elõadta, hogy a közös ajánlattevõket felszólította a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján a kirívóan alacsony ellenszolgáltatás írásbeli magyarázatára. Az ajánlattevõk válaszukban közölték, hogy a kirívóan alacsony (100 Ft/ha + áfa) ár elírás miatt került az ajánlatukba - valójában 1000 Ft/ha + áfát kívántak megjelölni -, de azon már nem tudtak változtatni, ezért ezen az áron is fenntartják ajánlatukat.<br>
Az ajánlatkérõ elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>és 53. §-ai nem teszik lehetõvé, hogy kirívóan alacsony ár esetén az ajánlatot érvénytelenné nyilvánítsák. Az ajánlatkérõ éppen akkor járt volna el jogszabályellenesen, ha a Kbt. elõírásait megszegve nem bírálja el a közös ajánlatot. Álláspontja szerint a Kbt. 60. § (1) bekezdés f) pontja az adott ügyben nem alkalmazható, mert a közös ajánlattevõk részérõl nem történt olyan cselekmény, mely az eljárás tisztaságát vagy a többi ajánlattevõ érdekeit súlyosan sértette.<br>
Az ajánlatkérõ becsatolta <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerinti, a közbeszerzési eljárásának belsõ felelõsségi rendjét tartalmazó dokumentumot, valamint bejelentette, hogy az ajánlatkérõ nevében eljáró felelõs személy Palkó Lajos hálózati igazgató.<br>
Az egyéb érdekeltek közül az RSZ-COOP Kft. a jogorvoslati kérelem kiegészítésére adott észrevételében kifejtette, hogy az RSZ-COOP Kft. légijármû-üzemeltetési engedélye 2002. április 30-ig érvényes, melynek a meghosszabbítását kezdeményezték, és a mûszaki vezetõ személyében történt változást is bejelentették a Légügyi Igazgatóságnál. A Corax Kft. érdemi észrevételében elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése alapján az ajánlatkérõ jogszerûen határozta meg az ajánlati felhívás 11. b) pontját, az általuk tévesen közölt áron is fenntartották ajánlatukat.<br>
A Szemp Air Kft. észrevételében kifejtette, hogy a nyertes ajánlattevõk, valamint a Gergely Air Kft. ajánlata is érvénytelen, mert mindegyik ajánlat önköltségen alul marad. Ebben az esetben a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alkalmazandó, illetve az önköltség alatti árajánlat a Kbt. 24. § (1) bekezdésében foglalt, a verseny tisztaságát sértõ eljárásnak minõsül. A Szemp Air Kft. észrevételében kifogásolta az ajánlatok értékelését is, valamint szakértõi véleményt csatolt a kémiai irtás költségszámítására vonatkozóan.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
Az ajánlatkérõ a 2002. április hó 22-i tárgyaláson bejelentette, hogy a közbeszerzés tárgyára vonatkozó vállalkozási szerzõdés nem került megkötésre.<br>
A Döntõbizottság megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése szerint, ha több ajánlattevõ közösen tesz ajánlatot, valamennyi ajánlattevõnek egyenként kell megfelelnie az ajánlatkérõ által elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
A Döntõbizottság megállapította, hogy az ajánlatkérõ jogszerûen írta elõ az ajánlati felhívás 11. b) pontjában az alkalmassági követelményeknek való együttes megfelelõséget arra az esetre, ha több ajánlatkérõ közösen tesz ajánlatot. Az ajánlatkérõ elõírása szerint a pénzügyi, gazdasági és mûszaki feltételek a tárgyi közbeszerzési eljárás során a CORAX Kft. és az RSZ-COOP Kft. vonatkozásában közösen volt vizsgálandó. Az RSZ-COOP Kft. rendelkezett földi géppel és légi jármûvel, melyek hiányára a kérelmezõ hivatkozott.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerint, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
Az ajánlatkérõ a Kbt. fenti rendelkezése alapján magyarázatot kért a kirívóan alacsony ár vonatkozásában is. A közös ajánlattevõk közölték, hogy az ár meghatározása során elírás történt, azonban ezen az áron is fenntartják ajánlatukat.<br>
A Döntõbizottság nem találta alaposnak kérelmezõnek a nyertes közös ajánlattevõk ajánlatában megjelölt ár vonatkozásában tett kifogását.<br>
Az ajánlatkérõ a válaszról informálta a többi ajánlattevõt is, tehát e vonatkozásában a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerinti alapelv nem sérült, továbbá nem lett volna indokolt a Kbt. 60. § (1) bekezdés f) pontja alapján az eljárás érvénytelenítése sem, mivel e szabály nem az árversenyre alkalmazandó.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése szerint az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók a Kbt. 50. § (1) bekezdése szerint; az ajánlati kötöttség az ajánlattételi határidõ lejártától kezdõdik.<br>
A nyertes ajánlattevõk az ajánlati kötöttség miatt már nem változtathattak ajánlatukon.<br>
A Döntõbizottság nem osztotta a kérelmezõ álláspontját, hogy az alacsony ár tulajdonképpen ajándékozást jelentett az adott esetben és nem a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>1) bekezdése szerinti visszterhes szerzõdés alapján végzendõ szolgáltatást. A vállalt ár alacsony volta nem változtat az adott szolgáltatás visszterhes jellegén.<br>
A Döntõbizottság megállapította, hogy a jogorvoslati kérelemnek a hamis adatszolgáltatásra vonatkozó része is megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése alapján az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pont elsõ fordulata szerint a közbeszerzési eljárásban nem lehet ajánlattevõ vagy alvállalkozó, aki korábbi - három évnél nem régebben lezárult - közbeszerzési eljárásban általa a valóságnak megfelelõen ismert, de ettõl eltérõen közölt adatot (a továbbiakban: hamis adatot szolgáltatott) és ezért az eljárásból kizárták, illetõleg a hamis adatszolgáltatását a Bizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja szerint az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott.<br>
A Döntõbizottság megállapította, hogy a nyertes közös ajánlattevõk az adott közbeszerzési eljárás mûszaki alkalmassága körébe esõ adatot a 11. a) pont (3) bekezdése alapján: a teljesítésbe bevonni kívánt személyek bemutatása körében a légi üzembentartói engedélyben megjelölt mûszaki vezetõ, Nánási István személyét illetõen, nem tettek. A közös ajánlattevõk részérõl a teljesítésbe bevonni kívánt személyek körében okleveles agrármérnök, növényvédõ szakmérnök, valamint egészségügyi gázmester került megjelölésre.<br>
A Döntõbizottság megállapította, hogy az ajánlati felhívás és a dokumentáció nem tartalmaz ajánlattevõk felé adatközlési kötelezettséget az ajánlattevõk üzemeltetésében lévõ légi jármûre vonatkozó légijármû-üzembentartási engedély személyi adataira vonatkozóan.<br>
Az RSZ-COOP Kft. részére kiadott H-2464/2001 számú légijármû-üzembentartási engedély érvényességi határideje 2002. április 30., tehát az ajánlati határidõben 2002. március hó 19-én a nyertes ajánlattevõk egyike érvényes engedéllyel rendelkezett A fentiek alapján a közös ajánlattévõk a dokumentáció szerinti, a szükséges engedélyek beszerzésére vonatkozó elõírást teljesítették mind a személyi, mind pedig a tárgyi feltételek vonatkozásában.<br>
A légiközlekedésrõl szóló 1995. évi XCVII. tv. 23. § (3) bekezdése szerint az engedély csak a Légügyi Igazgatóság által függeszthetõ fel vagy vonható vissza, ha a jogosult az engedélyben foglalt feltételeket megsérti.<br>
A Döntõbizottság megkeresésére a Polgári Légiközlekedési Hatóság Repülés Felügyeleti és Engedélyezési Osztálya 542691/2002. sz. válaszában közölte, hogy az 54 2355/2002. számú igazolás szerint az RSZ-COOP Kft. üzembentartói engedélyének meghosszabbítása folyamatban van a mûszaki vezetõ személyére vonatkozóan is.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 9.<br>
<br>
Dr. Csanádi Péter s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>