<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4619)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.218/5/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárása Ráckeresztúr Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: a Bizottság elnöke) által a Ráckeresztúr Község Önkormányzata (2465 Ráckeresztúr, Hõsök tere 20. a továbbiakban: ajánlatkérõ) "szerkezetkész tornacsarnok épület befejezése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ 2002. április 12-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény a (továbbiakban: Kbt.) Kbt. 70. § (1) bekezdés c) pontja alapján. Az ajánlatkérõ az eljárásfajta választását azzal indokolta, hogy az építési munkák 1990-ben kezdõdtek, a fedezet hiánya miatt azonban nem fejezõdött be a tornacsarnok építése. Ajánlatkérõ 2000-ben támogatást kért a Belügyminisztériumtól; 38 M Ft-ot nyert el. A támogatási szerzõdést 2000. augusztus hónapban kötötték meg, eszerint a támogatás felhasználásának határideje 2002. július 30-a. A támogatási szerzõdés aláírását követõen 2000 szeptemberében a szükséges önkormányzati testületi döntéseket meghozták, megrendelték a szükséges terveket, azokra 2002. január 3-án kapták meg a jogerõs építési engedélyt. 2002. február 20-án közzétett ajánlati felhívással nyílt eljárást indított, a közbeszerzési eljárásban egy ajánlat érkezett 63 M Ft-os értékkel. A fedezetre tekintettel az ajánlatot nem fogadták el, az eljárás a Kbt. 60. § (1) bekezdés d) pontja alapján eredménytelen lett, ezt a döntést 2002. április 9-én ki is hirdették. A beszerzés megvalósítása érdekében kénytelenek ismét közbeszerzési eljárást indítani, de csak a Kbt. 70. § (1) bekezdés c) pontja szerinti eljárást alkalmazhat a támogatás felhasználásának közeli határidejére tekintettel.<br>
Ajánlatkérõ 6 ajánlattevõt hívott fel ajánlattételre: a Szellõ '97 Kft.-t, a Fejér-Dunaép Kft.-t, a Kiss-ÉP Kkt.-t, az Antaltherm Épületgépészeti Kft-t., a Pantech Kft.-t és a Szerszig-Bauwerk Bt.-t.<br>
Az ajánlati felhívás részletesen tartalmazza a beszerzés tárgyát és mennyiségét, a teljesítés határidejét, az alkalmasság vizsgálatára vonatkozó adatokat, az elbírálás szempontját. Ajánlatkérõ dokumentációt is készített, 2002. április 19-én helyszíni bejárás volt. Az ajánlattételi határidõ 2002. április 24-e.<br>
A Döntõbizottság elnöke 2002. április 17-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a Döntõbizottság elnökének küldött tájékoztatóban fontos idõpontok elírásra kerültek. Valójában 2001-ben igényeltek céltámogatást, a támogatási szerzõdést 2001. augusztus 21-én írták alá. A 2001. augusztus 29-i testületi ülésen hozta meg a képviselõ-testület a szükséges döntéseket, felhatalmazta a polgármestert a tervek megrendelésére. Az engedélyezési terveket az eredeti tervezõ elkészítette, 2001. szeptember 13-án benyújtották engedélyezésre. Az építésügyi hatóság a tervek módosítását igényelte, a 2001. november 22-én - a módosított engedélyezési tervekre kiadott építési engedély 2002. január 3-án emelkedett jogerõre. Idõközben készültek a tendertervek és az ajánlati felhívás a nyílt eljárás indításához.<br>
A testület 2002. január 16-i ülésén tárgyalta a felhívást, módosítása után 2002. január 23-án juttatták el a Közbeszerzési Értesítõ Szerkesztõbizottságához. A felhívás 2002. február 20-án jelent meg. A nyílt eljárásban olyan magas ellenértékkel érkezett egy ajánlat, amit az ajánlatkérõ nem tudott volna finanszírozni. Az eredménytelenül zárult nyílt eljárást követõen haladéktalanul megindították az újabb közbeszerzési eljárást 6 ajánlattevõ felhívásával. A sürgõsséget nem saját mulasztásuk okozta és az nem volt elõre látható. A körülményekre tekintettel a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pont alkalmazásának jogalapja fennáll. A felelõsségrendet önkormányzati rendelet szabályozza, a polgármester hozza meg a döntéseket.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
Tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy jelen eljárásban ezen feltételek megvalósulnak-e.<br>
Ajánlatkérõ "a helyi önkormányzatok címzett és állami támogatással folyamatban lévõ egyes beruházásainak befejezése érdekében szükséges törvénymódosításokról szóló 2000. évi CXXXI. törvény" alapján kiegészítõ céltámogatást kapott 38 M Ft értékben. Az errõl szóló megállapodás 2001. augusztus 21-én jött létre az önkormányzat és a Belügyminisztérium között. A megállapodás szerint a beruházás befejezésének határideje 2002. július 31. A megállapodás 7. pontja szerint a beruházás határidõre történõ befejezése követelmény, elmulasztása visszafizetési kötelezettséggel jár.<br>
A képviselõ-testület 2001. augusztus 29-én meghozta a szükséges döntéseket, szeptemberben elindította az építési engedélyezési eljárást, október 15-én megrendelte a módosított engedélyezési terveket, majd a tervezési szerzõdést is megkötötte. Ezt követõen 2001. október 20-án kötötték meg a finanszírozási szerzõdést a pénzintézettel. A 2001. november 22-én kelt 5676-9/2001. sz. építési engedély 2002. január 3-án emelkedett jogerõre.<br>
Ajánlatkérõ nyílt eljárást kívánt kezdeni; az ajánlati felhívás végleges tartalmáról 2002. január 16-i bizottsági ülésén döntött, majd a felhívást megjelentetés céljából 2002. január 23-án küldte meg a Közbeszerzési Értesítõ Szerkesztõbizottságának. A Közbeszerzési Értesítõ 2002. február 20-i számában az ajánlati felhívás megjelent. Az eljárásban egy ajánlat érkezett, amelyben <br>
az ellenszolgáltatás 49 990 Ft + áfa volt. Ajánlatkérõ -  tekintettel a fedezet 38 M Ft-os összegére - a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja szerinti döntését 2002. április 8-án meghozta, ugyanekkor döntött arról, hogy új közbeszerzési eljárást kezd a Kbt. 70. § (1) bekezdés c) pontja szerint.<br>
A fentiek alapján megállapítható, hogy ajánlatkérõt a választott eljárásfajta vonatkozásában jogsértés nem terheli, hiszen a támogatás elnyerését követõen a közbeszerzési eljárás lefolytatásához szükséges intézkedéseket mindvégig határidõben és haladéktalanul megtette. Az építési engedély jogerõre emelkedését követõen rövid idõn belül intézkedett a nyílt eljárás megindításáról, és az eljárás eredménytelenné nyilvánítását követõen azonnal intézkedett jelen közbeszerzési eljárás megindításáról.<br>
A fenti körülményekbõl megállapítható, hogy a rendkívüli sürgõsség bekövetkezése elõre nem volt látható, és emiatt ajánlatkérõt felelõsség nem terheli.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást, ha - a megindításra vagy folytatásra okot adó körülmény már nem áll fenn - megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 29.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>