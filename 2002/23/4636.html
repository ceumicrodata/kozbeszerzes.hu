<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4636)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.195/8/2002.<br>
<br>
Tárgy: dr. Kardkovács Kolos, a Közbeszerzések Tanácsának tagja által hivatalból kezdeményezett jogorvoslati eljárás a Kamaraexpressz Kiadó és Szolgáltató Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Kamaraexpressz Kiadó és Szolgáltató Közhasznú Társaság (1022 Budapest, Bég u. 3-5., a továbbiakban: ajánlatkérõ) "a Magyar Kereskedelmi és Iparkamara Üzleti 7 címû hetilapjának nyomtatása" tárgyú közbeszerzési eljárása ellen dr. Kardkovács Kolos a Közbeszerzések Tanácsa tagja (1037 Budapest, Viharhegyi dûlõ 16498 hrsz., a továbbiakban: indítványozó) által hivatalból kezdeményezett jogorvoslati eljárást, a Döntõbizottság megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. április 3-án ajánlati felhívást tett közzé a Közbeszerzési Értesítõ 4. számában nyílt eljárás megindítására (1989/2002) a rendelkezõ részben írt tárgyban.<br>
A felhívás 4. pontjában jelölte meg ajánlatkérõ, hogy szerzõdést kíván kötni határozatlan idõtartamra - ezen belül minden szombaton legkésõbb 22 óráig - a késztermék átadására.<br>
A felhívás 11. pontja tartalmazta az ajánlattevõk pénzügyi, mûszaki és gazdasági alkalmassága igazolására kért tényeket és adatokat, valamint az ajánlattevõnek a szerzõdés teljesítésére alkalmatlanná minõsítésének szempontjait az alábbiak szerint:<br>
<br>
11. a) Az ajánlattevõ pénzügyi-gazdasági alkalmasságának igazolása:<br>
- cégkivonat szerinti valamennyi számlavezetõ bank 30 napnál nem régebbi igazolása az alábbi tartalommal:<br>
- mióta vezeti a gazdálkodószervezet bankszámláját,<br>
- a cég fizetési kötelezettségének pontosan eleget tesz-e,<br>
- 1 éven belül számláján sorban állás volt-e, ha igen, mikor,<br>
- csatolni kell az ajánlattevõnek az 1998., 1999., 2000. évi mérlegét és eredménykimutatását eredetiben vagy másolatban<br>
Az ajánlattevõ mûszaki alkalmasságának igazolása:<br>
- 1999., 2000., 2001. évben a legjelentõsebb szállításainak ismertetése a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint, s a közbeszerzés tárgyához hasonló vagy azonos nagyságrendû beszerzésre legalább 2 igazolt referencia csatolása,<br>
- az ajánlattevõ mûszaki-technikai felszereltségének ismertetése (a beszerzés tárgyának elõállításához szükséges géppark részletes ismertetése),<br>
- azon szakemberek (szervezeti egységek), illetve vezetõk megnevezése, képzettségük ismertetése, akiket be kíván vonni a teljesítésbe, különösen a minõség-ellenõrzésért felelõs személyek bemutatása.<br>
b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
- alkalmatlan az az ajánlattevõ, aki a 2000. évben veszteséges volt,<br>
- alkalmatlan az az ajánlattevõ, aki az elmúlt 3 évben az ajánlattétel tárgyához hasonló vagy azonos nagyságrendû ellenõrizhetõ referenciamunkákra legalább 2 igazolt referenciát nem csatolt az ajánlatához,<br>
- az ajánlattevõ nem rendelkezik színes ofszet rotációs nyomógéppel.<br>
Indítványozó 2002. április 11-én a Döntõbizottság hivatalból történõ eljárását kezdeményezte a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (4) bekezdésének<br>
a) pontjában kapott felhatalmazás alapján.<br>
Beadványát azzal indokolta, hogy megítélése szerint a közzétett ajánlati felhívás egyes pontjaiban megfogalmazott követelmények sértik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6)-(7) bekezdésében foglalt rendelkezéseket, ezért indítványozta ideiglenes intézkedéssel a közbeszerzési eljárás felfüggesztését.<br>
Ezt azzal indokolta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy a pénzügyi, mûszaki és gazdasági alkalmasság igazolásának mely hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt, illetve az alvállalkozót alkalmatlannak a szerzõdés teljesítésére, valamint ugyanezen paragrafus (7) bekezdése úgy rendelkezik, hogy az ajánlatkérõnek az alkalmasság elbírálásához szükséges adatok és tények kérését legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
Álláspontja szerint jogsértõ az, hogy a felhívás 11. a) pontjában, melyben többek között ajánlatkérõ elõírta az ajánlattevõk számára a számlavezetõ bank igazolását, valamint az 1998., 1999. és 2000. évi mérleg és eredménykimutatás becsatolását, míg ezzel szemben a felhívás 11. b) pontjában nem rendelkezett arról, hogy az ajánlatkérõ ezen adatok és tények milyen mértékû fogyatékossága miatt minõsíti az ajánlattevõt, illetõleg az alvállalkozót alkalmatlannak a szerzõdés teljesítésére.<br>
Azt is indítványozta, hogy a Döntõbizottság vizsgálja meg, hogy a felhívás 11. b) pontjának elsõ bekezdésében megfogalmazott "veszteséges" kifejezés alkalmas-e az alkalmasság objektív módon történõ megítélésére. Azt is közölte a beadványában, hogy amennyiben az ajánlatkérõ az ajánlati felhívását visszavonja, az eljárás megszüntetése ellen nem emel kifogást.<br>
Ajánlatkérõ írásos észrevételében kérte az eljárást kezdeményezõ iratot a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése alapján mint megalapozatlant elutasítani.<br>
Ezt arra alapozta, hogy nem sértette meg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) és (7) bekezdésében írtakat.<br>
Véleménye szerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a határozza meg azt, hogy az ajánlattevõk pénzügyi, gazdasági és mûszaki alkalmassága igazolására az ajánlatkérõ mit kérhet [Kbt. 44. § (1)-(2) bekezdés]. A Kbt. 44. § (3) bekezdése úgy rendelkezik, hogy az ajánlatkérõ 44. § (1) és (2) bekezdésében foglaltak közül egy vagy több igazolási módot is elõírhat, tehát erre tekintettel a hirdetményük 11. a) pontjában meghatározott követelmények megfelelnek a törvényi elõírásnak.<br>
Véleménye szerint a fenti törvényhely (1) és (2) bekezdésben felsorolt alkalmasság igazolására kért adatok az alkalmasság bizonyítási eszközei. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdésének rendelkezésébõl egyértelmûen megállapítható az, hogy a törvény nem azt írja elõ, hogy az ajánlatkérõ által a törvény 44. § (1) és (2) bekezdésében meghatározott adatok, tények tekintetében - amelyet a (3) bekezdés alapján kiválasztott - valamennyire meg kell határozni, hogy e pontoknál mikor tekinti alkalmatlannak az ajánlattevõt.<br>
Fentiekre tekintettel megalapozatlan az eljárást kezdeményezõ iratnak az az állítása, hogy a törvény 44. §-a alapján megkövetelt számlavezetõ bank nyilatkozata, valamint az elõírt 1998., 1999. és 2000. év mérlegének <br>
és eredménykimutatásának csatolása vonatkozásában, valamint a teljesítésbe bevont szakemberek bemutatása tekintetében is meg kellett volna határozni az alkalmatlanság feltételét, hisz álláspontja szerint ilyen kötelezettséget a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése nem ír elõ. Ezt támasztja alá az a szövegrész is, amelyben az "illetõleg" szó jelentése, a "vagy", s az "...foglaltakkal összefüggõ..." szövegrész "valamelyikkel, de nem mindegyikkel" összefüggõt jelent. Véleménye szerint ez a jogszabályi szövegkörnyezetbe beillesztve a magyar nyelv szabályai szerint az (1), illetve (2) bekezdésben foglaltakkal (valamelyikkel, de nem mindegyikkel) összefüggõ szabályozást jelent, amely szabályozás szerint nem kell az ajánlatkérõ által elõírt valamennyi alkalmassági követelményhez hozzárendelni az alkalmatlanság feltételét is. Álláspontja szerint ez egyúttal azt is jelenti, hogy az ajánlattevõk alkalmatlanságát csak a kért alkalmatlansági követelmény valamelyikével (egy vagy több) összefüggõen lehet meghatározni. Ebbõl következik az is, hogy ajánlatkérõ a pénzügyi, gazdasági és mûszaki alkalmasság igazolását a törvényi felhatalmazás alapján a beszerzés tárgyára vonatkozóan kérheti, de nem kell valamennyi, az általa elõírt szempontnál egyúttal az összes szempontra az alkalmatlanságot is meghatároznia.<br>
Elõadta azt is nyilatkozatában, hogy a jelen eljárásban az alkalmatlanság kritériumait úgy határozta meg a törvény elõírásával összhangban, hogy azok ténylegesen szükségesek a szerzõdés teljesítéséhez, s azt is csak olyan mértékben követelte meg, ami a beszerzés becsült értékével arányban áll. Véleménye szerint minden olyan, az alkalmatlanság bizonyítási eszközeként szolgáló és az ajánlatkérõ által kiválasztott alkalmassági szempontnál, ahol ajánlatkérõ az alkalmatlanság feltételét valamelyik szempontnál nem határozta meg, ott az adatok és tények igazolásának elmulasztása az ajánlattevõk részérõl érvénytelenséget eredményez a Kbt. elõírására figyelemmel, míg az ajánlatkérõ által elõírt alkalmatlansági feltétel az ajánlattevõ alkalmatlanságát jelentheti.<br>
Beadványa összegzéseként úgy nyilatkozott, hogy azzal, hogy valamennyi alkalmassági okkal egyidejûleg azokra párhuzamosan az alkalmatlansági okokat nem határozta meg - mert nem is kell - "az értékelés mellõzésére figyelemmel" e jogszabály rendelkezéseit sem sértette meg.<br>
A Döntõbizottság tekintettel arra, hogy a felek az ügyben tárgyalás tartását nem kérték, a rendelkezésére álló iratok, dokumentumok és a felek írásos beadványai alapján megállapította, hogy az indítványozó beadványa szerinti jogsértéseket ajánlatkérõ terhére nem lehet felróni az alábbiak miatt:<br>
A Döntõbizottságnak a jogorvoslati eljárás keretében elsõdlegesen és alapvetõen azt kellett vizsgálnia, hogy ajánlatkérõ felhívása 11. a) pontjában a törvény rendelkezései szerint határozta-e meg a pénzügyi, gazdasági és mûszaki alkalmasság igazolására kért adatokat és tényeket, valamint ennek megfelelõen jelölte-e meg az ajánlattevõnek a szerzõdés teljesítésére alkalmatlanná minõsítésének szempontjait.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a az alábbi rendelkezéseket tartalmazza:<br>
(1) Az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ, legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ, legfeljebb három év legjelentõsebb szállításainak, szolgáltatásainak, illetve az elõzõ, legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált tanúsító általi tanúsításával.<br>
(3) Az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.<br>
(4) Az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
(5) Ha több ajánlattevõ közösen tesz ajánlatot, valamennyi ajánlattevõnek egyenként kell megfelelnie az ajánlatkérõ által elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
(6) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
(7) Az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
(8) Az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A fent írt kógens rendelkezéseket összevetve az ajánlatkérõi felhívás 11. pontjában írtakkal a Döntõbizottság megállapította, hogy azok nem ellentétesek a törvényi rendelkezéssel, tehát nem jogsértõek.<br>
A Döntõbizottság osztotta ajánlatkérõ azon álláspontját, miszerint a felhívás 11. a) pontjában meghatározott pénzügyi, gazdasági és mûszaki alkalmasság igazolására kért adatok és tények körében nem minden esetben kellett meghatároznia ajánlatkérõnek a 11. b) pontban azt, hogy azok mindegyikének valamely szintû hiányossága a szerzõdés teljesítésére alkalmatlanná minõsíti az adott ajánlattevõt.<br>
A Döntõbizottság álláspontja szerint fenti megállapítása <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdésének értelmezésébõl is fakad, mivel a törvény itt úgy rendelkezik, hogy mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére, azaz ajánlatkérõ számára választási lehetõséget biztosít.<br>
A Döntõbizottság álláspontja szerint is a 11. a) pontban meghatározott adatok vagy körülmények igazolása arra szolgál, hogy ajánlatkérõ részérõl megállapítható legyen az ajánlattevõnek a szerzõdés teljesítésére való alkalmassága, vagy alkalmatlansága. Ennek keretében az ajánlatkérõ eldöntheti, hogy melyek azok a körülmények, amelyek miatt az ajánlattevõt alkalmatlannak fogja minõsíteni. Ezek jelentkezhetnek negatív tulajdonságokban, illetve pozitív sajátosságok hiányában vagy fogyatékosságában is.<br>
A Döntõbizottság álláspontja szerint azzal, hogy ajánlatkérõ nem minden igazolandó tény és adat vonatkozásában állapít meg alkalmatlanná minõsítési szempontot, nem okozta az ajánlattevõk esélyegyenlõségének sérelmét, hiszen ajánlatkérõ maga döntheti el, hogy melyek azok a hiányosságok, amelyek ténylegesen az ajánlattevõ alkalmatlanná nyilvánításához vezethetnek, illetve amelyekbõl ajánlatkérõ ilyen következtetést vonhat le. Az alkalmasság vizsgálatának lehet célszerû, vagy kevésbé célszerû módja, azonban a Döntõbizottság hatásköre csak a jogszerûség vizsgálatára terjed ki, ez utóbbi pedig jelen esetben nem sérült.<br>
A Döntõbizottság az eljárása során azt is megállapította, hogy ajánlatkérõ csak olyan körülmények meglétét, vagy hiányát jelölte meg az alkalmatlanság okaként, amelyek ténylegesen szükségesek a szerzõdés teljesítéséhez és csak olyan mértékben, amelyek a beszerzés becsült értékével arányban állnak, különös tekintettel arra a körülményre is, hogy a felhívás 4. pontja szerint az ajánlattevõ elõreláthatólag hosszabb idõtartamra, azaz határozatlan ideig kíván szerzõdést kötni a késõbb nyertes ajánlattevõvel.<br>
A Döntõbizottság álláspontja szerint azzal, hogy ajánlatkérõ a pénzügyi, gazdasági alkalmasság igazolására bekért három év mérlegébõl alkalmatlanságot csak abban az esetben jelöl meg, ha ajánlattevõ 2000-ben veszteséges volt, szintén nem követett el jogsértést.<br>
Ajánlatkérõ felhívása 9. pontjának utolsó mondatában azt is kikötötte, hogy elõleget nem ad a nyertes ajánlattevõ számára. Ebbõl értelemszerûen következik az, hogy ajánlatkérõ olyan féllel nem kíván szerzõdést kötni <br>
hosszú távon, aki a mérleg szerint 2000-ben veszteséges volt, hisz ilyen esetben nehezen képzelhetõ el az, hogy az utóbbi idõben veszteséges (negatív) mérleget felmutató ajánlattevõ hetente zökkenõmentesen tudná biztosítani kellõ határidõre az 50 000 példányszámban az "Üzleti 7" címû hetilap nyomtatását és kiszállítását.<br>
Fentiekre tekintettel a Döntõbizottság álláspontja szerint is ajánlatkérõ jobban bízhat olyan ajánlattevõk pontos, hosszú távra szóló jövõbeni teljesítésében, akik a mérlegkimutatásuk szerinti pozitív mérlegükkel pénzügyi stabilitást mutatnak be, szemben az olyan ajánlattevõvel, akinek a közelmúltban a mérlege negatív, azaz veszteséges volt.<br>
A Döntõbizottság a törvényi feltételek hiányában, az indítványban kért ideiglenes intézkedést a törvényi feltételek hiányában nem alkalmazta.<br>
Fent leírt indokok alapján a Döntõbizottság megállapította, hogy ajánlatkérõ felhívása 11. pontjában jogszerûen határozta meg a kért adatok és tények körét, illetve az alkalmatlanná nyilvánítás szempontjait, tehát ezen ajánlatkérõi elõírások nem jogsértõek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást - ha a megindításra, vagy folytatására okot adó körülmény nem áll fenn - megszünteti.<br>
A fentebb leírt indokokra tekintettel a Döntõbizottság a rendelkezõ részben foglaltak szerint határozott, és a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 29.<br>
<br>
Dr. Bíró László s. k.,	Székelyné Bihar Mária s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>