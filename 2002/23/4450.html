<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (4450)
</b></h2><FONT size=3><i><u></i></u><br>
<br>
13.K.32.615/2001/2.<br>
<br>
A Fõvárosi Bíróság a dr. Szabó Erika ügyvéd (1071 Budapest, Damjanich u. 42. fszt. 3/a.) által képviselt Compu-Post Bt. (1119 Budapest, Fehérvári út 107/A.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. szám: D.243/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek 5000 (ötezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A Budapesti Operettszínház mint ajánlatkérõ a Közbeszerzési Értesítõ 2001. január 10-én megjelent 2. számában ajánlati felhívást tett közzé a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján, amellyel nyílt közbeszerzési eljárást indított a színház rekonstrukciója során hangszerek beszerzése tárgyában.<br>
Az ajánlati felhívás 6. a) pontja értelmében az ajánlattételi határidõ lejárta azonos volt az ajánlatok felbontásának idõpontjával, amely a közzétételt követõ naptól számított 41. napon - 2001. február 20-án - 12.00 órakor járt le. A 6. b) pont szerint az ajánlatokat a Budapesti Operettszínház Gazdasági Osztályán, a Budapest V. ker., Sas u. 8. szám alatt, a földszinten kellett benyújtani.<br>
A 2001. február 20-án 12.00 órakor kezdõdõ bontásról dr. Walkshõfer Katalin budapesti közjegyzõ ténytanúsítványi jegyzõkönyvet állított ki, amely rögzítette, hogy az ajánlattételi határidõig, azaz 2001. február 20-án 12.00 óráig az ajánlatok benyújtására megjelölt helyen 8 pályázó - a Dárius Music Kft., a VM-PRO Kft., a Corpus Hangszer Kft., a Rosé Kft., a FonTrade Kft., az And & And Kft., a Polytone Kft. és Tamás Sándor egyéni vállalkozó - nyújtott be ajánlatot.<br>
Az ajánlatkérõ 2001. március 22-én kihirdette az eljárás eredményét.<br>
A felperes (kérelmezõ) 2001. április 12-én kelt beadványában jogorvoslati kérelmet nyújtott be az alpereshez, kérve az eljárást lezáró ajánlatkérõi döntés megsemmisítését és a pályázat újbóli kiírását. Elõadta, hogy 2001. február 20-án 11 óra 57 perckor szabályos pályázati anyagot nyújtott be, azt azonban az ajánlatkérõ nem fogadta el. Ajánlatával kapcsolatban - a szóbeli ígéret ellenére - határozatot nem kaptak, így elzárták õket a jogorvoslati lehetõségtõl. Hivatkozott arra is, hogy az érvénytelen ajánlatokról, a kizárt ajánlattevõkrõl az ajánlatkérõnek jegyzõkönyvet kellett volna felvennie és azt 5 munkanapon belül meg kellett volna küldenie az ajánlattevõnek, továbbá írásban tájékoztatást kellett volna adnia a kizárás, ill. az érvénytelenné nyilvánítás indokáról.<br>
A jogorvoslati eljárás során az ajánlattevõk közül Tamás Sándor egyéni vállalkozó, a FonTrade Kft. és az And & And Kft., és az ajánlatkérõ tett írásbeli észrevételeket. Tamás Sándor közölte, hogy a kérelmezõ ajánlata a határidõ lejárta után, 2001. február 20-án 12 óra után 10 perccel érkezett, amikor a pályázatok bontása már megkezdõdött. A Fon-Trade Kft. és az And & And Kft. arról tájékoztatta az alperest, hogy a kérelmezõ ajánlata jóval 12.00 óra után, kb. 12.15-kor érkezett a pályázat bontásának helyszínére.<br>
Az ajánlatkérõ a jogorvoslati kérelem elutasítását kérte. Utalt arra, hogy a bontási jegyzõkönyv tanúsága szerint a kérelmezõvel azonos nevû ajánlattevõ a bontási határidõig nem jelent meg, ilyen név alatt pályázat sem érkezett. A bontáskor - már jóval annak megkezdése után - megjelent egy személy a pályázat leadásának szándékával, de az ajánlatkérõ közölte vele, hogy elkésett, a borítékját át sem vették, és az illetõ azonnal el is távozott.<br>
Az alperes a jogorvoslati kérelem tárgyában 2001. május 17-én tárgyalást tartott. A tárgyaláson a kérelmezõ elõadta, hogy az ajánlatának leadásával megbízott Borsodi Gábor nem tudott arról, hogy a pályázat átadásakor elismervényt kérhetett volna, így elismervénnyel nem rendelkeznek.<br>
A Corpus Hangszer Kft. tulajdonosa, Szabolcsi Miklós elmondta, hogy ajánlatával pontosan 12.00 órakor érkezett az ajánlatkérõhöz, ajánlatát a földszinti titkárságon leadta, errõl elismervényt is kapott. Látta a kérelmezõ megbízottját, de azt nem tudja, hogy a sorban elõtte vagy mögötte állt-e.<br>
A tárgyaláson tanúként meghallgatott Borsodi Gábor, a felperes megbízottja elõadta, hogy az ajánlatot 11 óra 56-57 perckor adta át egy hölgynek a fölszinten a Gazdasági Iroda elõtt, de errõl bizonylatot nem kapott. Ezt követõen az épületet azonnal elhagyta, mivel kocsijával rossz helyen parkolt, az épület harmadik emeletére tehát nem ment fel. Emlékezete szerint az épületbõl kifelé menet találkozott a tárgyaláson megjelent Szabolcsi Miklóssal. Elmondta továbbá, hogy az ajánlat beadása után néhány perccel a 06-20-9-333-253 hívószámú mobiltelefonról felhívta a felperes munkatársát, hogy sikerült beadnia határidõben a rábízott anyagot.<br>
Az ajánlatkérõ a tárgyaláson elõadta, hogy az ajánlatok leadásának helye a földszinti titkárságon, a bontás helyszíne pedig a 3. emeleten volt, ugyanabban az épületben. Az ajánlatok bontása céljából a bontás helyszínére az ajánlatok beadásának határidejét követõen, 12 óra után pár perccel indultak el. A bontási eljárás során az ajánlatával késve érkezõ, ismeretlen személlyel közölték, hogy ajánlata elkésett, ezért azt nem veszik át. Pontosított nyilatkozata szerint a pályázatok átvétele csak a földszinten történt, kizárólag átvételi elismervény ellenében. Az ajánlatok átvételére kifejezetten nem volt egyetlen személy kijelölve, ezt a feladatot a gazdasági igazgató állandó titkársági munkatársai látták el az igazgatósági szobában.<br>
Az alperes a 2001. május 23-án kelt D.243/14/2001. számú határozatával a jogorvoslati eljárást felfüggesztette, majd megkereste a Pannon GSM Távközlési Rt.-t a fenti hívószámú mobiltelefon 2001. február 20-i hívólistájának megküldése végett. A telefonszolgáltató társaság a kért adatközlést titoktartásra hivatkozással megtagadta.<br>
Az alperes a 2001. augusztus 28-án kelt D.243/21/2001. számú határozatával a felperes jogorvoslati kérelmét elutasította.<br>
A határozati indokolása szerint az ajánlatok bontásáról felvett közjegyzõi jegyzõkönyv nem tartalmazott olyan kitételt, hogy a kérelmezõ, vagy képviselõje ajánlatot nyújtott volna be az ajánlatkérõhöz, vagy valamely ajánlattevõ képviselõje késve érkezett volna, a jegyzõkönyvhöz mellékelt jelenléti íven sem szerepel a kérelmezõ neve. A meghallgatott tanú vallomása alapján az ajánlat leadásának helye, ill. az ajánlatot átvevõ személy kiléte nem volt megállapítható, az elkésetten érkezett ajánlat idõpontja sem volt egyértelmû. A kérelmezõ állításával szemben az érdekelt ajánlattevõk közül többen is egybehangzóan azt nyilatkozták, hogy valaki egy ajánlatot kívánt átadni az eljárás során, de azt az ajánlatkérõ nem vette át, tekintettel az elkésettségre, az ajánlatkérõ pedig határozottan nyilatkozta, hogy a kérelmezõ ajánlatával nem rendelkezik.<br>
A felperes keresetet terjesztett elõ az alperesi határozat bírósági felülvizsgálata iránt.<br>
Kérte annak megállapítását, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2), 61. § (1) és a 24. § (1) bekezdését, az alperes pedig az Áe. 26. § (1), (4), 37. § (1) és a 43. § (1) bekezdés c) pontját, valamint a Kbt. 88. § (1) bekezdés d) pontját megsértette.<br>
Álláspontja szerint az alperes nem tisztázta a tényállást, az eljárás felfüggesztését követõen nem tájékoztatta az adat beszerzésének elmaradásáról és az eljárás folytatásáról, ezért a híváslistát nem tudta becsatolni, továbbá az alperes nem adott lehetõséget arra, hogy a felperesi megbízott az ajánlatot átvevõ személyt beazonosítsa. Az eljárás során egyértelmûvé vált, hogy az épület 3. emeletén késve megjelent személy nem azonos az általa megbízott személlyel, de az ajánlatkérõvel szemben az elkésett ajánlat nem megfelelõ kezelése kétségkívül megállapítható. Továbbra is azt állította, hogy ajánlatát még határidõben benyújtotta, de azt sem határidõben érkezettnek, sem elkésettnek nem tekintették, errõl nem értesítették, így az ajánlatkérõ eljárása törvénysértõ volt. Elõadásának alátámasztására az ajánlat beadásával megbízott Borsodi Gábor és azon személy tanúmeghallgatását indítványozta, akit a megbízott az ajánlat beadását követõ percekben telefonon felhívott, továbbá kérte az ajánlatkérõ kötelezését a pályázat átvételére jogosult személyek elõállítására.<br>
A felperes a keresetleveléhez mellékelte azt a híváslistát, amely a Borsodi Gábor által megjelölt telefonhívást tartalmazta.<br>
Az alperes - fenntartva a határozatában foglaltakat - a kereset elutasítását kérte. Hivatkozott arra, hogy a határozathozatalhoz szükséges tényállást egyértelmûen tisztázta, a felperes ajánlata a beérkezett ajánlatok között nem szerepelt. A felperes megbízottja nem volt azonos a bontás helyszínére elkésetten érkezõ ismeretlen személlyel, akirõl az egyéb érdekelt ajánlattevõk nyilatkoztak. A meghallgatott tanú a rábízott ajánlat beadásának pontos helyét, idõpontját, az ajánlatot átvevõ személyt megnevezni nem tudta, átvételi elismervény nincs a birtokában. A felperes tehát hitelt érdemlõen bizonyítani nem tudta, hogy az ajánlatát az ajánlati felhívásban megjelölt helyen és idõben átadta az ajánlatkérõ képviselõjének.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A perben eldöntendõ kérdés az volt, hogy a felperes az ajánlatát leadta-e - határidõben, vagy elkésetten - az ajánlatkérõnek, az ajánlatkérõ eljárását az alperes helyesen értékelte-e, és ettõl függõen az alperes határozata a felperes által megjelölt jogszabályi rendelkezésekbe ütközik-e.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdése elõírja, hogy az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés a) pontja értelmében érvénytelen az ajánlat, ha azt az ajánlati felhívásban meghatározott ajánlattételi határidõ lejárta után nyújtották be.<br>
A <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>a értelmében az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ 5 munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A becsatolt iratok alapján megállapítható, hogy az ajánlatok bontásáról felvett, közjegyzõi okiratban foglalt jegyzõkönyv tartalmazta a határidõben beérkezett és a bontás alkalmával ismertetett ajánlatokat. Az ajánlatok bontásának helyszínére késve érkezett - a felperesi megbízottal nem azonos - személy a rendelkezésre álló adatok alapján az ajánlatának nem megfelelõ kezelése miatt jogorvoslattal nem élt.<br>
A bíróság leszögezi, hogy a bontás helyszínén megjelent személy elkésett ajánlatának kezelésével kapcsolatban a felperes a Pp. 327. § (1) bekezdése alapján - saját személyét érintõ érdekeltség hiánya miatt - kereshetõségi joggal nem rendelkezik, így e vonatkozásban a bíróság az alperes határozatának jogszerûségét sem vizsgálhatta.<br>
A bíróság megállapította, hogy a felperesi elõadás szerint az ajánlattételi határidõ lejárta elõtt, 2001. február 20-án 11 óra 57 perckor került sor a felperes ajánlatának - megbízott útján történõ - beadására. Ennek megtörténtérõl a felperes átvételi elismervénnyel nem rendelkezik, így nincs olyan okirati bizonyítéka, amely az ajánlat átadását - így ajánlattevõi minõségét - egyértelmûen igazolná. A felperes által becsatolt híváslista kizárólag a telefonhívás tényét és idõpontját rögzítette, de az ajánlat tényleges átadását nem bizonyítja. Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) és 24. § (1) bekezdésében foglaltakat az ajánlattevõk tekintetében köteles alkalmazni, a felperes azonban nem volt ajánlattevõnek tekinthetõ.<br>
Az Áe. 26. § (1) bekezdése alapján a közigazgatási szerv köteles a határozathozatalhoz szükséges tényállást tisztázni. Ha ehhez a rendelkezésre álló adatok nem elegendõek, hivatalból vagy kérelemre bizonyítási eljárást folytat le. A (4) bekezdés rögzíti, hogy a közigazgatási szerv a bizonyítékokat egyenként és összességükben értékeli, és az ezen alapuló meggyõzõdése szerint állapítja meg a tényállást.<br>
Az Áe. 37. § (1) bekezdése szerint, ha az ügy érdemi eldöntése olyan kérdés elõzetes elbírálásától függ, amelyben az eljárás más szerv hatáskörébe tartozik, a közigazgatási szerv az eljárást felfüggeszti. Ha a más szerv elõtti eljárás megindítására az ügyfél jogosult, erre megfelelõ határidõ kitûzése mellett fel kell hívni. Ha az ügyfél a felhívásnak nem tesz eleget, a közigazgatási szerv az eljárást megszünteti, vagy a rendelkezésre álló adatok alapján dönt.<br>
A bíróság álláspontja szerint az alperes az eljárása során a tényállást körültekintõen megvizsgálta, a tárgyaláson az érdekelteket és a felperes megbízottját az ügy körülményeivel kapcsolatban részletesen meghallgatta, a rendelkezésére álló adatok és nyilatkozatok alapján kellõen megalapozott határozatot hozott.<br>
A bíróság nem látta indokoltnak a jogorvoslati eljárás felfüggesztésére vonatkozó alperesi döntést, mivel a híváslista tartalma a felperesi ajánlat tényleges beadásának megtörténtét nem igazolhatta. Az alperes ezen eljárása tehát szükségtelen volt és az eljárás elhúzódását eredményezte, ez azonban az érdemi döntésre nem hatott ki, így ezen okból a határozat hatályon kívül helyezésének, ill. megváltoztatásának nem volt helye.<br>
Az Áe. 43. § (1) bekezdés c) pontja meghatározza a határozat indokolásával szemben támasztott tartalmi követelményeket. Eszerint a határozat indokolásának tartalmaznia kell a megállapított tényállást és az annak alapjául elfogadott bizonyítékokat; az ügyfél által felajánlott, de mellõzött bizonyítást és a mellõzés indokait; az eljárt szakhatóságok megnevezését és azokat a jogszabályokat, amelyek alapján a közigazgatási szerv a határozatot hozta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja értelmében az alperes a határozatában e törvény megsértett rendelkezésének megjelölése mellett megállapíthatja a jogsértés megtörténtét.<br>
A bíróság az alperes határozatának indokolásával kapcsolatban megállapította, hogy az a döntéshez szükséges mértékû részletezettséggel rögzítette a tényállást, a jogorvoslati eljárás során írásban, ill. a tárgyaláson szóban elõadott nyilatkozatokat, az alperes a felperes bizonyítási indítványának megfelelõen tanúmeghallgatást foganatosított. Az alperes a tényállás körében felmerült körülményeket, nyilatkozatokat helytállóan értékelte, ennek eredményeként kellõen megalapozott döntést hozott, így a jogorvoslati kérelem elutasítása folytán a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alkalmazásának nem volt indoka.<br>
A perben elõterjesztett felperesi bizonyítási indítvánnyal kapcsolatban a bíróság rámutat arra, hogy a felperes megbízottjától elvárható lett volna, hogy amennyiben az ajánlatot az ajánlatkérõ részére átadja, e tény igazolására átvételi elismervényt kérjen. Ezen mulasztása utóbb saját nyilatkozatával, ill. az általa telefonon felhívott személy meghallgatásával nem pótolható.<br>
A felperes azon bizonyítási indítványát, amely szerint az ajánlatok átvételével megbízott személyeket az ajánlatkérõ jelölje meg és tanúkénti meghallgatásukra kerüljön sor, a bíróság mellõzte, mivel a felperest terhelõ bizonyítás körében merül fel a felperesi elõadást alátámasztó tanú felkutatása, ill. nevének közlése.<br>
Megjegyzi a bíróság, hogy a jogorvoslati eljárás során adott ajánlatkérõi nyilatkozat szerint az ajánlatok átvételét nem egyetlen személy, hanem a gazdasági igazgató állandó titkársági munkatársai látták el az igazgatósági szobában. Erre figyelemmel a felperesnek a tanú személyazonosságának megállapítására is lett volna lehetõsége.<br>
A kifejtettek alapján a bíróság a keresetlevélben megjelölt jogszabálysértéseket nem látta megállapíthatónak, ezért a felperes keresetét elutasította.<br>
A felperes a Pp. 78. § (1) bekezdése értelmében köteles az alperes költségeinek megfizetésére.<br>
A kereseti illeték viselésére vonatkozó rendelkezés a Pp. 78. § (1) bekezdésén és a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2002. február 13.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>