<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4547)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.142/13/2002.<br>
<br>
Tárgy: a "Taxa-Team 98" Pénzügyi Szolgáltató és Tanácsadó Kft. jogorvoslati kérelme a Pénzügyi Szervezetek Állami Felügyelete közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a "Taxa-Team 98" Pénzügyi Szolgáltató és Tanácsadó Kft. (2483 Solymár, György hegy u. 15., a továbbiakban: kérelmezõ) kérelmét, melyet a Pénzügyi Szervezetek Állami Felügyelete (1013 Budapest, Krisztina krt. 39., nevében eljár: OKFON Közbeszerzési és Szolgáltatási Rt. 1106 Budapest, Fehér út 10., képviseli: dr. Sebõk Cecília ügyvéd, 1211 Budapest, Táncsics Mihály u. 62., a továbbiakban: ajánlatkérõ) "szakértõ cégek kiválasztása, amelyek a PSZÁF 2002. évi ellenõrzési munkatervében szereplõ 77 pénzügyi szervezet átfogó helyszíni vizsgálatát elvégzik" tárgyú közbeszerzési eljárása ellen nyújtott be, a Döntõbizottság e1utasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. október 31-én a Közbeszerzési Értesítõben 7655/2001 sz. alatt részvételi felhívást tett közzé tárgyalásos eljárás keretében, vállalkozási szerzõdés formájában, a fenti tárgyban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja alapján.<br>
Az eljárás indoka az volt, hogy az egyes intézmények, intézménycsoportok esetében nem határozható meg elõre a végrehajtandó vizsgálat terjedelme, mélysége, részletezettsége.<br>
Az ajánlati felhívás 3. a) pontja szerint a beszerzés tárgya és mennyisége, szakértõ cégek kiválasztása, amelyek ajánlatkérõ 2002. évi ellenõrzési munkatervében szereplõ, 77 pénzügyi szervezet átfogó helyszíni vizsgálatát elvégzik. Ajánlatkérõ a vizsgálandó pénzügyi szervezetek számától &plusmn;30%-kal eltérhet. A vizsgálatok elvégzésének ütemezése, a kiemelt vizsgálati szempontok csak a tárgyalások során tisztázhatóak.<br>
Az ajánlatkérõ a részvételi felhívás 8. pontjában meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket.<br>
A részvételi felhívás 9. a) pontjában a részvételre jelentkezõk alkalmassága elbírálásának szempontjait határozta meg ajánlatkérõ. Az ajánlatkérõ a részajánlatot megengedte, a többváltozatú ajánlatot nem.<br>
Az ajánlatok elbírálásának szempontja az összességében legelõnyösebb ajánlat kiválasztása volt, ajánlatkérõ ennek elbírálásának szempontjait is meghatározta.<br>
A részvételi jelentkezési határidõig, 2001. december 17-ig 26 cég nyújtott be részvételi jelentkezést, nevezetesen a Nemzetközi Bankárképzõ Központ Rt., a Felkai consulting Pénzügyi Tanácsadó Kft., az Arthur Andersen Audit Kft., az AUDITÁL Kft., a BDO Kontroll Kft., a Béta-Audit Kft., a Dialog Plussz Audit Kft., az Ernst & Young Kft., a GP-Audit Kft., a György Audit Kft., a Jerkó és társa Kft., a K-ES Audit Kft., a KNOW-HOW AUDIT Kft., a KPMG Hungaria Kft., a P and P Mérlegdoktor Kft., a Pricewaterhouse Coopers Kft., a Report and Audit Kft., az S+Confident Kft., Számsys KR., a Tanszék Pénzügyi és Tanácsadó Kft., a Tóth Kálmánné Okleveles Könyvvizsgáló Kft., a Trautmann és Társa 98 Kft., a VOFA CONTO Kft., a VVA Kft., a Zöldkõ Kft. és a kérelmezõ, akik közül ajánlatkérõ a 2002. január 21-i eredményhirdetésen 23 céget alkalmasnak minõsített és ajánlattételre felhívott. Ajánlatot 16 intézménycsoportra lehetett benyújtani.<br>
Az ajánlattételi határidõig, 2002. február 4-ig 20 ajánlattevõ nyújtott be ajánlatot, akikkel ajánlatkérõ lefolytatta a tárgyalásokat.<br>
A 2002. február 27-én megtartott eredményhirdetésen az 1., 4., 7., 9. intézménycsoport esetében eredménytelen volt az eljárás, a többi intézménycsoportnál volt nyertese az eljárásnak.<br>
Kérelmezõ jogorvoslati kérelme 2002. március 20-án, illetve április 3-án érkezett a Döntõbizottsághoz, melyek vonatkozásában a Döntõbizottság hiánypótlást rendelt el, és a hiánypótlás postai úton, határidõben történõ elõterjesztésére 2002. április 8-án került sor.<br>
A kérelmezõ mind a részvételi, mind pedig az ajánlattételi szakaszát sérelmezte az alábbiak szerint:<br>
<br>
1. Kérelmezõ indokolatlannak tartja, hogy az ajánlatkérõ 77 pénzügyi szervezet átfogó vizsgálatára egy közbeszerzési eljárás meghirdetésével kívánt szerzõdést kötni.<br>
Indokolatlan a közbeszerzési eljárás kiírása a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés a) pontját figyelembe véve.<br>
<br>
2. A kérelmezõ sérelmezte, hogy az ajánlatkérõ az adott évre tervezett közbeszerzéseire tárgyév március 31-ig nem készített elõzetes összesített tájékoztatót.<br>
<br>
3. A kérelmezõ vitatta az ajánlatkérõ nevében eljárók szakértelmét.<br>
<br>
4. A kérelmezõ a részvételi felhívás vonatkozásában az alábbi kifogásokat terjesztette elõ:<br>
- a pénzügyi, gazdasági alkalmasság igazolására bekért adatok, dokumentumok nagy része indokolatlan volt,<br>
- a közbeszerzés tárgya meghatározásánál sérült a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. §-</a>a,<br>
- a mûszaki alkalmasság körében az annak igazolására felsorolt szakértõi besorolás a feladat szempontjából nem egyértelmû,<br>
- a hiánypótlási felhívásban nem történt meg a hiányok pontos megjelölése.<br>
<br>
5. A kérelmezõ az ajánlati felhívás vonatkozásában az alábbi kifogásokat terjesztette elõ:<br>
- az ajánlatkérõ az ajánlati felhívásban megjelölt<br>
77 db pénzügyi intézmény számát 59-re csökkentette, errõl nem jelentetett meg módosítást,<br>
- a kiadott dokumentáció és mûszaki leírás nem felel meg a törvényi feltételeknek és szakmai szempontoknak,<br>
- a mûszaki leírás nem felel meg a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdésében foglaltaknak,<br>
- az elbírálás szempontjai nem tartalmaznak számszerûsíthetõ összefüggéseket, összemérési, rangsorba állítási támpontokat, ezért az elbírálás csak szubjektív lehetett,<br>
- az ajánlati felhívás nem tartalmazta az eredményhirdetés idõpontját,<br>
<br>
6. A kérelmezõ az ajánlattételi szakasz vonatkozásában az alábbi kifogásokat terjesztette elõ:<br>
- ajánlatkérõ nem tett fel kérdéseket az ajánlattal kapcsolatos, nem egyértelmû kijelentések tisztázására,<br>
- ajánlatkérõ nem kért magyarázatot a kirívóan alacsony ellenszolgáltatásra,<br>
- a dokumentáció és mûszaki leírás hiányosságai miatt az annak a tartalmi és formai feltételeinek megfelelõen elkészített ajánlata az értékelésnél hátrányba került.<br>
<br>
7. A kérelmezõ a tárgyalási szakasz vonatkozásában az alábbi kifogásokat terjesztette elõ:<br>
- ajánlatkérõ megsértette a tárgyalásos eljárás választására és lebonyolítására vonatkozó szabályokat,<br>
- érdemi tárgyalásra nem került sor, mivel sem az árakról, sem a határidõkrõl, sem a szakmai tartalomról nem folyt kétoldalú tárgyalás,<br>
- ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdését, mivel az ajánlatokat a lehetõ legrövidebb idõn belül elbírálta, de nem egzakt értékelési szempontok alapján,<br>
A kérelmezõ kifogásolta, hagy az írásbeli összegzést az eredményhirdetést követõ 5 napon belül nem kapta meg.<br>
A fentiek alapján a kérelmezõ kérte a jogsértések megállapítását, az ajánlatkérõ eljárást lezáró és az eljárás során hozott döntéseinek a megsemmisítését, az ajánlatkérõ kötelezését új döntés meghozatalára, valamint kérte ideiglenes intézkedés meghozatalát.<br>
Az ajánlatkérõ érdemi észrevételében elõadta, hogy a szakértõi névjegyzék összeállításának jogi alapja nem a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. §-</a>a szerinti elõminõsítési eljárás, hanem a hitelintézetekrõl és pénzügyi vállalkozásokról szóló 1996. évi CXII. tv. (Hpt.) 146. § (4) bekezdése.<br>
Az ajánlatkérõ elõadta, hogy a vállalkozási szerzõdéseket megkötötte.<br>
A részvételi felhívással kapcsolatos kifogások álláspontja szerint elkéstek. Az összegzést valamennyi ajánlattevõ részére elküldte tértivevénnyel.<br>
Az ajánlatkérõ nem alkalmazta a gyorsított eljárási formát, sem pedig a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára nem hivatkozott a közbeszerzési eljárás során. Álláspontja szerint nem sérültek a Kbt. rendelkezései, hogy ajánlatkérõ egyszerre bonyolította le az 59 pénzügyi szervezet, illetve 16 intézménycsoport (részteljesítés) vizsgálatára vonatkozó pályázatot.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdése szerint a becsült érték számítására vonatkozó feltételek együttesen teljesülnek, a kérelmezõ ezzel kapcsolatos kifogása ellentétes a közbeszerzési eljárás tárgyának részekre történõ bontásával kapcsolatos Kbt. tiltó rendelkezéssel [Kbt. 5. § (1) bekezdés].<br>
A <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés a) pontjában foglalt feltétel hiányában az ajánlatkérõ igénybe vehet szakértõ cégeket a pénzügyi szervezetek vizsgálatára. Ezen kérelmi elem is elkésett.<br>
A kérelmezõ által hivatkozott a <a href="http://net.jogtar.hu/jr/gen/getdoc.cgi?docid=99500040.tv#15">Kbt. 15. § </a>(2) bekezdése szerinti hivatkozás téves, az nem egyedi közbeszerzési eljárás értékelésére vonatkozik.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglalt alapelvek az eljárás során nem sérültek, az ajánlatkérõ tájékoztatási és közzétételi kötelezettségének idõben eleget tett.<br>
Az ajánlatkérõ elõadta, hogy érdemi tárgyalásokra került sor, melyrõl emlékeztetõ készült.<br>
Az elsõ tárgyalások idõpontja a kérelmezõ állításával ellentétben a kiírásnak megfelelõen 2002. február 11-én megkezdõdtek. Az ajánlatkérõ a kérelmezõt tájékoztatta, hogy csak egy tárgyalási fordulót tervez, továbbiakra nem kerül sor. Az ajánlatkérõ szerint a kérelmezõ állításával ellentétben volt mód arra, hogy az ajánlatkérõ kérdéseket tegyen fel, pontosítást kérjen, és ezzel összefüggésben hangsúlyos volt az ajánlattevõtõl beszerezni az ajánlatában szereplõ kereskedelmi ajánlat, vizsgálat ütemezésére vonatkozó elképzeléseket.<br>
Az ajánlatkérõ álláspontja szerint a Felügyelet által vizsgálandó pénzügyi szervezetek köre nem nyilvános információ, ezért egy esetlegesen közzétett elõzetes összesített tájékoztató sem tartalmazta volna a vizsgálandó intézmények felsorolását, e vonatkozásban az ajánlattevõk titoktartási nyilatkozatot is tettek. Az ajánlatkérõ álláspontja szerint mind a Felügyelet és az OKFON Rt. munkatársai a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) szerinti követelményeknek megfelelnek.<br>
Az intézménycsoportok meghatározása nem mennyiségi, hanem egyéb szempontok szerint történt.<br>
A kérelmezõ által hiányolt értékelési módszerre és minõségi tényezõkre vonatkozó követelmények csak a <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jén hatályba lépett módosulásával hatályosulnak.<br>
Az értékelés részszempontjai, az alszempontok, az egyes súlyszámok, az adható pontszám alsó és felsõ határa az ajánlati felhívásban meghatározásra kerültek. Az ajánlatok értékelésérõl készült emlékeztetõ tartalmazta az értékelési képletet. A felügyeleti átfogó vizsgálatok módszerére nem áll rendelkezésre jogszabályi szabvány, ezért ajánlatkérõ a mûszaki leírást a felügyeleti vizsgálati munkaprogram, a vizsgálandó pénzügyi szervezetek adatai és követelményleírás segítségével adta meg.<br>
Az ajánlatkérõ egyértelmûen meghatározta a benyújtandó ajánlattal szembeni tartalmi és formai elvárásait.<br>
Az ajánlatkérõ az ajánlati felhívással kapcsolatban elõadta, hogy azt a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(5) bekezdése szerint, szabályosan módosította. A közbeszerzés mennyiségének módosítására objektív okok miatt került sor. Az eredményhirdetés idõpontjának megjelölése az ajánlati felhívásnak nem kötelezõ eleme. Az ajánlati dokumentáció különbözõ mintákat is tartalmazott az ajánlattevõk munkáját elõsegítendõ.<br>
Az ajánlatkérõ a részvételi felhívásra vonatkozó kifogásokra elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjának alkalmazása megalapozott volt.<br>
A pénzügyi, gazdasági és mûszaki alkalmassági feltételek meghatározása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdéseinek megfelelõen történt. Az ajánlatkérõ csak e körben kért be igazoló iratokat.<br>
A hiánypótlásra vonatkozóan az ajánlatkérõ elõadta, hogy abban pontosan megjelölésre kerültek a kért dokumentumok, így a könyvvizsgálói igazolványon kívül a felsõfokú végzettséget igazoló dokumentumok is.<br>
Az ajánlatkérõ elõadta, hogy megítélése szerint nem volt kirívóan alacsony ellenszolgáltatás az ajánlatokban megjelölve. Az ajánlatkérõ számára értelmezhetetlen feltételek nem voltak az ajánlatokban.<br>
A <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>a alapján az ajánlatkérõnek nem kell jegyzõkönyvet készítenie az eredményhirdetésrõl, csak összegzést, mely megküldendõ 5 napon belül, és ez megtörtént.<br>
Az ajánlatkérõ minden kérelmi elemet elkésettnek tartott, illetve az összegzés vonatkozásában azt megalapozatlannak tartotta, melynek bizonyítására a tárgyaláson becsatolta postakönyv kivonatát, mely szerint az összegzést a kérelmezõ részére 2002. március 6-án megküldte.<br>
Egyéb érdekeltek közül érdemi észrevételt a Béta-Audit Kft. tett az eljárás elhúzódására és az érdemi tárgyalások hiányára vonatkozóan, illetve hogy az értékelésnél az ár játszott csak szerepet.<br>
A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.<br>
A Döntõbizottság a felek által becsatolt dokumentumok, iratok alapján megállapította, hogy a jogorvoslati kérelem az alábbiak szerint részben elkésett, részben megalapozatlan.<br>
A többször módosított 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (7) bekezdése elsõ fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#81">Kbt. 81. § </a>(1) bekezdése szerint a Bizottság a jogorvoslati eljárást a 80. § (1) bekezdésében foglaltakat hiánytalanul teljesítõ kérelem alapján, annak érkezése napján indítja meg.<br>
Az ajánlatkérõ döntésével szemben bármely érdekelt által benyújtott kérelem elbírálása a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerint a közbeszerzésekkel kapcsolatos jogorvoslat körében a Közbeszerzési Döntõbizottság hatáskörébe tartozik.<br>
A Döntõbizottság megállapította, hogy a kérelmezõnek a 2002. március 20-án a Döntõbizottság által iktatott beadványa tekinthetõ csak jogorvoslati kérelemnek. A jogorvoslati kérelem vonatkozásában hiánypótlás kiadására került sor, melyet a kérelmezõ az átvételtõl számított 5 napon belül 2002. április 8-án adott postára, a Döntõbizottság részérõl 2002. április 10-én került iktatásra.<br>
A Döntõbizottság nem fogadta el a kérelmezõ érvelését, hogy a közbeszerzési eljárás egységes és a jogorvoslati kérelem elõterjesztésére vonatkozó jogvesztõ határidõként az összes kérelmi elem vonatkozásában a 2002. március 8-án a Közbeszerzések Tanácsa Titkárságán benyújtott kérelmét jelölte meg a jogorvoslati eljárás kezdeményezésének.<br>
Tekintettel arra, hogy a közbeszerzési eljárás minden szakasza az ajánlatkérõ által hozott döntésnek minõsül, ezért a jogorvoslati eljárás kezdeményezésére vonatkozó jogvesztõ határidõ számítása az egyes döntések lezártával nyílik meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A Döntõbizottság megállapította, hogy a kérelmezõ jogorvoslati kérelmében a kérelmi elemek egyik csoportja a részvételi felhívás tartalmával kapcsolatos, a módosított részvételi jelentkezési határidõnek lejárta 2001. december 17-e volt. A jogsértõ esemény bekövetkezése e dátum, tehát a 15 napos jogvesztõ határidõ legkésõbb 2002. január 2-án lejárt, figyelembe véve a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján alkalmazandó, az államigazgatás általános szabályairól szóló 1957. évi IV. tv. (a továbbiakban: Áe.) 39. § (1)-(2) bekezdéseit. Az Áe. vonatkozó rendelkezései szerint ugyanis a postán beküldött beadvány elõterjesztési ideje a postára adás napja, illetve ha a határidõ utolsó napja munkaszüneti nap, a határidõ a legközelebbi munkanapon jár le.<br>
A kérelmezõ kérelem kiegészítésében sérelmezte az értékelési részszempontok nem kellõen egzakt voltát, melyre tekintettel az értékelés objektivitását is vitatta. Tekintettel arra, hogy az értékelési részszempontokat már a részvételi felhívás is tartalmazta, ezért a kérelem e vonatkozásban is a fenti okok miatt elkésett.<br>
A Döntõbizottság megállapította a rendelkezésre álló iratokból: a kérelmezõnek a hiánypótlásra vonatkozó kérelmi eleme is elkésett, tekintettel arra, hogy a hiánypótlási határidõn (2001. december 29.) belül 2001. december 27-én elõterjesztette a részvételi szakaszra vonatkozó hiány pótlását. A hiánypótlási határidõ lejártához képest e vonatkozásában legkésõbb 2002. január 14-én kellett volna elõterjesztenie a jogorvoslati kérelmét.<br>
A Döntõbizottság megállapította, hogy a kérelmezõnek az ajánlattételi szakasszal kapcsolatos jogorvoslati kérelme is a jogvesztõ határidõn túl került elõterjesztésre.<br>
Az ajánlati felhívásban megjelölt ajánlattételi határidõ, amely azonos volt az ajánlatok felbontásának idõpontjával, 2002. február 4-e volt. A kérelmezõnek az ajánlati felhívás tartalmára, illetve az ajánlati szakaszra vonatkozó egyéb kifogásait legkésõbb 2002. február 19-én kellett volna elõterjesztenie, figyelembe véve a Kbt. fenti rendelkezéseit.<br>
A kérelmezõ a tárgyalási szakasz vonatkozásában is elõterjesztett jogorvoslati kérelmet, mellyel kapcsolatban a Döntõbizottság megállapította, hogy az ezzel kapcsolatos kérelem szintén a jogvesztõ határidõn túl került elõterjesztésre. Az ajánlatkérõ által becsatolt emlékeztetõ feljegyzés szerint a tárgyalásra a kérelmezõvel 2002. február 14-én került sor. Ezen idõponthoz képest legkésõbb 2002. február 29-én lejárt a jogorvoslati kérelem benyújtására nyitva álló 15 napos jogvesztõ határidõ.<br>
A Döntõbizottság megállapította, hogy a kérelmezõnek az a kérelmi eleme, hogy az írásbeli összegzést állítása szerint 5 munkanapon belül az ajánlatkérõ részére nem küldte meg, nem elkésett.<br>
A kérelem e része viszont megalapozatlan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlattevõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság megállapította, hogy az ajánlatkérõ által becsatolt postakönyvkivonat szerint az összegzés 2002. március 6-án a kérelmezõ részére megküldésre került, tehát az eredményhirdetés idõpontjától számított 5 munkanapon belül.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva, a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest,2002.május 6.<br>
<br>
Dr. Csanádi Péter s. k.,	Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>