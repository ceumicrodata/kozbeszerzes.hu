<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (4571)
</b></h2><FONT size=3><i><u></i></u><br>
<br>
13.K.30.388/2002/2.<br>
<br>
VÉGZÉS<br>
<br>
A Grafika-Typopress Nyomdaipari Kft. felperesnek a Közbeszerzések Tanácsa Közbeszerzési Döntõbizottság alperes ellen közigazgatási határozat bírósági felülvizsgálata iránt indított perében a bíróság a felperes keresetlevelét idézés kibocsátása nélkül elutasítja.<br>
A végzés ellen a kézbesítéstõl számított 15 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes 2002. január 22-én - postai feladás útján - keresetet nyújtott be az alperes D.803/3/2001. számú határozatának bírósági felülvizsgálata iránt.<br>
A bíróság megállapította, hogy a felperes a keresettel támadott határozatot - a tértivevény tanúsága szerint - 2002. január 3-án vette át.<br>
A közbeszerzésekrõl szóló 1995. évi XL. törvény 90. § (1) bekezdése szerint a keresetlevelet a határozat kézbesítésétõl számított tizenöt napon belül kell benyújtani az alpereshez.<br>
A felperes esetében a keresetindítási határidõ 2002. január 17-én lejárt.<br>
Fentiek alapján a felperes a keresetlevelet elkésetten terjesztette elõ, ezért a bíróság a Pp. 130. § (1) bekezdés h) pontja értelmében a rendelkezõ rész szerint határozott.<br>
Az eljárás az illetékekrõl szóló 1990. évi XCIII. törvény (Itv.) 57. § (1) bekezdés a) pontja alapján illetékmentes.<br>
A felperes a keresetlevelén szükségtelenül lerótt 10 000 Ft kereseti illetéket a jelen végzés jogerõre emelkedését követõen a Fõvárosi Illetékhivataltól az Itv. 80. § (1) bekezdés i) pontja alapján visszaigényelheti.<br>
<br>
Budapest, 2002. március 11.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>