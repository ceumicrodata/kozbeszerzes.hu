<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4638)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.159/12/2002.<br>
<br>
Tárgy: a Közmû 2001 Bt. jogorvoslati kérelme Göd Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közmû 2001 Építõipari Bt. (8000 Székesfehérvár, Mikszáth Kálmán u. 7. sz, a továbbiakban: kérelmezõ) kérelmének, melyet a Göd Város Önkormányzata (2131 Göd, Pesti u. 81., nevében eljár: Stanley T. Szolgáltató és Tanácsadó Kkt. 2100 Gödöllõ, Mátyás király u. 42., továbbiakban: ajánlatkérõ) "Göd város és Csomád község közös szennyvízcsatorna-hálózatának építése és kiviteli tervek készítése" tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#37">Kbt.) 37. §</a> (3) bekezdését és a 44. § (2) bekezdés b) pontjára, valamint a 44. § (6) bekezdésére tekintettel a 63. § (3) bekezdését, ezért a Döntõbizottság az ajánlatkérõ részvételi felhívását és azt követõ döntéseit megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki, míg a jogsértésért felelõs személyekkel, vagyis Szegedi Sándorral (Göd Város polgármesterével) és Tóth Imrével (a STANLEY T. Kkt. üzletvezetõjével) szemben 100 000 Ft-100 000 Ft, azaz egyszázezer-egyszázezer forint bírságot szab ki, a továbbiakban a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, kérelmezõ részére 150 000 Ft azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
Kötelezi továbbá ajánlatkérõt, valamint Szegedi Sándort (Göd Város polgármesterét) és Tóth Imrét (a STANLEY T. Kkt. üzletvezetõjét), hogy a velük szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított <br>
15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. március 13-án a Közbeszerzési Értesítõ 11. számában nyílt elõminõsítéses közbeszerzési eljárás megindítására részvételi felhívást tett közzé a rendelkezõ részben meghatározott tárgyban.<br>
Ajánlatkérõ a felhívás 3. c) pontja szerint nem engedélyezte részajánlat tételét és a 14. pont szerint az ajánlattétel során többváltozatú ajánlatot sem lehet tenni. Ajánlatkérõ a részvételi felhívás 9. b) pont második nagy francia bekezdésében az alábbiakat határozta meg:<br>
"b) Mûszaki alkalmasság igazolása:<br>
- <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének b) és c) pontjában foglaltak szerint."<br>
Ajánlatkérõ a részvételi felhívás 10. b) pont második francia bekezdésében az alábbiakat határozta meg:<br>
"A részvételre jelentkezõnek a szerzõdés teljesítésére alkalmatlanná minõsítésének szempontjai:...<br>
- a jelentkezõ - a teljesítésbe 10%-ot meghaladó mértékben bevonni kívánt alvállalkozójával együttesen - nem rendelkezik a beruházás jellegének és nagyságrendjének megfelelõ gépparkkal, különösen a munka jellegéhez szükséges földmunka végzésére és tömörítésre alkalmas gépekkel,"<br>
Ajánlatkérõ a részvételi felhívás 12. pont elsõ nagy francia bekezdésében meghatározta az alábbiakat is:<br>
Az ajánlatkérõ elõminõsítési dokumentációt állított össze az eljárásban való részvételhez, melynek megvásárlása az eljárásban való részvétel feltétele. A dokumentáció nem ruházható át."<br>
Ajánlatkérõ a részvételi felhívás 12. pont második nagy francia bekezdés második francia bekezdésében meghatározta az alábbiakat is:<br>
"A megvásárlás feltétele: a dokumentáció átvehetõ 100 000 Ft + áfa összeg készpénzben, a helyszínen történõ megfizetését követõen."<br>
A kérelmezõ az elõminõsítési dokumentációt nem vásárolta meg és részvételi jelentkezést sem nyújtott be.<br>
A részvételi jelentkezési határidõ 2002. április 9. volt. Eddig a határidõig összesen 14 részvételi jelentkezés érkezett az ajánlatkérõhöz.<br>
A kérelmezõ 2002. március 28-án nyújtott be jogorvoslati kérelmet. Jogorvoslati kérelmében és a tárgyaláson tett nyilatkozatában kérte a részvételi felhívás 9. b) pont második nagy francia bekezdés, a 10. b) pont második francia bekezdés és a 12. pont második nagy francia bekezdés második francia bekezdésének megsemmisítését, a jogsértés megállapítását, a jogsértõvel szemben bírság kiszabását, ajánlatkérõnek a költségek megtérítésére való kötelezését, a közbeszerzési eljárás felfüggesztését és ajánlatkérõ kötelezését a Kbt. szabályainak megfelelõ eljárás lefolytatására. Kérelmét azzal indokolta, hogy ajánlatkérõ a szerzõdés teljesítésére alkalmatlanná minõsítés feltételei között nem határozta meg a megfelelõ géppark és mûszaki technikai felszereltség minimális mértékét és a szakemberek bemutatására vonatkozó elõírással kapcsolatban alkalmatlansági feltételt nem állapított meg. Sérelmezte továbbá, hogy ajánlatkérõ a részvételi dokumentáció árát túl magasan állapította meg.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a részvételi felhívást a Kbt. szabályainak megfelelõen állította össze, az volt a szándéka, hogy a megfelelõ referenciával és gépparkkal rendelkezõ, hasonló jellegû és nagyságrendû beruházások elvégzésében jártas ajánlattevõket tudjon kiválasztani. A szükséges géppark és eszközállomány összetétele az ajánlattevõ által vállalt ütemezés, organizáció függvénye, ezért annak minimális követelményét elõre nem lehet meghatározni. A dokumentáció ára az elõállítására fordított költségek figyelembevételével került meghatározásra. Kérdésesnek tartja kérelmezõ ügyfélképességét. Kérte a jogorvoslati kérelem elutasítását.<br>
A Döntõbizottság a jogorvoslati eljárás során D.159/7/2002. számú határozatával ideiglenes intézkedésként a közbeszerzési eljárást 2002. április 10-én felfüggesztette.<br>
A Döntõbizottság a rendelkezésére álló iratok, dokumentumok és írásban, valamint a tárgyaláson elõterjesztett nyilatkozatok alapján az alábbiakat állapította meg.<br>
A Döntõbizottság elsõdlegesen megvizsgálta, hogy kérelmezõ a jelen jogorvoslati eljárásban jogosult-e jogorvoslati kérelmet benyújtani.<br>
Kérelmezõ ajánlatkérõ részvételi felhívásának jogszerûtlenségére hivatkozással kérte a jogorvoslati eljárás lefolytatását. Mivel a dokumentáció árának meghatározásában is jogsértést vélt megvalósulni kérelmezõ, ezért azt nem vásárolta meg, hanem jogorvoslatért a Döntõbizottsághoz fordult.<br>
A Kbt 79. § (3) bekezdése értelmében jogorvoslati kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
A jogorvoslati kérelem benyújtására jogosultak körét meghatározó fent idézett jogszabályhely nem hagy kétséget az ajánlattevõ és az ajánlatkérõ kérelmezõi minõsége felõl, az további vizsgálódást sem igényel. Más a helyzet viszont a közbeszerzési eljárásban nem ajánlattevõként, illetve ajánlatkérõként részt vevõk esetében. Az egyéb érdekelti minõségben történõ jogorvoslati eljáráskezdeményezésnek lehetõségét az alapozza meg, hogy megállapítható-e érintettsége az üggyel kapcsolatban, azaz jogilag releváns érdeke fûzõdik-e ahhoz, hogy a Döntõbizottság a jogorvoslati eljárás keretében az ajánlatkérõ eljárásának jogsértõ voltát megállapítsa.<br>
A Döntõbizottság a kérelmezõ cégkivonatának vizsgálata alapján megállapította, hogy tevékenységi körei között szerepel a 4511, a 4523 és a 5421 TEAOR számú tevékenység, ami azt jelenti, hogy a beszerzés tárgyaként meghatározott tevékenységet végezheti. A részvételi felhívás rendelkezései szerint a beszerzés tárgyára vonatkozóan az ajánlatkérõ által kibocsátott dokumentáció tartalmaz olyan adatokat, amelyek birtokában egy a beszerzés tárgyának megvalósítására potenciálisan képes gazdasági társaság el tudja dönteni, hogy az adott közbeszerzési eljárásban ajánlattevõként részt kíván-e venni.<br>
A fentiek alapján a Döntõbizottság álláspontja szerint kérelmezõnek jogos érdeke fûzõdik ahhoz, hogy ajánlatkérõ a részvételi felhívás tartalmát, így a dokumentáció árát is a Kbt.-ben foglaltak szerint határozza meg. A dokumentáció árának a Kbt. rendelkezéseinek megsértésével történõ irreálisan magas összegben történõ megállapítása vitathatatlanul sértheti azon jogát, hogy ajánlattevõként részt vehessen a közbeszerzési eljárásban, ugyanis a dokumentáció megvásárlása egyrészt feltétele a részvételi jelentkezés benyújtásának, másrészt tartalmazza a jelentkezéshez szükséges további információkat, feltételeket részletesen, így annak jogsértõen megállapított megvásárlási feltételei a részvétel lehetõségének kizárásához vezethet.<br>
A Döntõbizottság a kérelmezõ ügyfélképességének tisztázása után a jogorvoslati kérelmet megvizsgálta és megállapította, hogy a kérelem az alábbi részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §.</a> (2) bekezdés b) pontja alapján az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható mûszaki-technikai felszereltségének leírásával.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése úgy rendelkezik, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
Ajánlatkérõ a részvételre jelentkezõk számára mûszaki alkalmasságuk igazolására mûszaki-technikai felszereltségük leírását is elõírta a részvételi felhívás 9. b) pont második nagy francia bekezdésében. Ezzel kapcsolatban ajánlatkérõ a mûszaki-technikai felszerelés alapján a teljesítésre való mûszaki alkalmatlanságot is meghatározta a részvételi felhívás 10. b) pont második francia bekezdésében. Ennek alapján alkalmatlan az a részvételre jelentkezõ, aki - a 10%-ot meghaladó mértékben bevonni kívánt alvállalkozójával együttesen - nem rendelkezik a beruházás jellegének és nagyságrendjének megfelelõ gépparkkal, különösen a munka jellegéhez szükséges földmunka végzésére és tömörítésre alkalmas gépekkel.<br>
Ajánlatkérõ az általa megfelelõnek tekintett gépparkkal kapcsolatban a részvételi felhívásban és a részvételi dokumentációban egyéb meghatározást nem adott.<br>
A Döntõbizottság nem fogadta el ajánlatkérõ azon nyilatkozatát, hogy megfelelõ gépparkkal rendelkezõ, hasonló jellegû és nagyságrendû beruházások elvégzésében jártas ajánlattevõket akart kiválasztani, és õk képesek az általuk használt technikai eszközök és technológiák alapján annak megítélésére, hogy gépparkjuk alkalmas-e a szerzõdés teljesítésére, illetõleg, hogy szakmai körökben a szükséges gépparkigény általánosan elfogadott szintje és összetétele ismert.<br>
A Döntõbizottság álláspontja szerint a mûszaki-technikai felszereltséggel kapcsolatos alkalmatlansági feltétel ilyen formában történõ meghatározása teljesen szubjektív módon történt, mert ennek alapján bármilyen összetételû, arányú és nagyságrendû eszközállomány alapján a részvételre jelentkezõt lehet alkalmasnak és alkalmatlannak is nyilvánítani. Ajánlatkérõ nem határozott meg olyan minimális nagyságú és összetételû gépparkot, amellyel álláspontja szerint a feladat ellátható, és ez által a minimálisan ilyen gépparkkal rendelkezõ részvételre jelentkezõk alkalmasak lennének a beszerzés tárgyának megvalósítására. Tekintettel arra, hogy ajánlatkérõ nem határozta meg az általa minimálisan elvárt és alkalmasnak tekintett géppark nagyságát és összetételét, ezért a részvételre jelentkezõk sem tudhatták, hogy a rendelkezésükre álló gépparkkal igazolható-e a szerzõdés teljesítésére való alkalmasságuk. A Kbt. vonatkozó rendelkezései alapján az ajánlatkérõnek az alkalmatlansági feltételeket pontosan és olyan objektív módon kell megfogalmazni, hogy annak alapján a részvételre jelentkezõk is egyértelmûen meg tudják ítélni, hogy a feltételek alapján alkalmasak-e a szerzõdés teljesítésére, és ennek ismeretében dönthessék el, hogy jelentkezni kívánnak-e az adott közbeszerzési eljárásban való részvételre.<br>
Ugyancsak nem fogadható el ajánlatkérõ álláspontja abban a vonatkozásban, hogy a szükséges technikai felszereltséget az ajánlattevõi ütemezés és organizáció függvényében kell elégségesnek, vagy elégtelennek minõsíteni. A két szakaszból álló eljárás elsõ szakaszában tilalmazott az ajánlattétel, tehát a mûszaki alkalmasságot nem lehet az ajánlat tükrében vizsgálni. (A vizsgált eljárás részvételi szakaszában egyébként nem is közölt ajánlatkérõ olyan feltételeket, amelyek az ütemezéssel vagy organizációval lettek volna összefüggésben.)<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja alapján az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek.<br>
Ajánlatkérõ a részvételi felhívás 9. b) pont második nagy francia bekezdésében az alábbiakat határozta meg<br>
"b) Mûszaki alkalmasság igazolása:<br>
- <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének b) és c) pontjában foglaltak szerint."<br>
Ajánlatkérõ a szerzõdés teljesítésére alkalmasság igazolásának szabályai között a szakemberek bemutatására vonatkozó elõírással kapcsolatban a felhívásban és a dokumentációban egyéb rendelkezést nem szerepeltetett, és nem határozott meg alkalmatlansági feltételt sem az igénybe venni kívánt szakemberekkel kapcsolatban.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(3) bekezdése alapján az ajánlatkérõ az (1) és (2) bekezdésben foglaltak közül egy vagy több igazolási módot is elõírhat, míg a már idézett 44. § (6) bekezdése szerint az alkalmatlansági szempontokat a fenti igazolásokkal kapcsolatban határozhatja meg.<br>
A Döntõbizottság álláspontja szerint téves a kérelmezõ álláspontja, hogy a Kbt. rendelkezései alapján az alkalmasság igazolására elõírt feltételek automatikusan alkalmatlansági feltételek meghatározását is megkövetelik, mert adott esetben az alkalmasság igazolására kért adatok, igazolások az alkalmatlansági feltételnél szélesebb kört is felölelhetnek. Ebben az esetben, vagyis ha valamely alkalmasság igazolására kért adat, nyilatkozat, egyéb igazolás mellett nem kerül meghatározásra az ezen alapuló alkalmatlansági feltétel is, akkor az alkalmasság nem megfelelõ igazolása nem alkalmatlanságot, hanem a részvételi jelentkezés érvénytelenségét alapozhatja meg.<br>
A Döntõbizottság elfogadta ajánlatkérõ azon nyilatkozatát, hogy megfelelõ szakembergárdával rendelkezõ, hasonló jellegû és nagyságrendû beruházások elvégzésében jártas ajánlattevõket kívánt kiválasztani, a szakemberek bemutatását, megismerését a teljesítés egyfajta minõségi garanciájának tekintette, és ezért írta elõ azt a részvételre jelentkezõk számára.<br>
A Kbt. rendelkezései alapján az alkalmassági feltételekhez nem kell automatikusan alkalmatlansági feltételnek kapcsolódnia, és ezért az, hogy ajánlatkérõ a szakemberek bemutatásával kapcsolatos alkalmassági elõírással kapcsolatban nem fogalmazott meg alkalmatlansági feltételt is, nem jogszabálysértõ. Ennek alapján a jogorvoslati kérelem e része megalapozatlan.<br>
A Döntõbizottság ezt követõen a részvételi dokumentáció árával kapcsolatos kérelmi elemet vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(3) bekezdése kimondja, hogy a dokumentáció ellenértékét az annak elõállításával és az ajánlattevõk részére történõ rendelkezésre bocsátásával kapcsolatban a közbeszerzési eljárásra tekintettel felmerült költséget alapul véve kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.<br>
A hivatkozott rendelkezés szerint két költségösszetevõbõl számítható ki a dokumentáció ellenértéke: a dokumentáció elõállítási költségei és az ajánlattevõk részére történõ rendelkezésre bocsátásával kapcsolatos költségek. Mindkét költségtényezõ kalkulációja esetén alapvetõen érvényesül, hogy kizárólag a közbeszerzési eljárásra tekintettel a dokumentációval kapcsolatban felmerült költségekre lehet figyelemmel lenni.<br>
A dokumentáció készítésének alapvetõ célja a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint, hogy elõsegítse a megfelelõ részvételi jelentkezést, mivel egy kétszakaszos közbeszerzési eljárás eredményes részvételi szakasza mind az ajánlatkérõ, mind pedig az ajánlattevõk érdeke. Az elõminõsítési dokumentáció kiegészítése a részvételi felhívásnak, végeredményben az érdekelt cégek a részvételi felhívás alapján döntenek arról, hogy megvásárolják-e a dokumentációt, amelybõl információkat kaphatnak a részvételi jelentkezés részletes szabályairól és az eljárás további menetérõl.<br>
A Kbt. akceptálja a dokumentáció értékesítését, mert ezen - a megfelelõ részvételi jelentkezést megkönnyítõ - dokumentáció elkészítésével az ajánlatkérõi oldalon többletköltségek merülnek fel, és ezen költségek ne kizárólag ajánlatkérõt terheljék.<br>
A fent elõadottak alapján a dokumentáció ellenértékének kalkulációja során igen szûkkörûen értelmezhetõek a figyelembe vehetõ költségek. Az ellenérték meghatározása ugyanis nem arra szolgál, hogy minél nagyobb összegben történõ megállapításával csökkentse ajánlatkérõ a lehetséges jelentkezõk számát, egyúttal arra nem használhatja fel a törvény adta lehetõségét, hogy áthárítsa a résztvevõkre egyéb költségeit is. A kalkuláció során összhangban a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(2) bekezdésében elõírtakkal csak azok a költségek vehetõk figyelembe, amelyek esetében megállapítható, hogy azok a dokumentáció elõállításával, illetve rendelkezésre bocsátásával kapcsolatban és kifejezetten a közbeszerzési eljárásra tekintettel merültek fel.<br>
Ajánlatkérõ az alábbiakban sorolta fel a részvételi dokumentáció árának meghatározásakor figyelembe vett költségeket:<br>
"1. A dokumentáció elkészítésének díja: <br>
15 ó × 15 000 Ft/ó 	225 000 Ft <br>
<br>
2. Göd-Csomád Önkormányzatok szakértõi egyeztetése: <br>
3 × 2 fõ × 2 óra = 12 óra × 15 000 Ft/óra 	180 000 Ft<br>
<br>
3. Az egyeztetést követõ korrekció a dokumentumon: 5 × 15 000 = 	75 000 Ft <br>
<br>
4. A dokumentáció sokszorosítása (50 lap, dossziéba kötve) 4000 Ft/db 4 dokumentáció 	20 000 Ft<br>
<br>
5. Az ajánlati felhívás közzétételi díja: 	80 000 Ft <br>
<br>
6. Az értékesítést végzõ mûszaki elõadó és pénztáros munkadíja 20 óra × 5000 Ft/óra 	100 000 Ft<br>
<br>
7. Az igénybe vett önkormányzati helyiség díja 	50 000 Ft <br>
<br>
8. Az elõminõsítési ajánlatok értékelése 5 óra/ajánlat × 15 000 Ft/óra × 5 ajánlat 	375 000 Ft"<br>
A Döntõbizottság álláspontja szerint ajánlatkérõ az elõminõsítési dokumentáció árába a közbeszerzési eljárásra tekintettel felmerült költségek közül csak az elõminõsítési dokumentációval kapcsolatban ténylegesen keletkezett költségeket építheti be. Ennek megfelelõen a fenti kimutatásban 5. és 8. sorszám alatt feltüntetett költségtételek nem képezhetik az elõminõsítési dokumentáció ellenértékének részét, ugyanis az ajánlati felhívás közzétételi díja nem a dokumentáció elõállítását szolgálta, mint ahogy az ajánlatok értékelése is a dokumentáció elõállításától független költségelem.<br>
A fentiek alapján a Döntõbizottság megállapította, hogy ajánlatkérõ a dokumentáció ellenértékének megállapításakor megsértette a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(2) bekezdését, mivel az elõminõsítési dokumentáció általa megállapított 100 000 Ft + áfa ellenértéke a Kbt. szerint figyelembe nem vehetõ költségelemek beszámításával került megállapításra, így a jogorvoslati kérelem e része is megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban a Kbt. 31. § (6) bekezdése szerinti felelõsségi rendszert meghatározó okirat alapján a részvételi felhívás és a dokumentáció elkészítése a STANLEY T. Kkt. feladata volt, és e tevékenységért az abban közvetlenül közremûködõ Tóth Imre üzletvezetõ a felelõs. A felelõsségi rendet szabályozó okirat alapján a részvételi felhívás jóváhagyásának joga ajánlatkérõt illeti meg, mely jóváhagyó döntést az azért felelõs Szegedi Sándor Göd Város polgármestere hozott meg.<br>
A felelõsségi rendszert szabályozó okirat alapján a részvételi felhívással és a dokumentációval kapcsolatos jogsértésért a felelõsség 50-50%-ban megoszlik Tóth Imre (a STANLEY T. Kkt. üzletvezetõje) és Szegedi Sándor (Göd Város polgármestere) között.<br>
A Döntõbizottság az összes körülményt mérlegelve arra a következtetésre jutott, hogy a részvételi felhívás megsemmisítése által a jogsérelem reparálható, valamint hogy a jogsértés egy alkalmatlansági szempont meghatározására és az elõminõsítési dokumentáció árára vonatkozott, így elegendõ súlyú az irányadó költségvetési törvényben meghatározott minimális összegû bírságok ajánlatkérõvel mint jogi személlyel szemben egymillió forint, míg a jogsértésért felelõs magánszemélyekkel szemben száz-százezer forint bírságok kiszabása.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, a továbbiakban a jogorvoslati kérelmet a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 29.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>