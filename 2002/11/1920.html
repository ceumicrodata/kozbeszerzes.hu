<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1920)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.0006/15/2002.<br>
<br>
Tárgy: a Swietelsky Építõipari és Kereskedelmi Kft. jogorvoslati kérelme Parasznya Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Swietelsky Építõipari és Kereskedelmi Kft. (2120 Dunakeszi, Székesdûlõ 135., képviseli: Rónayné dr. Csordás Ilona ügyvéd, 1077 Budapest, Wesselényi u. 16/A, a továbbiakban: kérelmezõ) jogorvoslati kérelmének, amelyet Parasznya Község Önkormányzata (3777 Parasznya, Rákóczi u. 23., a továbbiakban: ajánlatkérõ) "Parasznya község és társközségei szennyvízcsatorna-hálózatának és szennyvíztisztító telep átépítésének kivitelezése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (5) bekezdését és a Kbt. 44. § (4) bekezdését, ezért az ajánlatkérõnek a részvételi felhívásra vonatkozó és azt követõ döntéseit megsemmisíti.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele, a felek tárgyaláson tett nyilatkozata alapján az alábbi tényállást állapította meg:<br>
Ajánlatkérõ nyílt elõminõsítési eljárást indított Parasznya község és társközségei szennyvízcsatorna-hálózatának és szennyvíztisztító telep átépítésének kivitelezése tárgyában. A részvételi felhívás 2001. december 19-én jelent meg a Közbeszerzési Értesítõ 51. számában.<br>
Ajánlatkérõ a részvételi felhívás 3. a) pontjában a beszerzés tárgyát és mennyiségét az alábbiak szerint határozta meg:<br>
– Gravitációs vezeték<br>
Ø 200 KG PVC	27703 fm<br>
– Házi bekötõvezeték	<br>
Ø 160 KG PVC	14050 fm<br>
– Nyomóvezeték	<br>
Ø 63	2167 fm<br>
Ø 90	1161 fm<br>
Ø 110	4149 fm<br>
Ø 160	1509 fm<br>
Ø 200	3446 fm<br>
– Átemelõk (központi)<br>
– Átemelõk (házi)<br>
Szennyvíztisztító-telep átalakítás<br>
Kétszintes ülepítõ	1 db<br>
Biológiai tisztító egység	1 db<br>
Utóülepítõ 12,0 Dorr	1 db<br>
Iszapvíztelenítõ gépház 50 m2	1 db<br>
Fúvógépház 50 m2	1 db<br>
Úthálózat	1 db<br>
Udvari vezeték	1 db<br>
Energiaellátás, mûszerezés, automatika	1 db<br>
Ajánlatkérõ a részvételi felhívás 9. pontjában meghatározta a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket.<br>
A pénzügyi és gazdasági alkalmasság igazolására egyrészt pénzintézettõl származó nyilatkozatot kért a felhívásban meghatározott tartalommal, másrészt három évre vonatkozó mérleget és eredménykimutatás adatait, továbbá pénzügyi mutatók megadását kérte három évre vonatkozóan az alábbiak szerint:<br>
Tõkeerõsség: saját tõke/mérlegfõösszeg.<br>
Eladósodottság foka: kötelezettségek/összes eszköz.<br>
Befektetett eszközök fedezete: saját tõke/befektetett eszközök.<br>
Likviditás I: forgóeszközök/rövid lejáratú kötelezettségek.<br>
Likviditás II.: forgóeszköz-készletek/rövid lejáratú kötelezettségek.<br>
Likviditási gyorsráta: pénzeszközök/rövid lejáratú kötelezettségek.<br>
Eszközarányos jövedelmezõség: adózott eredmény/összes eszköz.<br>
Árbevétel arányos jövedelmezõség: adózott eredmény/értékesítés nettó árbevétele.<br>
Ajánlatkérõ a mûszaki alkalmasság igazolására a részvételi felhívás 9. b) pontja második, harmadik és ötödik bekezdésében kérte a következõket:<br>
– A jelentkezõ mûszaki-technikai felszereltségének bemutatása.<br>
– A jelentkezõ által a teljesítésbe bevonni kívánt munkavállalók létszáma, szakmai összetétele, képzettsége, szakmai gyakorlata, kiemelve a fõfoglalkozású dolgozókat és a minõségellenõrzésért felelõs személyeket,<br>
Saját minõségbiztosítási rendszerének – bármely nemzetközi rendszerben akkreditált – igazolása.<br>
A részvételi felhívás 10. b) pontjában a részvételre jelentkezõnek a szerzõdés teljesítésére alkalmatlanná minõsítésének szempontjai a következõk szerint kerültek meghatározásra:<br>
– az elmúlt három évben (mûszaki átadás-átvétel idõpontját figyelembe véve) nem rendelkezik legalább 2 db, egyenként bruttó 500 M Ft értéket elérõ, komplett csatornamû rendszer (gravitációs és nyomott rendszerû szennyvízcsatorna hálózat és szennyvíztisztító telep) építésére vonatkozó, fõvállalkozói pozícióban végzett, mûszakilag átadott referenciamunkával,<br>
– ISO 9001 vagy 9002 és 14001 minõsítés hiánya,<br>
– az érdemi munkában résztvevõ munkatársak között nem szerepel minimum egy fõ felsõfokú közgazdasági és mûszaki végzettségû, valamint minimum egy fõ építõmérnöki vagy üzemmérnöki végzettségû, felelõs mûszaki vezetõi jogosultsággal rendelkezõ szakember,<br>
– nem rendelkezik a teljesítéshez szükséges mennyiségû és minõségû saját, illetve bérelt földmunkagéppel, tömörítõgéppel, szállítóeszközzel és víztelenítõ berendezéssel;<br>
– ha a gazdálkodását az elmúlt három évben akár egyszer is veszteséggel zárta,<br>
– a mérleg és eredmény-kimutatás adatokból az elmúlt három évre vonatkozóan számított huszonnégy mutatóból több mint öt nem éri el a szükséges mértéket, azaz: tõkeerõsség <0,4, eladósodottság foka >0,5, befektetett eszközök fedezete <2, likviditási mutató I. >1,5, likviditási mutató II. <1, likviditási gyorsráta >0,5, eszközarányos jövedelmezõség <0,1, árbevétel arányos jövedelmezõség <0,05.<br>
Bármely alkalmassági feltétel hiánya esetén a részvételre jelentkezõ alkalmatlan.<br>
Az ajánlatkérõ dokumentációt is készített, amely minta adatlapokat tartalmazott az alkalmasság megítélésére vonatkozó adatok közléséhez.<br>
A dokumentációt kérelmezõn kívül a következõ cégek váltották ki: STRABAG Építõ Kft., OMS-HUNGÁRIA Kft., Mélyépszolg Kft., Közép-Tisza Vidéki Vízépítõ és Telekommunikációs Kft., Sade Magyarország Kft., Gáz-Markt Ipari, Kereskedelmi és Szolgáltató Kft.<br>
Kérelmezõ 2002. január 3-án jogorvoslati kérelmet nyújtott be a Döntõbizottsághoz, amelyben kérte a jogsértés megállapítását, az ajánlatkérõnek a Kbt. szabályainak megfelelõ eljárásra, azaz a részvételi felhívás módosítására történõ felhívását, a közbeszerzési eljárás során és annak lezárásaként hozott döntése megsemmisítését, tárgyalás tartását.<br>
Kérelme indokául elõadta, hogy a részvételi felhívás több pontját jogsértõnek tartja: a beszerzés tárgyának megjelölése gyártmány, illetve típus elõírásával történt, az ISO 14001 környezetirányítási rendszer hiánya alkalmatlansági szempont nem lehetne, mivel az nem minõségbiztosítási rendszer, indokolatlan, hogy kettõs diplomával (mûszaki és közgazdasági) lehet csak a munkatársak megfelelõségét igazolni, a teljesítéshez szükséges felszereltség igényének meghatározása hiányában az alkalmatlanság megítélése nem egyértelmû, a mérlegre és eredménykimutatási adatokra alapított pénzügyi-gazdasági alkalmatlanság kritériuma túlzó.<br>
Ajánlatkérõ észrevételében kérte a megalapozatlan kérelem elutasítását. Elõadta, hogy a beszerzés tárgyának megjelölése nem sérti a Kbt. rendelkezéseit, tekintettel arra, hogy az a részvételi felhívásban került meghatározásra, jelentõsége csak az ajánlati felhívásban lesz.<br>
Az ISO 14001 minõsítéssel és a kettõs diplomával kapcsolatos alkalmatlansági szempontot – elfogadva a jogorvoslati kérelemben foglaltakat – módosította.<br>
A teljesítéshez szükséges felszereltség minimális mértékét azért nem határozta meg, mert a teljesítéshez szükséges eszközellátottságnak több alternatívája is megfelelõnek bizonyulhat, attól függõen, hogy az alkalmazott technológia mellett milyen organizációs megoldást kívánnak kidolgozni. Ennek ismertetése a részvételre jelentkezõk feladata. A kifogásolt gazdasági mutatókkal kapcsolatban elõadta, hogy azok vizsgálata biztosítja csak azt, hogy stabil gazdasági helyzetben lévõ részvételre jelentkezõt minõsítsenek alkalmasnak a szerzõdés teljesítésére, tekintettel a nagy értékû beruházásra, az elõfinanszírozás vállalására, a jótállási-szavatossági kötelezettségek hosszú idõtartamára. Az elõírt összesen 24 mutató közül ötnél több mutató nem megfelelõ volta esetén alkalmatlan csak a jelentkezõ, ezért azok is alkalmasak lehetnek, akiknek az elmúlt évek valamelyike az elvárhatónál az egyes mutatók szerint rosszabb volt.<br>
Ajánlatkérõ 2002. január 8-án módosította a részvételi felhívását, a módosítás 2002. január 16-án jelent meg a Közbeszerzési Értesítõ 3. számában. A módosítás szerint a részvételi felhívás 10. b) pontja második és harmadik bekezdése a következõre változott:<br>
– ISO 9001 vagy 9002 vagy 14001 minõsítés hiánya,<br>
– az érdemi munkában résztvevõ munkatársak között nem szerepel minimum egy fõ felsõfokú közgazdasági és minimum egy fõ építõmérnöki vagy üzemmérnöki végzettségû, felelõs mûszaki vezetõi jogosultsággal rendelkezõ szakember.<br>
A Döntõbizottság 2002. január 9-én a D.0006/3/2002. számú határozatában ideiglenes intézkedésként a közbeszerzési eljárást felfüggesztette.<br>
A Döntõbizottság megállapította, hogy a kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése értelmében az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
E § (2) bekezdése szerint az ajánlatkérõ a mûszaki leírást csak jogszabályban foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése kimondja, hogy az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
A beszerzés tárgyának a részvételi felhívásban történt elõírásából megállapítható, hogy jelen közbeszerzési eljárásban a gravitációs csatornahálózat esetében az ajánlatkérõ kizárólag KG-PVC-csöveket fogad el. Ez a megjelölés – az ajánlatkérõ által is elismerten – konkrét típusra utal, és nem tartalmaz a felhívás olyan kitételt, hogy a megnevezés csak a tárgy jellegének egyértelmû meghatározása érdekében történt. Ajánlatkérõ tárgyaláson tett nyilatkozata szerint is helyesebb lett volna a mûanyag csõ megjelölés a részvételi felhívásban, hivatkozott azonban arra, hogy a vízjogi létesítési engedély is KG-PVC-csövekre vonatkozik, valamint arra, hogy a beszerzés tárgyának meghatározására a részvételi felhívásban került sor, és az elõminõsítés nem hivatott a második forduló feladatait átvenni, így semmilyen megkülönböztetés, jogsértés nem történt, az ajánlati szakaszban pedig – szándéka szerint – elfogad más típusú mûanyag csöveket is, ha azok mûszaki jellemzõi kielégítik az elõírt feltételeket.<br>
Nem fogadta el a Döntõbizottság ajánlatkérõ álláspontját az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló közbeszerzési eljárás. Ennek szabályait a Kbt. 63. §-a és 64. §-a rögzíti. A Kbt. 63. § (4) bekezdése szerint a részvételi felhívásra a 40. §-t alkalmazni kell. A Kbt. 63. § (6) bekezdése alapján pedig egyértelmû, hogy a beszerzés tárgyát csak a részvételi határidõ lejártáig lehet módosítani. Nincs tehát lehetõség arra, hogy az ajánlattételi szakaszban az ajánlatkérõ eltérjen a részvételi felhívásban meghatározott tárgytól, és ott korrigálja oly módon, hogy az a Kbt. elõírásainak megfeleljen. Az a tény pedig, hogy a vízjogi létesítési engedélyben meghatározott típus szerepel, nem vezethet ahhoz, hogy az ajánlatkérõ részvételi felhívása a Kbt. rendelkezéseivel ellentétes, diszkriminatív elõírást tartalmazzon.<br>
A fentiek alapján a Döntõbizottság megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdését, mivel konkrét típusú, kizárólag KG-PVC-csövek alkalmazását írta elõ, és egyidejûleg nem utalt arra, hogy a megnevezés csak a tárgy jellegének egyértelmû meghatározása érdekében történt. Ezzel kizárta az eljárásból mindazokat a potenciális résztvevõket, akik egyéb gyártmányú PVC anyagú csõvel tennének ajánlatot a gravitációs csatorna építésére, mivel nincs törvényes lehetõség jelen részvételi felhívás figyelembe vételével arra, hogy a megjelölt típus az eljárás késõbbi szakaszában módosítva a feltételeket mással is helyettesíthetõ legyen.<br>
Kérelmezõ sérelmezte a jogorvoslati kérelmében a részvételi felhívás 10. b) pontja második és harmadik bekezdésében meghatározott szempontokat, a részvételi felhívás módosításának ismertetését követõen a jogorvoslati kérelmének e szempontokra vonatkozó részét visszavonta.<br>
A további sérelmezett alkalmatlansági szempontokat illetõen a Döntõbizottság az alábbiakat állapította meg.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésében foglaltak szerint határozhatja meg az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmassága igazolásának módját.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése szerint az ajánlatkérõnek az (1)–(2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére,<br>
A részvételi felhívás 10. b) pontja negyedik bekezdésében meghatározott, a teljesítéshez szükséges gépekre vonatkozó alkalmatlansági szemponttal kapcsolatban a kérelmezõ azt kifogásolta, hogy az ajánlatkérõ nem határozta meg a teljesítéshez szükséges gépek mennyiségét és minõségét, ennek következtében ez a kritérium nem egyértelmû.<br>
A Kbt. fenti idézett rendelkezése alapján az ajánlatkérõ kizárólag a törvényben meghatározott módon vizsgálhatja a részvételre jelentkezõk alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontja alapján az ajánlatkérõ jogosult kérni és vizsgálni a részvételre jelentkezõ mûszaki-technikai felszereltségének leírását. Ezzel összefüggésben alkalmatlansági szempontot is meghatározhat, ezt azonban csak a Kbt. 44. § (4) bekezdésében foglaltak szerint állapíthatja meg. Az eljárás jelen szakaszában a részvételi felhívásban meghatározottakon kívül a beszerzés tárgyára vonatkozó egyéb mûszaki adatok nem ismertek a részvételre jelentkezõk elõtt, ugyanígy az sem ismert, hogy az ajánlatkérõ milyen elbírálási szempontokat fog meghatározni.<br>
A technológiák, a munkaszervezés, a munkaerõ számának különbözõsége következtében a részvételre jelentkezõk által szükségesnek tartott gépek mennyisége és minõsége valóban eltérõ lehet. Az eljárás részvételi szakaszában azonban nem lehet ajánlatot kérni, illetve tenni, ily módon nincs arra lehetõség, hogy a konkrét szerzõdési feltételekkel együtt értékelje ajánlatkérõ az ajánlattevõ technikai eszközeit.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint éppen azért kell az alkalmatlansági szempontban az ajánlatkérõnek egyértelmû követelményeit meghatározni, hogy az alkalmasság vizsgálatának alapja az eljárás részesei számára azonos módon és egyértelmûen jelenjenek meg.<br>
Ennek a követelménynek a részvételi felhívás 10. b) pontja negyedik bekezdésében meghatározott szempont nem felel meg, mivel nem tartalmaz mennyiségi, minõségi elõírást, vagyis az elvárt "mértéket" az ajánlatkérõ által szükségesnek tartott gépek, eszközök, berendezések vonatkozásában, ezért e szempont elõírása jogsértõ.<br>
A részvételi felhívás 10. b) pontja hatodik bekezdésében meghatározott alkalmatlansági szempontot is sérelmezte a kérelmezõ, túlzottnak, a szerzõdés teljesítéséhez szükséges mértéket meghaladónak tartotta, mivel szigorúbb, mint a minõsített ajánlattevõk jegyzékének összeállításánál alkalmazott követelmények, és a mûszaki alkalmasságot növelõ üzletpolitikát szankcionálja. Nyilatkozata szerint azonban a részvételi felhívás 9. a) pontja harmadik bekezdésében meghatározott mutatók, azok számítása és a 10. b) pontban elõírt mutatók, azok elõírt mértéke nem jogsértõ. Összességében találta túlzónak azt, hogy az ajánlatkérõ alkalmatlannak minõsíti a részvételre jelentkezõt akkor, ha a huszonnégy mutatóból ötnél több nem éri el a szükséges mértéket. Megítélése szerint ugyanis üzletpolitikai döntés is eredményezheti azt, hogy egyes mutatók nem érik el az elõírt mértéket, ennél konkrétabb indokát nem adta a vélt jogsértésnek.<br>
A Döntõbizottság elfogadta ajánlatkérõnek azt az álláspontját, hogy a beszerzés nagyságára (közel kétmilliárd forint), az elõfinanszírozás mértékére, a garanciális, szavatossági idõ hosszára tekintettel pénzügyi, gazdasági szempontból stabil részvételre jelentkezõt kíván csak alkalmasnak minõsíteni, és ennek megítélésre a részvételi felhívásban meghatározott gazdasági mutatók, illetve az ezekkel összefüggõ alkalmatlansági kritérium nem lépi túl a szerzõdés teljesítéséhez szükséges feltételek mértékét. A Döntõbizottság álláspontja szerint az üzletpolitikai döntések során a gazdálkodó szervezetek figyelemmel lehetnek arra is, hogy a pénzügyi, gazdasági mutatók a megbízhatóságot jelzõ szokásos mértéknél jobban ne romoljanak.<br>
A Döntõbizottság álláspontja szerint nem bír relevanciával az, hogy a Közbeszerzések Tanácsa a minõsített ajánlattevõk jegyzékének összeállítása során milyen mutatókat vesz figyelembe, hiszen jelen esetben egy konkrét közbeszerzés vonatkozásában kell azt vizsgálni, hogy az elõírt szempontok szükségesek-e a szerzõdés teljesítéséhez. Az ajánlatkérõ számára pedig a törvény biztosítja azt a jogot, hogy a közbeszerzéssel összefüggésben õ maga határozza meg a követelményrendszert.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c), d) és h) pontjai szerinti jogkövetkezményeket alkalmazta.<br>
Nem szabott ki a Döntõbizottság bírságot a jogsértõ ajánlatkérõvel szemben, tekintettel arra, hogy a részvételi felhívás és az azt követõ döntések megsemmisítésével a jogsértés orvosolható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 1.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>