<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2135)
</b></h2><FONT size=3><i><u></i></u><br>
Ikt.sz: D.825/10/2001.<br>
<br>
Tárgy: az IBUSZ Kft. jogorvoslati kérelme a Magyar Szabadalmi Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az IBUSZ Utazási Irodák Idegenforgalmi és Kereskedelmi Kft. (1053 Budapest, Ferenciek tere 10., képviseli: dr. Mihalik Péter ügyvéd, 1027 Budapest, Jurányi u. 10. II/5., a továbbiakban: kérelmezõ) jogorvoslati kérelmének, amelyet a Magyar Szabadalmi Hivatal (1054 Budapest, Garibaldi u. 2., a továbbiakban: ajánlatkérõ) "hivatalos utaztatás és kapcsolódó szolgáltatások 100 fõ részére, Európába és Amerikába" tárgyú közbeszerzési eljárása ellen nyújtott be helyt ad és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és a Kbt. 61. § (1) bekezdését, ezért ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi továbbá az ajánlatkérõt, hogy a határozat kézhezvételétõl számított 15 napon belül 30 000 Ft igazgatási szolgáltatási díjat kérelmezõnek fizessen meg.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. november 14-i számában megjelent ajánlati felhívásával, nyílt eljárás keretében, vállalkozási szerzõdés formájában kért ajánlatot a rendelkezõ részben meghatározott tárgyban, a szerzõdés aláírásától 2004. december 31-éig terjedõ idõszakra.<br>
Részajánlat és többváltozatú ajánlattétel lehetõségét ajánlatkérõ nem engedte meg. Az ajánlatok elbírálásának szempontja az összességében legelõnyösebb ajánlat kiválasztása volt, a következõk szerint:<br>
A 34. § (3) bekezdésében foglaltak:<br>
részszempontok	súlyszámok<br>
– az utaztatási szolgáltatások komplexitása	2,5<br>
– helyfoglalási rendszer és ügyeleti szolgálat	2,0<br>
– nemzetközi kapcsolatrendszer és tagsági viszonyok komplexitása	2,0<br>
– a felajánlott kedvezmények és azok mértéke	1,5<br>
– fizetési feltételek	1,0<br>
– a szerzõdésszerû teljesítés biztosítékai	1,0<br>
Az értékelés során adható legkisebb pontszám 1, a legnagyobb pontszám 10.<br>
Ajánlatkérõ dokumentációt is kibocsátott, amely tartalmazta az ajánlatok elkészítésének formai és tartalmi elemeit, valamint a feladatokat, továbbá a bírálati részszempontok tartalmát.<br>
2001. december 10-ig, az ajánlatok bontási határidejéig a kérelmezõn kívül a DER Kft. nyújtott be ajánlatot.<br>
Ajánlatkérõ az ajánlatokat értékelte és a 2001. december 27-i eredményhirdetés alkalmával kihirdette, hogy a közbeszerzési eljárás nyertese a DER Kft.<br>
Kérelmezõ 2001. december 28-án jogorvoslati kérelmet terjesztett elõ. Jogorvoslati kérelmében és a tárgyaláson tett nyilatkozatában kérte a Döntõbizottságtól, hogy állapítsa meg a jogsértést, semmisítse meg ajánlatkérõ döntését, szabjon ki bírságot, jogsértõt marasztalja a költségekben, továbbá ideiglenes intézkedésként tiltsa meg a szerzõdés megkötését.<br>
Kérelme indokolásául elõadta, hogy az eredményhirdetés jogsértõ módon zajlott le, ajánlatkérõ nem készítette el az "összegzés az eljárásról" címû iratot és az ajánlatok értékelése során ajánlatkérõ nem a Kbt. rendelkezéseinek megfelelõen járt el. Sérelmezte továbbá, hogy az értékelés során az egyes bírálati részszempontokhoz nem tartozó körülményeket is értékelt, illetve vett figyelembe ajánlatkérõ. Kérelmezõ az összegzés az eljárásról címû irat elkészítésével és az eredményhirdetéssel kapcsolatban az alábbiakat sérelmezte: Azon túlmenõen, hogy az elbírálás szempontjait és a pályázatok értékelését tartalmazó dokumentum nem a Kbt. 61. § (1) bekezdése alapján az 5. sz. melléklet szerinti "összegzés az eljárásról" elnevezést viseli, tartalmi szempontból sem felel meg a Kbt.-ben, valamint a pályázati felhívásban foglaltaknak. Az eredményhirdetésen a döntés indokolása nem hangzott el szóban, az eredményhirdetésen külön kérésre kapta meg a szakmai bizottság 2001. december 19-i ülésérõl készült jegyzõkönyv másolatát.<br>
Ajánlatkérõ a jogorvoslati kérelemre írásban benyújtott észrevételében és a tárgyaláson tett nyilatkozatában az alábbiakat adta elõ:<br>
Az ajánlatok pontozását a háromtagú szakmai bizottsága végezte úgy, hogy a tagok által egyenként megállapított pontértékeket összeadták. Ez a magyarázata annak, hogy – eltérõen az ajánlati felhívásban közöltektõl – nem 1 és 10 között, hanem 20 és 29 között kerültek megállapításra bírálati részszempontonként az ajánlatokra adott pontértékek. Ezt követen az így kapott pontértékeket súlyozta, s végül összegezte ajánlatkérõ. A bizottság tagjai által az egyes ajánlattevõknek az egyes részszempontokra adott pontszámainak, súlyozott pontszámainak összesítését és azok átlagát a szakmai bizottság által készített táblázat tartalmazza. Ezt a táblázatot az eredményhirdetés alkalmával ajánlatkérõ szóban ismertette és a kérelmezõnek át is adta az eredményhirdetés során, továbbá az eredményhirdetésrõl készített és az ajánlattevõknek postai úton megküldött közjegyzõi okirat is mellékletként tartalmazza.<br>
Ajánlatkérõ a közbeszerzési eljárás során nem készítette el a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletében meghatározott tartalommal bíró "összegzés az eljárásról" címû iratot. Ennek mintegy pótlásaként a jogorvoslati tárgyaláson benyújtotta a Döntõbizottság (és a kérelmezõ) részére az általa 2002. január 21-én elkészített összegzést. Az összegzés számszaki tartalma teljes egészében, a szöveges indokolás pedig döntõ részben változatlanul ugyanazokat a megállapításokat tartalmazza, mint az eredményhirdetés alkalmával a kérelmezõ részére átadott jegyzõkönyv.<br>
Ajánlatkérõ az "összegzés az eljárásról" címû irattal kapcsolatban az alábbiak szerinti nyilatkozatot tette: "A jogorvoslati kérelemben a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletével kapcsolatos alaki kifogások tekintetében elismerjük, hogy ennek a mellékletnek minden egyes tartalmi és formai elemének megfelelõ okirat nem készült, de az eredményhirdetéskor ismertetett, illetve átadott táblázat és a szakmai bizottság jegyzõkönyve minden a törvény mellékletében szereplõ lényeges és érdemi szempontot tartalmazza."<br>
Ajánlatkérõ kérte a jogorvoslati kérelem elutasítását.<br>
Egyéb érdekeltként a DER Kft. úgy nyilatkozott, hogy az ajánlatkérõ jogszerûen járt el a közbeszerzési eljárás során. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése az ajánlatkérõ részére az eredményhirdetés során ismertetési kötelezettséget ír elõ, mely ismertetésnek ajánlatkérõ írásban tett eleget. Hivatkozott arra, hogy kérelmezõ a közbeszerzési eljárást lezáró döntést és az értékelés adatait tartalmazó dokumentumokat az eredményhirdetéskor átvette, így alaptalanul hivatkozik az ismertetés hiányával kapcsolatos törvénysértésre.<br>
A Döntõbizottság D. 825/3/2001. számú határozatával ideiglenes intézkedésként a még meg nem kötött szerzõdés megkötését megtiltotta.<br>
A Döntõbizottság megállapította, hogy a jogorvoslati kérelem az alábbiak szerint megalapozott:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
Ajánlatkérõ az ajánlatok pontozásos értékelését a következõ táblázatban foglalta össze és adta át ajánlattevõknek:<br>
<br>
Az ajánlattevõ neve:<br>
DER Német Utazási Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Az utazási szolgáltatások komplexitása	2,5	27	67,5<br>
Helyfoglalási rendszer és ügyeleti szolgálat	2,0	25	50,0<br>
Nemzetközi kapcsolatrendszer és tagsági viszonyok komplexitása	2,0	29	58,0<br>
A felajánlott kedvezmények és azok mértéke	1,5	25	37,5<br>
Fizetési feltételek	1,0	20	20,0<br>
A szerzõdésszerû teljesítés biztosítéka	1,0	24	24,0	257,0<br>
Átlagérték			85,7<br>
<br>
<br>
<br>
Az ajánlattevõ neve:<br>
IUSZ Utazási Irodák Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Az utazási szolgáltatások komplexitása	2,5	22	55,0<br>
Helyfoglalási rendszer és ügyeleti szolgálat	2,0	25	50,0<br>
Nemzetközi kapcsolatrendszer és tagsági viszonyok komplexitása	2,0	24	48,0<br>
A felajánlott kedvezmények és azok mértéke	1,5	21	31,5<br>
Fizetési feltételek	1,0	23	23,0<br>
A szerzõdésszerû teljesítés biztosítéka	1,0	25	25,0	232,5<br>
Átlagérték			77,5<br>
<br>
<br>
A Döntõbizottság megállapította, hogy ajánlatkérõ táblázatában az értékelési pontszámokat tartalmazó rovatokban valamennyi értékelési pontszám 20 fölött van, holott az ajánlati felhívás 13. b) pontja szerint az értékelés során adható legkisebb pontszám 1, a legnagyobb pontszám 10 volt.<br>
A Döntõbizottság megállapította azt is, hogy ajánlatkérõ eltérõen az ajánlati felhívásában közölt 1–10 pontig terjedõ pontozási tartománytól 20 és 29 pont között értékelt. Majd ezeket a pontértékeket súlyozta és így állapította meg az összes pontérték összegét. Ezt követõen az így képzett összértéket elosztotta hárommal, a pontozást végzõk létszámával.<br>
A Döntõbizottság megállapította, hogy ajánlatkérõ 'az ajánlatok összehasonlítása során a Kbt. értékelésre vonatkozó elõírásaitól eltérõen végezte el az értékelést. A Döntõbizottság észlelte, hogy ajánlatkérõ "átlagértéket" is számolt, azaz a megállapított összpontértékeket elosztotta hárommal, ez azonban az értékelésen, illetve ajánlatok sorrendjén mit sem változtatott.<br>
Mindezek alapján a Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, mert nem a jogszabály elõírásai szerint értékelte az ajánlatokat. Ugyanis a hivatkozott jogszabályhely második mondata úgy rendelkezik, hogy az ajánlatoknak az elbírálás részszempontjai szerinti tartalmi elemeit kell összehasonlítani és megállapítani annak pontértékét, nem pedig egyes (bíráló bizottsági) személyek által szubjektív értékítéleten nyugvó pontozásának összegzésébõl képzett számtani átlagolással kell értékelni.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az eredményhirdetés alkalmával az ajánlatkérõ kihirdette az elsõ helyen nyertes ajánlattevõt és az ajánlat pontszámait, továbbá a második legkedvezõbb ajánlattevõ nevét és kapott pontszámait, majd az ajánlattevõk részére átadta a szakmai bizottság tagjai által a beérkezett ajánlatokra adott pontszámait, súlyozott pontszámait összesítve tartalmazó táblázatot és részletes indoklásként kérésre a szakmai bizottság ülésének jegyzõkönyvét.<br>
Ajánlatkérõ azon nyilatkozatát, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése rendelkezéseinek az eredményhirdetésen eleget tett, mert a 2001. december 19-i jegyzõkönyv lényegében mindazon adatokat tartalmazza, melyeket kérelmezõ hiányol és így kérelmezõ több iratban ugyan, de megkapta a Kbt. 5. sz. mellékletében elõírt adatokat, a Döntõbizottság nem fogadta el.<br>
A Döntõbizottság megállapította, hogy ajánlatkérõ – ajánlatkérõ által sem vitatottan – nem készítette el a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletében meghatározott összegzést. Az ennek helyettesítéseként kiadott "szakmai bizottsági ülésrõl készült jegyzõkönyv", illetve értékelõ táblázat nem felel meg a törvényi elõírásoknak és nem pótolja az "összegzés az eljárásról" címû irat elkészítését.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletében elõírt "összegzés az eljárásról" címû irat ajánlatkérõnek az eljárást lezáró döntését megalapozó tények és vélemények alapján elkészített irata, mely magát az ajánlatkérõ által hozott – a bírálati részszempontok szerinti pontozásos értékelésre és az eljárás nyertesére, eredményére vonatkozó – döntést és annak indokolását is kell hogy tartalmazza, ezért nem helyettesíthetõ az ajánlatoknak az ajánlatkérõ által végzett értékelése során keletkezett és a döntést megelõzõ belsõ anyaggal.<br>
Az elõzõekben kifejtettek szerint, mivel ajánlatkérõ nem készített "összegzés az eljárásról" címû iratot, így azt nem is ismertethette az eredményhirdetés során. Mindezek alapján megállapítható, hogy ajánlatkérõ megsértette a 61. § (1) bekezdés mindkét fordulatában foglalt rendelkezéseket.<br>
A Döntõbizottság nem foglalkozott a jogorvoslati kérelem azon elemeinek vizsgálatával, mely szerint melyik bírálati részszempont tekintetében melyik ajánlat jobb,<br>
illetve melyik az összességében legelõnyösebb, ugyanis az ajánlatkérõ által végzett értékelési eljárás jogszabálysértõ volt. A Döntõbizottság megállapította, hogy nem csak a pontozásos értékelés sajátosan értelmezett megoldása – publikálása – okozhatott zavart ajánlattevõkben, hanem túl a pontértékek numerikus értékén, nem közölte ajánlatkérõ, hogy a két ajánlat tartalmi elemei – a bírálati részszempontok szerint – milyen módon és hogyan viszonyulnak egymáshoz. A hat bírálati részszempont közül ráadásul az elsõ három vonatkozásában csak ajánlatkérõnek állt módjában elbírálnia, hogy melyik ajánlati elem és miért jobb, mint a másik. A szöveges indokolás hiányában ugyanis az értékelés eredményeként kialakított pontszámok még akkor sem lennének értelmezhetõk, ha a pontértékek a felhívásban közölt pontozási tartományban maradtak volna. Továbbá a Döntõbizottság nem veheti át ajánlatkérõ szerepkörét, és nem bonyolíthatja le ajánlatkérõ helyett az ajánlatok értékelést, illetve a közbeszerzési eljárás más aktusait, amit ajánlatkérõ elmulasztott.<br>
Mivel a szerzõdés megkötésére nem került sor, a Döntõbizottság az ajánlatkérõ eljárást lezáró döntését megsemmisítette, így a jogsértés reparációjára lehetõség nyílt. Az eset összes körülményeinek mérlegelése alapján a Döntõbizottság álláspontja szerint a jogsértés reparációja mellett a minimális összegû bírság kiszabása is túlzott mértékû szankció lenne ajánlatkérõvel szemben, ezért erre tekintettel a Döntõbizottság bírságot nem szabott ki.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d) és h) pontja szerinti jogkövetkezményt alkalmazta ajánlatkérõvel szemben, és ennek megfelelõen rendelkezett a költségek viselésérõl is.<br>
A Döntõbizottság felhívja a figyelmet a Kbt. 88. §<br>
(6) bekezdése szerinti lehetõségre, mely szerint, ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc napon belül új döntést hozni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 5.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>