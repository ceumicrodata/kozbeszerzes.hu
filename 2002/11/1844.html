<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1844)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 14/9/2002.<br>
<br>
Tárgy: az Átmérõ Kft. kérelmezõ jogorvoslati kérelme a Fõvárosi Önkormányzat Szent István Kórház és Rendelõintézet közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Átmérõ Építõ és Kereskedelmi Kft. (1141 Budapest, Miskolci u. 65., továbbiakban: kérelmezõ) jogorvoslati kérelmét, amelyet a Fõvárosi Önkormányzat Szent István Kórház és Rendelõintézet (1096 Budapest, Nagyvárad tér 1., továbbiakban: ajánlatkérõ) "külsõ tûzivízhálózat, víz-, csatornahálózat rekonstrukciós munkájának elvégzése, az ajánlati dokumentációban részletezett mûszaki tartalommal" tárgyú közbeszerzési eljárása ellen nyújtott be elutasítja.<br>
A felek viselik az eljárással felmerült költségeiket:<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. augusztus 8-i 32. számában (5995) tette közzé ajánlati felhívását nyílt eljárás megindítására a rendelkezõ részben megjelölt tárgyban.<br>
Ajánlatkérõ a részajánlat tételét kizárta, többváltozatú ajánlat benyújtását a felhívásában részletezett feltételek mellett engedte meg.<br>
A 11. a) pontban ajánlatkérõ meghatározta az ajánlattevõktõl a pénzügyi, gazdasági és mûszaki alkalmasság igazolására kért adatokat és tényeket. A 11. b) pontban pedig rendelkezett a szerzõdés teljesítésére alkalmatlanná minõsítõ szempontokról, az elsõ szempont az alábbi volt: "az elõzõ 3 évben nem végzett legalább 1 százmillió forint nettó értékû – a közbeszerzés tárgyához hasonló – igazolt és leinformálható referenciamunkát".<br>
Ajánlatkérõ az ajánlati felhívása 13. a) pontjában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el és meghatározta a részszempontokat, a súlyszámokat és a ponthatárokat.<br>
Ajánlatkérõ dokumentációt is készített, ennek része volt az ajánlati és szerzõdéses feltételek, a mûszaki dokumentáció és az árazatlan költségvetés.<br>
A dokumentáció I. 5. pontjának "Az ajánlat kötelezõ tartalma" címszava alatt – többek között – ad) pontban az alábbiakat írta elõ:<br>
"a szolgáltatás részletes ismertetése. Csatolni kell az építés egészére kidolgozott mûszaki leírást, építési és organizációs ütemterveket."<br>
A dokumentáció I. 16. pontjában ajánlatkérõ tételesen rendelkezett arról, hogy mely esetekben érvénytelen az ajánlat, többek között:<br>
– "nem csatolta a beárazott költségvetést, és a munka megvalósítására kidolgozott mûszaki leírást, részletes építési és organizációs ütemtervet" (ötödik francia bekezdés),<br>
– "az Ajánlattevõi referencia nem megfelelõ" (nyolcadik francia bekezdés).<br>
Helyszíni konzultációt 2001. augusztus 30-án tartottak, a feltett kérdésekre ajánlatkérõ írásban válaszolt és az az ajánlattevõk részére kézbesítésre került.<br>
A 4. kérdésre ajánlatkérõ válasza: "A költségvetési kiírásokat kell beárazni." Azon kérdésre, hogy: "Nyílt víztartásra a kiírásban szereplõ elõirányzott mennyiség nagyon kevés", ajánlatkérõ válasza az alábbi volt: "A nyílt víztartáshoz szükséges mennyiségeket elõre nem lehetett meghatározni."<br>
Azon kérdésre, hogy: "Talajvízszint süllyesztés a kiírásban nem szerepel, de a mûszaki leírásban utalás van rá. Legyen-e költségelve?", ajánlatkérõ válasza az alábbi volt: "A kivitelezés során esetlegesen szükséges talajvízszint süllyesztés költségét a pályázó saját mûszaki becslése szerint irányozhatja elõ."<br>
A 2001. szeptember 19-ei ajánlattételi határidõre nyolc ajánlat érkezett, ajánlatot nyújtott be: a Pest Megyei Víz- és Csatorna Építõ Kft., a TUNEL Mélyépítõ Gmk., a Délbuda Térségi Víziközmû Társulat, a Contur-Bau Rt., a Force Építõipari Tervezõ és Kivitelezõ Kft., a Strabag Építõ Kft., a Progress B '90 Kft. és a kérelmezõ.<br>
Ajánlatkérõ 2001. október 25-én hirdette ki az eljárást lezáró döntését, minden ajánlattevõt alkalmasnak és minden ajánlatot érvényesnek minõsített, az eljárás nyertese a Délbuda Térségi Víziközmû Társulat lett.<br>
A Progress B '90 Kft. 2001. október 30-án, a kérelmezõ pedig 2001. november 6-án nyújtotta be jogorvoslati kérelmét ajánlatkérõ közbeszerzési eljárást lezáró döntése ellen. Jogorvoslati kérelmükben kérték a jogsértés megállapítását, az eljárást lezáró döntés megsemmisítését, ideiglenes intézkedés alkalmazását.<br>
A Döntõbizottság a két jogorvoslati kérelem egyesítésérõl határozott D.687/2001. sz. alatt.<br>
A Döntõbizottság D.687/8/2001. sz. határozatában ideiglenes intézkedésként a közbeszerzési eljárást lezáró szerzõdés megkötésének megtiltásáról határozott.<br>
A Döntõbizottság a 2001. december 4-én kelt D.687/10/2001. számú határozatában a jogorvoslati kérelmeknek helyt adott, megállapította, hogy ajánlatkérõ megsértette a Közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és ezért megsemmisítette ajánlatkérõ eljárást lezáró döntését.<br>
A Döntõbizottság D.687/10/2001. számú határozata ellen keresetlevelet nem nyújtottak be, így az jogerõre emelkedett.<br>
Ajánlatkérõ felhívására minden ajánlattevõ úgy nyilatkozott, hogy ajánlatát fenntartja.<br>
Ajánlatkérõ – az újraértékelést követõen – 2002. január 4-én hirdette ki az eljárást lezáró döntését. Alkalmas ajánlattevõnek a Pest Megyei Víz- és Csatornaépítõ Kft.-t és a Délbuda Térségi Víziközmû Társulatot fogadták el, és az õ ajánlatukat minõsítették érvényesnek. A többi ajánlattevõ vonatkozásában alkalmatlanságot állapították meg, illetve az ajánlatukat érvénytelenné nyilvánították. Az eljárás nyertese a Délbuda Térségi Víziközmû Társulat lett. Ajánlatkérõ írásbeli összegezést is készített, ebben a kérelmezõ alkalmatlanságát, továbbá ajánlatának érvénytelenné nyilvánítását az alábbiakkal indokolták:<br>
"egyrészt az ajánlati felhívás 11. b) pontja alapján alkalmatlan a szerzõdés teljesítésére, másrészt pedig tekintettel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésére, az 52. § (2) bekezdés d) pontja alapján érvénytelen. Ajánlatában nem szerepel a nyílt víztartás, a többlet csapadékvíz felszínrõl bejutásának megakadályozása, a csatorna szakaszok kiváltása, az üzemeltetés folyamatosságának biztosítása a szennyvízelvezetés biztosításával, munkafolyamatok és azok költségei. Ezen munkafolyamatokra és azok költségeire még utalás sincs. A konkrét feladat megvalósítására elõírt mûszaki leírást nem nyújtott be, ajánlata csak általános mélyépítési leírásokat tartalmaz. Pénzügyi ütemtervében a részszámlák mûszaki tartalmát nem dolgozta ki, így azok nagysága, összegszerûsége nem elfogadható. A csatolt ütemtervben a vízépítési és csatornaépítési munka összehangolása nincs kidolgozva."<br>
A kérelmezõ 2002. január 11-én benyújtott jogorvoslati kérelmében kérte ajánlatkérõ alkalmatlanná, érvénytelenné nyilvánító döntésének megsemmisítését, ideiglenes intézkedésként a szerzõdéskötés megtiltását.<br>
A tárgyaláson kiegészített nyilatkozatában az alkalmasság igazolásával kapcsolatban elõadta, hogy megfelelõ referenciával rendelkezik. Van egy 100 millió Ft értéket meghaladó referencia munkája, ez a budapesti Méta utcai lakótelep vízellátása, szennyvíz- és csapadékcsatornázása, amelyet 103 500 000 Ft nettó vállalási ár megjelölése mellett ajánlata 46. oldalán 53. pont alatt tüntetett fel. Elõadta, hogy a munka 100 millió Ft értéket meghaladó részben elkészült és a megrendelõ át is vette, azonban kisebb 2 millió Ft-os rész, azért hiányzik még mindig, mert a megrendelõ nem építette meg a bekötendõ épületet. De ettõl ez még megfelelõ referencia. A referencia vonatkozásában külön igazolást nem csatolt, csak megadta a megbízójának és képviselõjének nevét, telefonszámát.<br>
Álláspontja szerint alaptalanul nyilvánították érvénytelenné ajánlatát mûszaki leírás nem csatolása miatt. Ajánlatkérõ dokumentációja tartalmazott mûszaki leírást és kiviteli tervdokumentációt is, így szükségtelennek is ítélte újabb mûszaki leírás készítését. Ugyanakkor hivatkozott arra, hogy ajánlata a 152-tõl a 184. oldalig tartalmazza a csatorna és ivóvízhálózat építési munkákra vonatkozóan a részletes leírásokat, követelményeket, a konkrét munka pedig szintén ilyen munka, így az abban foglaltak megfelelõen irányadók.<br>
Elõadta, hogy a nyílt víztartásra csak ajánlatkérõ mûszaki dokumentációja utalt, míg a beárazatlan költségvetés nulla elõirányzattal tüntette fel a többletcsapadékvíz felszínrõl való bejutásának megakadályozása, a csatornaszakaszok kiváltása, az üzemeltetés folyamatosságának fenntartása szennyvízátemelés biztosításával munkafolyamatokat. Elismerte, hogy ezeket a munkafolyamatokat az általa benyújtott beárazott költségvetés nem tartalmazza. A többletcsapadékvíz elvezetése vonatkozásában arra hivatkozott, hogy nem látható elõre mennyiben és milyen mértékben lesz szükséges ez a munkafolyamat. A nyílt víztartás esetében pedig megvizsgálta a talajviszonyokat, az aknákat és annak alapján úgy ítélte meg, hogy nem indokolt a feltüntetése. Amennyiben e két munkafolyamat elvégzése szükséges lesz, úgy természetesen külön költség felszámítása nélkül elvégzi, hiszen a vállalási nyilatkozata kiterjed a beruházással kapcsolatos minden munkára. Hivatkozott továbbá arra, hogy ajánlatkérõ a konzultáción úgy nyilatkozott, hogy ezeket a tételeket az ajánlattevõk saját belátásuk szerint állítsák be a költségvetésbe. A csatornaszakaszok kiváltása és a folyamatos szennyvízelvezetés vonatkozásában nem vitatta, hogy ezek a munkák a beszerzés részét képezik, azokat azért hagyta ki a beárazott költségvetésébõl, mert nem jelentõs nagyságrendûek, homokzsákokkal, átemelõkkel a folyamatos szennyvízelvezetés biztosítható.<br>
A pénzügyi ütemterv és kivitelezési ütemterv vonatkozásában elõadta, hogy általa készített tervek megfelelnek az érvényességi követelményeknek.<br>
Ajánlatkérõ – a tárgyaláson kiegészített észrevételében – bejelentette, hogy a pénzügyi és kivitelezési ütemtervekkel kapcsolatos érvénytelenségi okok tévedésbõl kerültek feltüntetésre az írásbeli összegezésben. A többi érvénytelenségi okban, illetve az alkalmatlanságban álláspontja szerint megalapozottan döntött, ezért kérte a jogorvoslati kérelem elutasítását.<br>
Elõadta, hogy a kérelmezõ referenciáját azért nem fogadta el, mert annak leellenõrzése során részére azt a tájékoztatást adták, hogy a munka még nem készült el, így az még nem vehetõ figyelembe referenciaként.<br>
Álláspontja szerint az ajánlati dokumentációban egyértelmû elõírást tett arra, hogy az építés megvalósítására kidolgozott mûszaki leírás csatolása kötelezõ, érvényességi kellék. Az ajánlatkérõ által becsatolt terjedelmes anyag viszont csak általános jelleggel taglalja a csatorna-, ivóvízhálózat építési munkáit, így nem fogadható el.<br>
Hivatkozott arra, hogy ajánlatkérõ számára kiemelt fontosságú a folyamatos szennyvízelvezetés biztosítása, a csatornaszakaszok kiváltása és erre nem terjedt ki a kérelmezõ ajánlata, ezt nem pótolja a vállalási nyilatkozat, azon ajánlattevõk pedig akik ezt a munkafolyamatot beállították a költségvetésbe hozzávetõlegesen 15 millió forinttal magasabb ajánlati árat tudtak tenni. Ezen munkafolyamat elvégzése szükséges, a beárazatlan költségvetésben maguknak az ajánlattevõknek kellett a saját megoldási módjuknak megfelelõ költségeket elõirányozni.<br>
A nyíltvíztartás, továbbá a többletcsapadékvíz elvezetése is szükséges, ezért nem fogadható el, hogy a kérelmezõ ezeket a munkákat tételesen nem építette be a költségvetésébe. A nyíltvíztartás vonatkozásában a konzultáción az a tájékoztatás hangzott el, hogy a saját felmérésüknek, becslésüknek megfelelõen állítsák be. Bejelentette, hogy ajánlatkérõ saját hatáskörben úgy döntött, hogy az eljárást lezáró szerzõdést a jogorvoslati eljárás befejezõdéséig nem köti meg.<br>
A Döntõbizottság megállapította, hogy a kérelmezõ jogorvoslati kérelme alaptalan.<br>
A Döntõbizottság elsõdlegesen a kérelmezõ alkalmatlanságát megállapító ajánlatkérõi döntést vizsgálta, ugyanis csak alkalmas ajánlattevõ ajánlata értékelhetõ, minõsíthetõ az érvényesség vonatkozásában.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint: "Az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
Ajánlatkérõ felhívása 11. b) pontja értelmében magának az ajánlattevõnek kell rendelkezni az alkalmassági követelményeket kielégítõ referenciával.<br>
Így a Döntõbizottság azt vizsgálta az eljárása során, hogy a kérelmezõ rendelkezik-e az elõzõ 3 évben legalább 1 százmillió forint nettó értékû a közbeszerzés tárgyához hasonló – igazolt és leinformálható – referenciamunkával.<br>
A kérelmezõ ajánlatának a 40–47. oldala tartalmazza a referenciával kapcsolatos részeket. Az egyetlen 100 millió Ft feletti munka az 53. pont alatti. A Döntõbizottság áttekintette a kérelmezõ ajánlatát és megállapította, hogy az nem tartalmazza a referencia munka igazolását. Ajánlatkérõ pedig a felhívása fentiekben idézett – 11. b) pontjának elsõ francia bekezdésében kérte annak igazolását is. Erre tekintettel igazolás hiányában ez a referencia nem vehetõ figyelembe. Így ajánlatkérõ – figyelemmel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdésében foglaltakra – jogszerûen döntött a kérelmezõ alkalmatlanná nyilvánításáról.<br>
A Döntõbizottság az ajánlatkérõ által megállapított érvénytelenség vonatkozásában az alábbiakra kíván rámutatni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha "az nem felel meg az ajánlati felhívásban, illetõleg a dokumentációban meghatározott feltételeknek."<br>
Ajánlatkérõ a kérelmezõ ajánlatának érvénytelenségét egyrészt amiatt állapította meg, mert nem csatolta ajánlatához a mûszaki leírást.<br>
A Döntõbizottság megállapította, hogy ajánlatkérõ az ajánlati dokumentáció – fentiekben idézett – 5. a) ad) pontjában és a 16. pont 5. francia bekezdésében kötelezõen elõírta a munka megvalósítására kidolgozott mûszaki leírás és részletes építési és organizációs ütemterv csatolását, függetlenül attól, hogy az ajánlatkérõi dokumentáció tartalmazta a tervezõi mûszaki leírást.<br>
A Döntõbizottság a kérelmezõ ajánlatának áttekintése alapján megállapította, hogy az nem tartalmazza a munka megvalósítására kidolgozott mûszaki leírást. A csatorna- és ivóvízhálózat építésére vonatkozó általános leírás nem fogadható el, mert ajánlatkérõ követelményként a dokumentációban nem ezt, hanem azt határozta meg, hogy konkrét munka megvalósítására dolgozzon ki mûszaki leírást. Így a kérelmezõ ajánlata e vonatkozásban nem felel meg a dokumentáció feltételeinek, érvénytelen.<br>
Felhívja a Döntõbizottság a kérelmezõ figyelmét arra, hogy a dokumentációban támasztott feltételek, mind az ajánlatkérõre, mind az ajánlattevõkre kötelezõek, azokhoz mindketten kötve vannak, figyelemmel a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésében meghatározottakra.<br>
Ajánlatkérõ dokumentációjának részét képezte az árazatlan költségvetés, amelyben a nyíltvíztartás kivételével minden további kifogásolt munkafolyamat – többletcsapadékvíz elvezetése, csatornaszakaszok kiváltása, folyamatos szennyvízelvezetés biztosítása – külön tételként feltüntetésre került. A rendelkezésre álló dokumentumok és a felek egyezõ nyilatkozata alapján egyértelmûen megállapítható volt, hogy a beruházás részét képezte elvégzendõ munkaként a csatornaszakaszok kiváltása és a folyamatos szennyvízelvezetés biztosítása. Úgyszintén a többletcsapadékvíz elvezetése, ezt a tételt az árazatlan költségvetés tartalmazta és a kérelmezõ által hivatkozott konzultáció jegyzõkönyvébõl nem állapítható meg, hogy ajánlatkérõ e vonatkozásban módosította volna az elõírásait.<br>
A dokumentáció 11. pontja értelmében csak teljes körû ajánlat nyújtható be és a 16. pont ötödik francia bekezdésében érvényességi feltételként elõírásra került a beárazott költségvetés csatolásának kötelezettsége.<br>
A Döntõbizottság a kérelmezõ ajánlatának átvizsgálása alapján megállapította, hogy a beárazott költségvetése nem tartalmazza a többletcsapadékvíz elvezetése, csatornaszakaszok kiváltása, folyamatos szennyvízelvezetés biztosítása munkafolyamatok tételeit. Emiatt a kérelmezõ ajánlata nem felel meg a dokumentációban támasztott – fentiekben ismertetett – feltételeknek, így ez okból is érvénytelen.<br>
Felhívja a Döntõbizottság a kérelmezõ figyelmét, hogy dokumentáció tételes elõírásainak teljesítését nem pótolja a vállalási nyilatkozat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva – a fenti indokokra tekintettel – a Kbt. 88. § (1) bekezdés a) pontja alapján a kérelmezõ alaptalan jogorvoslati kérelmét elutasította.<br>
A Döntõbizottság az eljárása során ideiglenes intézkedést nem hozott, mert annak feltételei a rendelkezésre álló iratok alapján nem voltak megállapíthatóak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. február 1.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>