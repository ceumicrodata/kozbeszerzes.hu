<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1840)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.11/6/2002.<br>
<br>
Tárgy: a Megatrend 2000. Informatikai Rt. jogorvoslati kérelme a Magyar Államkincstár közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Megatrend 2000. Informatikai Rt. (6000 Kecskemét, Szabadság tér 1/A., a továbbiakban: kérelmezõ) jogorvoslati kérelmének, amelyet a Magyar Államkincstár (1052 Budapest, Deák Ferenc u. 5., a továbbiakban: ajánlatkérõ) "a Magyar Államkincstár Rt. integrált ügyviteli rendszerének létrehozása" tárgyú közbeszerzési eljárása ellen nyújtott be helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését és ezért ajánlatkérõt 1 000 000 Ft (azaz egymillió forint) bírsággal sújtja.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Kötelezi a Döntõbizottság az ajánlatkérõt, hogy a kérelmezõ részére a határozat kézbesítésétõl számított<br>
15 napon belül 30 000 Ft (azaz harmincezer forint) igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a rendelkezõ részben meghatározott beszerzés tárgyában a Közbeszerzési Értesítõ 2001. október 31-i 44. számában (7694) tette közzé ajánlati felhívását nyílt eljárás megindítására.<br>
A felhívásban rendelkezett a kötelezõ tartalmi kellékekrõl, többek között a pénzügyi, gazdasági alkalmasság igazolására kért adatokról, tényekrõl, meghatározta az ajánlatok elbírálásának szempontját.<br>
A felhívás 16. pontjának 4. francia bekezdésében ajánlatkérõ az alábbiakat írta elõ:<br>
"Az ajánlattevõ csatolja a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdése szerinti hatósági igazolásokat és nyilatkozatokat. A cégkivonat eredeti példányát, a pénzintézet által kiállított eredeti igazolásokat, valamint a Kbt. 46. § (4)–(6) bekezdéseiben szereplõ hatósági igazolásokat és nyilatkozatokat csak az eredeti példányhoz kell csatolni."<br>
Ajánlatkérõ dokumentációt is összeállított, ebben határozta meg az ajánlatok benyújtásával szemben támasztott tartalmi, formai követelményeit, az 5. sz. mellékletben a 33. oldal A és B 1. pontjában az alábbiakat írta a hatósági igazolásokkal kapcsolatban:<br>
"A<br>
– a területileg illetékes APEH igazolása a központi adóhatóság által nyilvántartott adófizetési kötelezettség és a társadalombiztosítási járulék vonatkozásában,<br>
– a Vám- és Pénzügyõrség Országos Parancsnokságának igazolása a VPOP, mint központi adóhatóság által nyilvántartott adófizetési kötelezettség és a vámtartozások vonatkozásában,<br>
B<br>
Ha az ajánlattevõnek, illetve az alvállalkozónak a Munkaerõ-piaci Alappal szemben jogszabály alapján fizetési kötelezettsége áll fenn, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerinti nyilatkozat mellett az alábbi hatósági igazolásokat köteles csatolni:<br>
– a területileg illetékes munkaügyi központ igazolása a Munkaerõ-piaci Alaptól felvett támogatás visszafizetése tekintetében,<br>
– a területileg illetékes APEH-tól a Munkaerõ-piaci Alaphoz tartozó munkaadói és munkavállalói járulék, a rehabilitációs és bérgaranciahozzájárulás, szakképzési hozzájárulás teljesítése, valamint a gyakorlati képzést nem végzõk szakképzési hozzájárulási kötelezettsége tekintetében."<br>
Az ajánlattételi határidõig, 2001. december 11-ig ajánlatot nyújtott be: az Albacomp Számítástechnikai Rt.,<br>
a Mikro V.E. Rt., a Montana Rt., SAP Hungary Kft.,<br>
a Classys Kft., a Compaq Computer Magyarország Kft., a MÁV Informatikai Kft. és a kérelmezõ.<br>
A kérelmezõ ajánlata 42. oldalán nyilatkozott arról, hogy a Munkaerõ-piaci Alappal, mint elkülönített állami pénzalap felé áll fenn jogszabály alapján fizetési kötelezettsége és ajánlata 51. oldalán becsatolta a Bács-Kiskun Megyei Munkaügyi Központ igazolását arról, hogy a Munkaerõ-piaci Alap felé az igazolás kiállításának idõpontjában köztartozása nincsen.<br>
A kérelmezõ ajánlata 46. és 47. oldalán csatolta be az Adó- és Pénzügyi Ellenõrzési Hivatal Bács-Kiskun Megyei Igazgatósága által 2001. november 7-én kiállított igazolást. Az igazolás bevezetõ részében az APEH az alábbiakat rögzíti:<br>
"A közbeszerzésekrõl szóló 1995. évi XL. törvény 46. § (1) bekezdés b) pontjában és (5) bekezdésében foglaltaknak megfelelõen, a rendelkezésre álló dokumentumok – adófolyószámla, bevallások, revíziós megállapítások – alapján igazolom." Tartalmazza az igazolás a kiállításának indokát is: "Ezen igazolást az adóalany kérelmére, közbeszerzési pályázat elbírálásához adtam ki."<br>
Az adóhatóság érdemben arra vonatkozóan nyilatkozik, hogy 2001. november 7-i idõpontban milyen összegû lejárt adótartozása van a kérelmezõnek és azok vonatkozásában milyen kedvezményben, részletfizetésben részesült.<br>
Rögzíti azt is az igazolás, hogy: "2000. január 1-jétõl az egységes adóigazolás a járulék igazolására vonatkozó adatokat is tartalmazza."<br>
A hatóság feltüntette az igazolásban "Megjegyzés"-ként, hogy a kérelmezõnek 1 éven belüli tartozása is van az alábbi adónemeken: "101, 103, 104, 119, 124, 125, 138, 144, 145, 152, 182 és a 215-ös"<br>
Ajánlatkérõ hiánypótlásra nem biztosított lehetõséget és 2001. december 27-én hirdette ki az eljárást lezáró döntését. A Classys Kft., a Compaq Computer Magyarország Kft., a MÁV Informatika Kft. és a kérelmezõ vonatkozásában ajánlatkérõ megállapította, hogy alkalmatlanok, illetve az általuk benyújtott ajánlat érvénytelen.<br>
A kérelmezõ vonatkozásában az írásbeli összegezés az alábbiakat tartalmazza:<br>
"Érvénytelen az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mert Ajánlattevõ nem az Ajánlati felhívás 11. a) pontjában elõírtaknak megfelelõ teljes körû APEH-igazolást csatoltak."<br>
Az eljárás nyertese a Mikro V.E. Rt. lett, míg az õt követõ legkedvezõbb ajánlattevõnek a Montana Rt.-t választották:<br>
Ajánlatkérõ az eljárás nyertesével 2002. január 4-én megkötötte az eljárást lezáró szerzõdést.<br>
Kérelmezõ a 2002. január 3-án kelt levelében kereste meg ajánlatkérõt és kérte ajánlata érvénytelenné nyilvánításának indokolását.<br>
A kérelmezõ 2002. január 10-én nyújtotta be jogorvoslati kérelmét. Álláspontja szerint az általa benyújtott ajánlat nem érvénytelen, ezért tárgyaláson módosított jogorvoslati kérelmében kérte jogsértés megállapítását és jogkövetkezmények alkalmazását.<br>
Elõadta, hogy a becsatolt APEH-igazolás megfelel az ajánlatkérõ által támasztott követelményeknek. Annak megszövegezésébõl is megállapítható, hogy kiterjed mind az adónemekre, mind – miként az utolsó bekezdése az igazolásnak rögzíti – a járulék igazolására vonatkozó adatokat is tartalmazza. Az igazolást a közbeszerzési eljárásban történõ felhasználás céljára adták ki. Utalt arra is, hogy az 1 éven belüli tartozásokat feltüntetõ kódszámok pedig kifejezetten járulékokra vonatkoznak és ez is azt tükrözi, hogy az igazolás kiterjed azokra. Önmagában az, hogy mivel van lejárt tartozása és ezért, ezeket rögzítette a hatóság az igazolásban, nem alap arra, hogy megállapítsák, hogy nem teljes körû az igazolása. Álláspontja szerint az adóhatóság által kiadott igazolást ajánlatkérõ nem jogosult felülbírálni. A megtartott tárgyaláson csatolta az igazolást kiállító Adó- és Pénzügyi Ellenõrzési Hivatal Bács-Kiskun Megyei Igazgatóságnak 2002. január 29-én kelt levelét. Ebben a kiállító úgy nyilatkozik, hogy az általa kiadott igazolás megfelel a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában és az (5) bekezdésében foglaltaknak, tartalmazza a munkaadói, munkavállalói, szakképzési, rehabilitációs fizetési kötelezettséggel kapcsolatos adónemeket is. Felhívja a figyelmet arra, hogy a megjegyzés rovatban ezeknek a kódszámait is feltüntette.<br>
Ajánlatkérõ a 2002. január 14-én kelt levelében válaszolt a kérelmezõ megkeresésére és ebben az alábbiakkal indokolta az érvénytelenné nyilvánítást.<br>
"Az APEH-igazolásnak a köztartozások tekintetében magában kell foglalnia az alábbiakat:<br>
<br>
1. nincs a lejárt adófizetési kötelezettségük,<br>
<br>
2. nincs a társadalombiztosítási járulék vonatkozásában lejárt tartozásuk,<br>
<br>
3. valamint nem áll fenn tartozásuk a Munkaerõ-piaci Alaphoz tartozó munkaadói és munkavállalói járulék, a rehabilitációs és bérgarancia-hozzájárulás, szakképzési hozzájárulás teljesítése, valamint a gyakorlati képzést nem végzõk szakképzési hozzájárulási kötelezettsége tekintetében.<br>
Az ajánlattevõ által csatolt igazolás csak az elsõ két köztartozásra vonatkozóan tartalmazott adatokat, a harmadik pontban foglaltak tekintetében nem."<br>
Ajánlatkérõ a jogorvoslati kérelem elutasítását kérte.<br>
Észrevételében fenntartotta a kérelmezõ részére adott tájékoztatásban foglaltakat. Álláspontja szerint a kiállított adóigazolás abban az esetben felelt volna meg az általa támasztott követelményeknek és a Kbt. rendelkezéseinek, ha abban az adóhatóság nemcsak az adónemekre, hanem a társadalombiztosítási járulékokra és az adóhatóságnál nyilvántartott elkülönített állami pénzalapokra vonatkozóan is kifejezetten, egyértelmûen nyilatkozik akár arról, hogy van, akár arról, hogy nincs tartozása. Mivel a kérelmezõ által becsatolt igazolás a társadalombiztosítási járulék és az adóhatóságnál nyilvántartott elkülönített állami pénzalappal szemben tartozások vonatkozásában semmilyen nyilatkozatot nem tartalmaz a kiállító részérõl, ezért nem fogadható el. A Döntõbizottság részére megküldött iratokhoz 20-as sorszám alatt mellékletként csatolta az Adó- és Pénzügyi Ellenõrzési Hivatal Dél-budapesti Igazgatóságának igazolását mintegy formanyomtatványt annak bemutatására, hogy az ebben foglaltak szerint szükséges kifejezetten nyilatkozni a társadalombiztosítási járulékról és az adóhatóságnál nyilvántartott elkülönített állami pénzalappal szembeni tartozásról. Elõadta, hogy a megjegyzés rovatban az 1 éven belül lejárt tartozások vonatkozásában nem vizsgálta az ott feltüntetett kódszámokat. Ajánlatkérõ a kérelmezõ által az igazolást kiállító hatóság részérõl becsatolt nyilatkozat ismeretében is fenntartotta elutasítás iránti kérelmét.<br>
A Döntõbizottság megállapította, hogy a kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ a vonatkozó jogszabályi rendelkezéseknek megfelelõen határozta meg a felhívásában, illetve a dokumentációja – fentiekben idézett 5. számú melléklete<br>
33. oldal A és B.1. pontjában – az APEH-igazolással szembeni tartalmi elõírásokat.<br>
A kérelmezõ ajánlata 46. és 47. oldalán csatolta az Adó- és Pénzügyi Ellenõrzési Hivatal Bács-Kiskun Megyei Igazgatósága igazolását.<br>
A Döntõbizottság álláspontja szerint hatósági igazolások esetén a kiállításra jogosult hatóság határozza meg – a rá vonatkozó jogszabályi rendelkezések alapján – az igazolások kiállításának formai és tartalmi követelményeit. Így ajánlatkérõ nem jogosult azokkal szemben maga követelményeket támasztani. Erre tekintettel a Döntõbizottság nem vette figyelembe az ajánlatkérõ által 20. sorszám alatt mintának csatolt igazolást. Annál is inkább nem, mert az arra vonatkozott, hogy nem áll fenn tartozás, míg a kérelmezõ részére tartozás fennállását, továbbá az arra adott halasztást kellett igazolni.<br>
A Döntõbizottság – a kérelmezõ által becsatolt igazolás áttekintése alapján – megállapította, hogy azt az adóhatóság egyértelmûen a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjára és (5) bekezdésére alapítottan közbeszerzési pályázat elbírálásához adta ki.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése az alábbiakat mondja ki:<br>
"Az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása vagy ha van, milyen idõpontban járt le és annak megfizetésére halasztást kapott-e."<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja – a nem lehet ajánlattevõ, illetve alvállalkozó rendelkezések körében – az alábbiak szerint határozza meg a hatósági igazolás tartalmára vonatkozó elõírását: "egy évnél régebben lejárt vám-, társadalombiztosítási járulék, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult."<br>
A Döntõbizottság álláspontja szerint annak alapján, hogy az adóhatóság a fenti jogszabályi rendelkezéseket – amelyek magukban foglalják az adóhatóság vonatkozásában mind az adófizetési, mind a társadalombiztosítási járulékfizetési kötelezettséget, továbbá kiterjednek az elkülönített állami pénzalappal szembeni fizetési kötelezettségre – jelölte meg az igazolása kiadása jogalapjának egyértelmûen az a következtetés vonható le, hogy az adóhatóság "teljes körû" igazolást adott ki a kérelmezõ részére.<br>
Ezt támasztja alá, hogy külön rögzítette azt is a hatóság, hogy az egységes adóigazolás 2000. január 1-jétõl a járulék igazolására vonatkozó adatokat is tartalmazza. Erre utal továbbá az is, hogy az 1 éven belüli tartozások feltüntetése során megjelölt kódszámok kifejezetten az ajánlatkérõ által hiányolt járulékokra, hozzájárulásokra is vonatkoznak.<br>
A Döntõbizottság álláspontja szerint a Kbt. – fentiekben idézett – rendelkezései alapján nem követelmény, hogy az adóhatóság minden egyes általa nyilvántartott adónem, járulék, illetve hozzájárulás vonatkozásában külön-külön nyilatkozzon az igazolásban.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése épp azt mondja ki, hogy a hatósági igazolásnak azt kell tartalmaznia: "nincs a hatóság által nyilvántartott köztartozása vagy ha van, milyen idõpontban járt le és annak megfizetésére halasztást kapott-e."<br>
A kérelmezõnek van köztartozása és a részére kiállított igazolás azt tartalmazza, hogy ezek milyen idõpontban járnak le, illetve azokra halasztást, részletfizetési kedvezményt kapott.<br>
A Döntõbizottság a fenti tényezõk együttesen értékelése alapján megállapította, hogy a kérelmezõ igazolása kiterjed a Kbt. fenti rendelkezéseiben, illetve a dokumentációban elõírt minden adó, járulék és hozzájárulás fizetési kötelezettségre.<br>
Ezt támasztja alá magának az igazolást kiállító hatóságnak a fentiekben ismertetett nyilatkozata is.<br>
Így jogszabálysértõen nyilvánította érvénytelenné ajánlatkérõ a kérelmezõ ajánlatát.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott jogkörében eljárva a Kbt. 88. § (1) bekezdés d) pontja alapján megállapította, hogy ajánlatkérõ megsértette a Kbt. 52. § (2) bekezdés d) pontjára tekintettel az 52. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján szabott ki bírságot az ajánlatkérõvel szemben.<br>
A bírság mértékérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése az alábbiakat mondja ki:<br>
"A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."<br>
A bírság minimális összege a jelenleg hatályos törvényi elõírás értelmében 1 millió Ft.<br>
A Döntõbizottság a beszerzés értékére is tekintettel – amely az ajánlatkérõ által megkötött szerzõdés szerint 36 415 000 Ft – 1 millió Ft összegû bírságot állapított meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. február 8.<br>
<br>
Dr. Nagy Gizella s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>