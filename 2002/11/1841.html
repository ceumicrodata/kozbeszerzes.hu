<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1841)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.796/14/2001.<br>
<br>
Tárgy: az Építési Vállalkozók Országos Szakszövetsége kérelmezõ jogorvoslati kérelme és Morvayné dr. Vígh Katalinnak a Közbeszerzések Tanácsa tagja eljárás kezdeményezése az Adó- és Pénzügyi Ellenõrzési Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Morvayné dr. Vígh Katalin a Közbeszerzések Tanácsának tagja (1051 Budapest, Roosevelt tér 7–8., a továbbiakban: kezdeményezõ) eljárás kezdeményezésének, amelyet az Adó- és Pénzügyi Ellenõrzési Hivatal (1054 Budapest, Széchenyi út 2., képviseli:<br>
dr. Mészáros Tünde ügyvéd 1056 Budapest, Belgrád rkp. 11., a továbbiakban: ajánlatkérõ) "új oktatási központ létesítése, mûködõ oktatási épület átalakítása, felújítása és új pihenõpark kialakítása" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. tv. (továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (5) bekezdését és a 44. § (4) és (5) bekezdését és ezért megsemmisíti ajánlatkérõ részvételi felhívását.<br>
A Döntõbizottság az Építési Vállalkozók Országos Szakszövetsége (1013 Budapest, Döbrentei tér 1., a továbbiakban: kérelmezõ) jogorvoslati kérelmét – ügyfélképességének hiánya miatt – elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát annak kézbesítésétõl számított 15 napon belül keresettel lehet kérni a fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. december 5-i 49. számában (9325) tette közzé részvételi felhívását nyílt elõminõsítéses eljárás megindítására.<br>
A felhívás 3. pontja szerint:<br>
"3. a) A beszerzés tárgya és mennyisége:<br>
aa) az APEH Oktatási Igazgatóság területén, Budapest III., Királyok útja 317., hrsz. 63649, új oktatási központ létesítendõ. Az épület nettó szintterülete 7405 m2. Az oktatási helyiségek mellett 146 fõ részére lakóegységek kerülnek kialakításra, és 47 fõ befogadóképességû elõadóterem készül büfével.<br>
Az épületben kialakítandó a létesítmény önálló installációs rendszere a biztonsági és informatikai hálózat kiépítésével együtt. Az épület részben alápincézett.<br>
ab) Az APEH Oktatási Igazgatóság területén, Budapest II., Királyok útja 319., mûködõ oktatási épület átalakítandó, illetve felújítandó és 500 adagos konyha létesül. Az épület elektromos és gépészeti rendszere teljeskörûen korszerûsítendõ, biztonsági és informatikai hálózat az új igényeknek megfelelõen kiépítendõ.<br>
Az épület nettó szintterülete 4519 m2.<br>
ac) Az Oktatási Központ meglévõ és új épületével szemben, a Királyok útja bal oldalán lévõ telken – hrsz.: 63664/2 – új pihenõpark alakítandó ki, ahol a parkolási lehetõség is biztosítandó. A terület nagysága: 3305 m2."<br>
A beszerzés összértékét ajánlatkérõ 2 821 300 E Ft-ra becsülte, ebbõl az új épület értékét 1 851 250 E Ft-ra, a meglevõ épület átalakítását 677 850 E Ft-ra, a pihenõpark létesítését 132 200 E Ft-ra tette.<br>
Ajánlatkérõ a felhívása 9. pontjában határozta meg a részvételre jelentkezõktõl, illetve a közbeszerzés értékének 10%-át meghaladó mértékben igénybe venni kívánt alvállalkozóktól a szerzõdés teljesítésére való alkalmasságuk igazolására kért adatokat és tényeket. A 9. pontban kért adatok körében a pénzintézeti nyilatkozaton és az elõzõ 3 év mérlegén kívül a 3–5. francia bekezdésben az alábbiak szerint kért nyilatkozatot a jelentkezõktõl:<br>
"– nyilatkozat a 2001. évre vonatkozó, elõzetes fõbb üzleti mutatókra vonatkozóan a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontja alapján az alábbi tartalommal: befektetett eszközök, forgóeszközök, saját tõke, hosszú és rövid lejáratú kötelezettségek, belföldi értékesítés nettó árbevétele, adózás elõtti eredmény,<br>
– nyilatkozat az elõzõ 3 év teljes forgalmáról és ugyanezen idõszakban a közbeszerzés tárgyának<br>
– építési, kivitelezési – fogalmáról a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja szerint,<br>
– elõzõ 3 évi építési, kivitelezési tevékenységre vonatkozó teljes forgalmáról szóló nyilatkozatában közölt adatoknak tartalmaznia kell a saját, illetve alvállalkozói munka mértékét az egyes projektekben a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja alapján."<br>
Ajánlatkérõ a mûszaki alkalmasság igazolására öt követelményt határozott meg, az elsõ az alábbi volt:<br>
"az elõzõ 3 év legjelentõsebb – építési, kivitelezési – szolgáltatásainak (felújítás), illetve az elmúlt 5 év legjelentõsebb építési beruházásainak ismertetésével a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint, legalább az ellenszolgáltatás összege, a teljesítés ideje, a szerzõdést kötõ másik fél megnevezése, valamint a saját, illetve alvállalkozói munka mértékét az egyes projektekben. Nyilatkozzon továbbá a jelenleg folyamatban lévõ kivitelezési munkáiról, azok megnevezésével, befejezési határidejének megjelölésével".<br>
Kérte továbbá az ajánlattevõk rendelkezésére álló személyi és tárgyi feltételeiknek, valamint minõségbiztosítási rendszerüknek az ismertetését.<br>
Ajánlatkérõ a felhívása 10. a) pontjában az alábbiak szerint határozta meg a részvételre jelentkezõk alkalmassága elbírálásának szempontjait:<br>
"Pénzügyi alkalmasság:<br>
– részvételre jelentkezõ pénzügyi és gazdasági helyzete, fizetési kötelezettségek teljesítése, gazdálkodás eredményessége,<br>
– jelentõs vagy többszöri sorban állás számlával szemben nem volt,<br>
– a részvételre jelentkezõ éves nettó árbevétele, összemérhetõsége a munka volumenével, az árbevételen belül az építési és rekonstrukciós munkák éves nagysága,<br>
– likviditás gyorsráta = forgóeszköz/rövid lejáratú kötelezettség – készlet,<br>
– adósságállomány aránya = hosszú lejáratú kötelezettség/hosszú lejáratú kötelezettség + saját tõke.<br>
Mûszaki alkalmasság:<br>
– a részvételre jelentkezõ utóbbi 5 éven belüli építési, kivitelezési referenciái,<br>
– a részvételre jelentkezõ által megnevezett, kivitelezésért felelõs személyek iskolai végzettsége, kivitelezési tapasztalatai, valamint referenciái,<br>
– a mûszaki-technikai felszereltség leírása és elõírt mértéke,<br>
– minõségbiztosítási rendszer megléte és annak igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja szerint."<br>
Ajánlatkérõ a felhívása 10. b) pontjában az alábbi alkalmatlansági szempontokat határozta meg:<br>
"– a részvételre jelentkezõ pénzügyi és gazdasági helyzete nem stabil: tartósan nem tett eleget fizetési kötelezettségeinek vagy gazdálkodása az utóbbi 2 év (1998., 1999.) bármelyikében veszteséges volt,<br>
– utóbbi 2 évben 60 napot meghaladó sorban állás volt számlájával szemben,<br>
– referenciáiban nincs önálló kivitelezésû, 2500 M Ft nettó összeget elérõ vagy meghaladó értékû építési vagy olyan, amelyet konzorciumban, a konzorcium vezetõjeként valósított meg, és az utóbbi 3 évben (1999., 2000., 2001.) adott át,<br>
– ha tervezésre, fõvállalkozásra és generálkivitelezésre vonatkozó – bármely nemzeti rendszerben akkreditált (például MSZ ISO 9000 sorozatszámú) – tanúsító által tanúsított minõségbiztosítási rendszerrel nem rendelkezik,<br>
– amennyiben az értékesítés nettó árbevétele az 1999., 2000., 2001. években nem éri el átlagosan az évi 15 milliárd forintot és 2001. évben a rekonstrukciós munkák értéke kevesebb mint 8 milliárd forint,<br>
– jelen szerzõdés tárgyára létesítményi felelõsként ajánlattevõ az 51/2000. (VIII. 9.) FVM–GM–KöViM rendelet szerinti szakképesítésû és legalább 10 év szakmai, 5 év vezetõi gyakorlatú vezetõt nem tud biztosítani,<br>
– a teljesítésbe bevonni kívánt saját mûszaki és alkalmazotti létszáma nem éri el a 200 fõt, és ebbõl a felsõfokú végzettségûek aránya 40% alatti,<br>
– a likviditási ráta értéke nagyobb mint 1,<br>
– az adósságállomány aránya nagyobb mint 0,5."<br>
Ajánlatkérõ a részvételi jelentkezéshez jelentkezési segédletet is összeállított.<br>
Ajánlatkérõ a Közbeszerzési Értesítõ 2001. december 19-i 51. számában (10035) módosította a részvételi felhívását. Az alkalmasság elbírálási szempontjait megállapító 10. a) pont 4. francia bekezdésében meghatározott likviditási gyorsráta kiszámítási módját az alábbiak szerint módosította: "Likviditási gyorsráta = forgóeszközök – készletek/rövid lejáratú kötelezettségek."<br>
Szintén módosította az alkalmatlansági szempontokat meghatározó 10. b) pont 8. francia bekezdésében megállapított a likviditási ráta értékét az alábbiak szerint:<br>
"A likviditási ráta értéke kisebb mint 1."<br>
Ajánlatkérõ a Közbeszerzési Értesítõ ugyanezen számában (10036) helyesbítette is részvételi felhívását, mely szerint a beszerzés tárgyának a meghatározásánál a 3. a), aa) pontjában az elõadóterem befogadóképessége 470 fõ.<br>
A kérelmezõ 2001. december 17-én nyújtotta be a jogorvoslati kérelmét, melyben kérte jogsértés megállapítását és ideiglenes intézkedésként az eljárás felfüggesztését.<br>
A tárgyaláson kiegészített kérelmében elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján ügyfélképességgel rendelkezik, mert mint érdekképviseleti szervnek feladata az értékesítési piacon jelen lévõ gazdálkodó szervezetek érdekeinek az érvényesítése és több tagszervezet fordult hozzá ilyen kéréssel szóban.<br>
Csatolta az alapszabályát és elõadta, hogy ugyan konkrétan jogorvoslati eljárás indítására vonatkozó rendelkezést nem tartalmaz, azonban a szakszövetség célját és feladatát meghatározó 2.1. és 2.2. pont kimondja, hogy képviseli tagjai érdekeit.<br>
Álláspontja szerint ajánlatkérõ oly magas mértékû és egyidejû, ugyanakkor ellentmondó feltételeket határozott meg, amelyeknek megítélése szerint önmagában egy vállalkozó sem felelne meg.<br>
Konkrétan kifogásolta a felhívás azon rendelkezéseit, mely szerint alkalmatlannak minõsül az a jelentkezõ, aki nem rendelkezik tervezésre vonatkozó minõségbiztosítási rendszerrel, 2001. évben nincs legalább 8 milliárd Ft értékû rekonstrukciós munkája, a felsõfokú végzettségû alkalmazottainak aránya nem éri el 40%-ot. Megítélése szerint ilyen nagyságú építési beruházás esetén 45–50 fõ felsõfokú végzettségû szakember elegendõ.<br>
Sérelmezte, hogy a felhívás 10. b) pontjának az elsõ francia bekezdésében az utóbbi 2 évnek ajánlatkérõ az 1998. és az 1999. évet jelölte meg, majd ezt követõen a harmadik francia bekezdésben utóbbi 3 évként az 1999., 2000., 2001. évet jelölte meg, amely ellentmondásos.<br>
A jogorvoslati kérelmének a likviditási gyorsráta kiszámításának módjára és mértékére vonatkozó részét – a részvételi felhívás idõközbeni módosítására tekintettel – visszavonta.<br>
2001. december 22-én kezdeményezett hivatalból jogorvoslati eljárást Morvayné dr. Vígh Katalin a Közbeszerzések Tanácsának tagja.<br>
Elõadta, hogy a kérelmezõ hívta fel a figyelmét 2001. december 13-án ajánlatkérõ részvételi felhívására és annak áttanulmányozása alapján álláspontja szerint a 10. b) pontban meghatározott alkalmatlanná minõsítési szempontok vonatkozásában felmerül azok túlzott mértéke, illetõleg a piachoz jutást korlátozó jellege. Ebben a körben utalt a tervezésre vonatkozó minõségbiztosítási rendszer elõírásaira, a 2001. évre vonatkozó 8 milliárd Ft-os rekonstrukciós munka igazolására, a felsõfokú alkalmazottak legalább 40%-os arányára.<br>
Jogorvoslati kezdeményezésében kérte, hogy a Döntõbizottság vizsgálja meg ajánlatkérõ részvételi felhívásának a pénzügyi, mûszaki és gazdasági alkalmasságra és alkalmatlanságra vonatkozó követelményeinek jogszerûségét és amennyiben azok a Kbt. szabályaival ellentétesek, állapítsa meg a jogsértést és hozzon ideiglenes intézkedést a közbeszerzési eljárás felfüggesztésérõl.<br>
Ajánlatkérõ írásbeli és szóbeli észrevételében bejelentette, hogy a fentiekben idézettek szerint a részvételi felhívásának a likviditási rátára vonatkozó részét módosította, így megítélése szerint a jogorvoslati kérelem, illetõleg kezdeményezés e részben okafogyottá vált, egyebekben pedig a kérelmek elutasítását kérte.<br>
Ajánlatkérõ elsõdlegesen a kérelmezõ ügyfélképességének a hiányára hivatkozott. Álláspontja szerint az alapszabály rendelkezései ezt nem alapozzák meg, a tagszervezetek pedig nem írásban kezdeményezték a jogorvoslati eljárás megindítását.<br>
Elõadta, hogy a felhívását a Kbt. rendelkezéseinek és az általános gyakorlatnak megfelelõen határozta meg. Hivatkozott arra is, hogy ennél szigorúbb alkalmassági, illetõleg alkalmatlansági követelményeket megállapító felhívását egyrészt korábban nem támadták meg, másrészt abban az eljárásban több olyan ajánlattevõ is volt, aki megfelelt a követelményeknek.<br>
A pénzügyi és gazdasági alkalmasság igazolására kért nyilatkozatokkal kapcsolatban az alábbiakra hivatkozott:<br>
– a felhívása 9. pontjának harmadik francia bekezdésében a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontja alapján kért nyilatkozatot. Ez a d) pont az értelmezése szerint épp azt teszi lehetõvé, hogy az elõzõ pontokban konkrétan meg nem jelölteken kívül egyéb, a fizetõképesség megállapítására alkalmas egyéb nyilatkozatot kérjen. Az általa kért fõbb üzleti mutatók pedig – figyelemmel a részvételi jelentkezés határidejére is – tükrözik a jelentkezõ 2001. évi gazdasági, pénzügyi helyzetét, annak alakulását. Ennek hiányában csak a 2000. év végéig ismerhetné meg a jelentkezõ pénzügyi, gazdasági helyzetét, pedig abban 2001-ben, fõként az év végére jelentõs változások is bekövetkezhettek.<br>
– a felhívása 9. pontjának 4-5. francia bekezdésében a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja alapján kérte az elõzõ háromévire vonatkozó forgalmi adatokat. Ugyanakkor elõadta, hogy a felhívása ezen rendelkezéseit úgy értelmezi, hogy az elõzõ három évben benne van a 2001-es év is, azaz az elõírás az 1999-es, a 2000-es és a 2001-es évekre vonatkozik.<br>
A mûszaki alkalmasság igazolására az elsõ francia bekezdésben támasztott követelményt azzal indokolta, hogy a beszerzése összetett: részben új építési beruházás, részben építési, kivitelezési szolgáltatás, felújítás, ezért választotta szét a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjának megfelelõen és kérte három, illetve öt évre az ismertetést. A folyamatban levõ kivitelezési munkákról pedig annak érdekében kért nyilatkozatot, hogy felmérhetõ legyen: a jelentkezõ kapacitásai mennyire lekötöttek.<br>
Ajánlatkérõ elõadta, hogy a pénzügyi alkalmasság körében azért határozta meg szempontként, hogy figyelembe veszi az árbevételen belül az építési és rekonstrukciós munkák éves nagyságát, mert a beszerzésének egy jelentõs része rekonstrukció. A rekonstrukció fogalmát nem határozta meg ugyan, azon minden olyan építési munkát ért, amely nem új beruházás.<br>
A felhívás 10. b) pontjában meghatározott alkalmatlansági szempontokkal kapcsolatban ajánlatkérõ az alábbiakat adta elõ:<br>
– az elsõ francia bekezdés vonatkozásában elismerte, hogy tévesen jelölte meg az utóbbi két évként az 1998-at és az 1999-et és emiatt a második francia bekezdésben is téves az utóbbi két évben kifejezés értelmezése,<br>
– a harmadik francia bekezdés vonatkozásában elõadta, hogy felhívásában valóban utóbbi három évként az 1999-es, a 2000-es és a 2001-es évet kívánja értékelni a referenciáknál,<br>
– a minõségbiztosítási rendszer tanúsítását a 10. b) pont 4. francia bekezdésében elõírta mind a tervezésre, mind a fõvállalkozásra, mind pedig a generálkivitelezésre is. Részérõl a könnyítés az volt, hogy nem egy konkrét minõségbiztosítási rendszert fogadott csak el, hanem megengedte bármely rendszerben akkreditált minõségbiztosítás igazolását. A tervezés vonatkozásában álláspontja szerint az indokolja a követelmény támasztását, hogy ugyan készen vannak a komplett kivitelezési tervek, azonban a kivitelezés során szükséges annak felülbírálata, helyességének ellenõrzése és értelmezése, ezt pedig megfelelõen az tudja csak elvégezni, aki rendelkezik a tervezésre is vonatkozó minõségbiztosítási rendszerrel,<br>
– az ötödik francia bekezdésben elõírtak szerint értékelni kívánja a 2001. évben az értékesítés nettó árbevételét és a rekonstrukciós munkák értékét. Megítélése szerint az általa az egész 2001. évre rekonstrukciós munkákra meghatározott 8 milliárd forintos határ nem túlzott mértékû, több olyan céget is ismer, amely megfelel ennek a követelménynek. Ugyanakkor ez kifejezi azt is, hogy az adott cég milyen nagyságrendû munkák elvégzésére alkalmas,<br>
– a hetedik francia bekezdésben foglalt – a felsõfokú végzettségûek 40%-os arányát megállapító – elõírás nem minõsíthetõ túlzottnak. A beszerzés komplexitása indokolja a minél magasabb arány meghatározását. Korábbi beszerzésében nem kifogásolták a jelentkezõk az ennél magasabb 50%-os arányt és több alkalmas jelentkezõ volt. Egyébként pedig ez 200 fõ alkalmazottra vetítve 80 fõt jelent, ami pedig elvárható, figyelemmel arra, hogy közben más munkákat is végeznek.<br>
Egyéb érdekeltként a Magyar Építõ Rt. észrevételében kérte a kérelmezõ jogorvoslati kérelmének történõ helytadást, az abban foglalt indokokra tekintettel.<br>
A Döntõbizottság a D.796/3/2001. sz. határozatában ajánlatkérõ közbeszerzési eljárását felfüggesztette.<br>
A Döntõbizottság a kérelmezõ jogorvoslati kérelmét D. 796/2001. sz. alatt iktatta, míg a hivatalbóli jogorvoslati kezdeményezés iktatószáma D. 812/2001. volt. A Döntõbizottság a két jogorvoslati eljárást D. 796/2001. szám alatt egyesítette.<br>
A Döntõbizottság elsõdlegesen a kérelmezõ ügyfélképességét vizsgálta és az alábbi indokokra tekintettel megállapította, hogy annak feltételei nem állnak fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése értelmében a Bizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése az alábbiak szerint határozza meg a kérelem benyújtására való jogosultságot, az ügyfélképességet:<br>
"A kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti."<br>
A kérelmezõ – az Építési Vállalkozók Országos Szakszövetsége – országos szakmai érdekképviseleti szerv, mûködését alapszabálya határozza meg.<br>
A Döntõbizottság azt vizsgálta, hogy a konkrét közbeszerzési, illetve jogorvoslati eljárásban megállapítható-e a Kbt. fent idézett rendelkezésében támasztott feltételek fennállása. Ugyanis a Döntõbizottság álláspontja szerint önmagában az érdekképviseleti jelleg nem jelent egyben általános jogorvoslat kezdeményezési jogosultságot. Konkrétan jogorvoslati eljárások kezdeményezésérõl az alapszabály nem rendelkezik, így az alapszabály általános a szakszövetség célját és feladatait meghatározó része vizsgálható.<br>
A kérelmezõ alapszabálya ezzel kapcsolatban a következõket mondja ki:<br>
"2. A szakszövetség célja és feladatai<br>
<br>
2.1. ÉVOSZ célja:<br>
A szakszövetség összefoglalja és ellátja a magyar építési vállalkozók szakmai érdekképviseletét, hozzájárul az építésügy fejlesztéséhez, szabályozását elõsegítõ tevékenységhez, az építésügy hatékony mûködéséhez, a hazai és nemzetközi kapcsolatok fejlesztéséhez.<br>
<br>
2.2. ÉVOSZ feladatai:<br>
<br>
1. Kezdeményezi, koordinálja, szervezi és képviseli tagjai szakmai, munkaadói érdekeinek érvényre juttatását."<br>
Ezen rendelkezésekbõl megállapítható, hogy az alapszabály csak általános jelleggel mondja ki a szakmai és munkaadói érdekek képviseletét.<br>
A jogorvoslati eljárás tárgyát viszont konkrét közbeszerzési eljárás felhívásának egyes alkalmassági, alkalmatlansági szempontjai képezik. A Döntõbizottság álláspontja szerint ezekbõl a szempontokból tartalmuk alapján nem vonható le olyan következtetés, hogy azok általános jelleggel érintik az építési vállalkozásokat. Már önmagában a potenciális jelentkezõi kör is szûk szegmentje az építési vállalkozásoknak. Ezen kör vonatkozásában sem állapítható meg, hogy õket mindannyiukat érinti, hiszen minimálisan jelezték a problémát a kérelmezõnél, illetve önálló jogorvoslati kérelem nem is került benyújtására. A Döntõbizottság álláspontja szerint – a Kbt. fentiekben idézett rendelkezésére tekintettel – az országos szakmai érdekképviseleti szerv az alapszabálya felhatalmazása hiányában nem jogosult a csak egyes tagjai számára sérelmes intézkedések, felhívások megtámadására. Ezen igényüket az egyes tagok önállóan jogosultak érvényesíteni a konkrét, egyedi jogorvoslati eljárásokban.<br>
A Döntõbizottság erre tekintettel a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése alapján – az ügyfélképessége hiánya miatt – elutasította.<br>
A Döntõbizottság a hivatalbóli eljárás kezdeményezés alapján az alábbiak szerint állapította meg, hogy jogszabálysértõ ajánlatkérõ részvételi felhívása.<br>
A Döntõbizottság elõször az ajánlatkérõ felhívásának a pénzügyi, a gazdasági és a mûszaki alkalmasság igazolására vonatkozó részét vizsgálta, mert ezen kért adatok, igazolások alapján lehet csak meghatározni az alkalmasság, illetve alkalmatlanság elbírálásának szempontjait. Ez utóbbiak jogszerûségét tehát alapvetõen befolyásolja az a körülmény, hogy az alapjául szolgáló igazolási mód megfelel-e a törvényi rendelkezéseknek.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a értelmében a Kbt. rendelkezéseitõl csak annyiban lehet eltérni, amennyiben azt a Kbt. megengedi.<br>
A jelen eljárásban is irányadó <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése kimondja: "Az ajánlatkérõ az ajánlati felhívásában kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását."<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése az alábbiak szerint határozza meg a pénzügyi és gazdasági alkalmasság igazolásával kapcsolatos követelményeket:<br>
"44. § (1) Az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó – errõl szóló – nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb – fizetõképességének megállapítására alkalmas – nyilatkozattal vagy dokumentummal."<br>
Továbbá a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) és (5) bekezdése az alábbi általános követelményeket állapítja meg az alkalmasság, alkalmatlanság igazolásával, megállapításával kapcsolatban:<br>
"(4) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
(5) Az ajánlatkérõnek az (1)–(2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni."<br>
A Döntõbizottság áttekintette ajánlatkérõ felhívásának a pénzügyi és gazdasági alkalmasság igazolására vonatkozó 9. pontját.<br>
Ajánlatkérõ a 9. pont harmadik francia bekezdésében – a fentiekben ismertetettek szerint – a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontjára hivatkozással nyilatkozatot kért a 2001. évre vonatkozó elõzetes fõbb üzleti mutatókról.<br>
A Döntõbizottság álláspontja szerint a nyilatkozat kérése összhangban van a Kbt. hivatkozott és fent idézett 44. § (1) bekezdés d) pontjában támasztott követelményekkel. Ez a d) pont nem tartalmaz idõbeli korlátozást, így nincs jogi akadálya az indításkor folyamatban levõ, azaz a 2001-es év vonatkozásában nyilatkozatot kérni.<br>
Ajánlatkérõ az általa konkrétan megjelölt fõbb üzleti mutatókról kért nyilatkozatot, így kérése a d) pont elõírt "egyéb – fizetõképességének megállapítására alkalmas" követelménynek megfelel, semmi esetre sem azonos a 2001-es év mérlegadataival, illetve elõzetes mérlegadataival.<br>
A Döntõbizottság a felhívás 9. pontjának 4–5. francia bekezdésében meghatározottak vonatkozásában megállapította, hogy azok megfelelnek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja rendelkezéseinek, helyes értelmezés esetén az adatszolgáltatás a 2000., 1999. és 1998. éveket érintheti.<br>
Azonban ajánlatkérõ úgy nyilatkozott, hogy ezen bekezdésekben az "elõzõ 3 év" idõtartam megjelölést úgy értelmezi, hogy abban benne van a 2001-es év is, így az az 1999-es, a 2000-es és a 2001-es évre vonatkozik.<br>
A Döntõbizottság ezzel kapcsolatban az alábbiakra kíván rámutatni.<br>
Egyrészt a nyelvtani értelmezés szerint sem vehetõ figyelembe a folyamatban levõ év elõzõ évként. Elõzõ évnek csak a már lezárult év minõsíthetõ.<br>
Másrészt ezekben a bekezdésékben ajánlatkérõ éves forgalmi adatokat kért, folyamatban levõ évrõl pedig éves forgalmi adatok közlése kizárt, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja éppen azt a jogalkotói szándékot tükrözi, hogy az éves gazdálkodási mutatók körében a vizsgálat végleges, teljes adatokra terjedjen ki.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése az alábbiak szerint határozza meg a mûszaki alkalmasság igazolásával szemben a követelményeket:<br>
"(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõségellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének<br>
– bármely nemzeti rendszerben akkreditált – tanúsító általi tanúsításával."<br>
Ez esetben is irányadóak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) és (5) bekezdésében foglalt rendelkezések.<br>
Ajánlatkérõ a mûszaki alkalmasság igazolására az elsõ francia bekezdésben kérte az elmúlt három év építési, kivitelezési szolgáltatásainak (felújítás), illetve az elmúlt öt év legjelentõsebb építési beruházásainak ismertetését.<br>
A Döntõbizottság álláspontja szerint ajánlatkérõ ezen elõírása az alábbi indokokra tekintettel jogszabálysértõ.<br>
Ajánlatkérõ a fentiekben idézettek szerint határozta meg felhívása 3. a) pontjában a beszerzés tárgyát. A 3. a), aa) pontja új oktatási központ létesítésére, az ab) pontja mûködõ oktatási épület átalakítására, felújítására és 500 adagos konyha létesítésére stb., ac) pontja pedig parkolási lehetõséget is biztosító új pihenõpark kialakítására vonatkozik.<br>
A beszerzés tárgyának minõsítését kötelezõ jelleggel maga a Kbt. határozza meg, az alábbiak szerint:<br>
"8. § (1) E törvény alkalmazásában építési beruházás – a felújítás és a korszerûsítés kivételével – az építmény, építményrész, építményegyüttes megépítése, átalakítása, bõvítése, helyreállítása, lebontása, elmozdítása, rendeltetésének építési munkával járó megváltoztatása, valamint az ezekhez kapcsolódó szakipari, technológiai szerelési munkák.<br>
(2) Ha e törvény az építési beruházással kapcsolatban különös eljárási szabályokat ír elõ, e szabályokat kell alkalmazni az (1) bekezdés szerinti tevékenységgel együtt járó és egy közbeszerzési eljárásban megrendelt – annak értékénél alacsonyabb értékû – árura, illetve szolgáltatásra is."<br>
A Döntõbizottság a Kbt. ezen rendelkezései alapján megállapította, hogy ajánlatkérõ beszerzése építési beruházásnak minõsül. Egyrészt a 3. a) aa) új építés értéke meghaladja, az ab) pontban megjelölt munkák értékét és egy közbeszerzési eljárásban történik a megrendelés. Másrészt maga az ab) pontban foglaltak sem minõsíthetõk egyértelmûen felújításnak, hiszen átalakításra, konyha létesítésére is vonatkoznak. A Kbt. fent idézett 44. § (5) bekezdése értelmében a közbeszerzés tárgyára kell korlátozni az alkalmasság igazolására kért adatokat és tényeket. Így jogszabálysértõ, hogy ajánlatkérõ az építési beruházáson kívül felújításra, azaz szolgáltatásra is kért referenciát.<br>
Ajánlatkérõ a részvételre jelentkezõk alkalmassága elbírálásának szempontja között harmadikként határozta meg azt is, hogy: "az árbevételen belül az építési és rekonstrukciós munkák éves nagysága".<br>
A Döntõbizottság álláspontja szerint ez az elbírálási szempont – a fentiekben a felújításra vonatkozó indokokra tekintettel – jogszabálysértõ.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése alapján alkalmassági elbírálási szempontot is csak a beszerzés tárgyára írhatott volna elõ, ez pedig az építési beruházás, nem pedig rekonstrukció.<br>
Jogszabálysértõ ez a rendelkezés arra tekintettel is, mert a rekonstrukciós munka fogalmát a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>n) pontja szerint irányadó jogszabályok közül az országos településrendezési és építési követelményekrõl szóló 253/1997. (XII. 20.) Korm. rendelet – ajánlatkérõ fentiekben ismertetett szóbeli értelmezésével ellentétesen – az alábbiak szerint határozta meg az 1. számú melléklet 63. pontjában:<br>
"Rekonstrukció: zömében avult városrész olyan korszerûsítése, amelynél az épületek nagy része bontásra kerül és szükség szerint az úthálózat és a tömbosztás is módosul a jelen igényszintnek megfelelõ állapot elérése érdekében."<br>
A rekonstrukció fogalmát pedig ajánlatkérõ a irányadó jogszabályi rendelkezésekkel ellentétesen nem használhatja, nem veheti figyelembe, illetõleg – amennyiben e fogalmat sajátságosan kívánja értelmezni – a felhívásában erre egyértelmû elõírást kellett volna tennie.<br>
A Döntõbizottság megállapította, hogy az alkalmatlansági szempontokat meghatározó 10. b) pont alábbi rendelkezései jogszabálysértõek:<br>
– maga az ajánlatkérõ is elismerte, hogy az elsõ két francia bekezdésben tévesen jelölte meg utóbbi két évként az 1998-as, és az 1999-es esztendõt. A felhívás 2001-ben lett közzétéve, így ehhez képest utóbbi két évnek az 1999. és 2000. év felel meg.<br>
– a harmadik francia bekezdésben utóbbi 3 évnek – az 1999. a 2000. és a 2001. évet jelölte meg ajánlatkérõ. Folyamatban levõ 2001-es esztendõben nem lehet utóbbi évnek minõsíteni a 2001-et, hanem csak az ezt megelõzõeket.<br>
– az ötödik francia bekezdés elsõ fordulatában arról rendelkezett, hogy az értékesítés nettó árbevétele az 1999., 2000. és 2001. években nem éri el átlagosan az évi 15 milliárd forintot. Ajánlatkérõnek a 2001. évre vonatkozóan az értesítés nettó árbevétele, mint értékelendõ adat nem áll a rendelkezésére. A pénzügyi, gazdasági alkalmasság igazolására 1998–2000. évi mérleget kell benyújtani. Ajánlatkérõ ugyan kért a 2001. évre vonatkozóan elõzetes nyilatkozatot a fõbb üzleti mutatókról – köztük a nettó árbevételrõl –, azonban ezt nem értékelheti 2001. év nettó árbevételének, épp elõzetes jellege, illetve az év le nem záródása miatt. Erre tekintettel jogszabálysértõ a 2001. évre meghatározott éves nettó árbevétellel kapcsolatban alkalmatlansági szempont meghatározása. Ugyanis a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdés értelmében csak az (1) és (2) bekezdésben foglaltakkal, tehát az alkalmasság igazolására jogszerûen kért adatokkal összefüggõen határozható meg az alkalmatlansági szempont.<br>
– Ajánlatkérõ az ötödik francia bekezdés második fordulatában alkalmatlansági szempontként határozta meg, hogy 2001. évben a rekonstrukciós munkák értéke kevesebb mint 8 milliárd forint. A Döntõbizottság a fentiekben kifejtette álláspontja, hogy a beszerzés tárgya nem minõsül sem a jogszabály szerinti, sem az ajánlatkérõ értelmezése szerinti rekonstrukciónak, így ezzel kapcsolatban alkalmasság igazolása sem kérhetõ, ugyanezen okból a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésére tekintettel nem határozható meg alkalmatlansági szempontként. Erre tekintettel a Döntõbizottság a 8 milliárd Ft-os értéket már nem is vizsgálta.<br>
– Ajánlatkérõ a negyedik francia bekezdésben a tervezés vonatkozásában is követelményként támasztotta a minõségbiztosítási rendszer meglétét. A Döntõbizottság tényként megállapította, hogy ajánlatkérõ már elkészíttette a részletes kiviteli tervdokumentációt, éppen ezért a beszerzés tárgyában nincs tervezési munkarész. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése értelmében alkalmatlansági szempontot a "közbeszerzés tárgyára kell korlátoznia" és "legfeljebb a szerzõdés teljesítéséhez ténylegesen szükséges feltételek mértékéig lehet elõírni". A Döntõbizottság álláspontja szerint ez azt meghaladó mérték. A tervezési szakasz már lezárult, így emiatt sem indokolt. Az a körülmény pedig amire ajánlatkérõ hivatkozott, hogy a kivitelezés során szükséges a tervek értelmezése, felülbírálata, egyeztetések lebonyolítása nem minõsíthetõ olyan önálló feladatnak, amely szükségessé tenné a minõségbiztosítási rendszer követelményének való megfelelést kifejezetten ezen a szakterületen is. Egyébként pedig a kivitelezési tevékenység szükségképpen magában foglalja azokat a részmunkafolyamatokat, amelyekre hivatkozott ajánlatkérõ.<br>
– Ajánlatkérõ hetedik alkalmatlansági szempontként határozta, hogy: "a teljesítésbe bevonni kívánt saját mûszaki és alkalmazotti létszáma nem éri el a 200 fõt, és ebbõl a felsõfokú végzettségûek aránya 40% alatti". A Döntõbizottság álláspontja szerint ajánlatkérõ megfogalmazása alapján nem állapítható meg egyértelmûen ezen alkalmatlansági szempont tartalma. Az elõírás elsõ fele érthetõ: legyen legalább 200 fõ saját alkalmazottja a jelentkezõnek. A második fele azonban, amelyet "és ebbõl" kifejezéssel kapcsolt hozzá nem értelmezhetõ helyesen. Ugyanis nem tisztázott, hogy amennyiben a saját alkalmazottainak létszáma a jelentkezõnek jóval 200 fõ fölött van (pl. ezer) akkor is követelmény-e 40%-os arány. Maga ajánlatkérõ mondta ki, kiszámolva a 40%-os arányt, hogy minimum 80 fõ felsõfokú végzettségû saját alkalmazottra vonatkozik az igénye, míg a példában szereplõ ezer fõre számítva a 40% arány 400 fõvel azonos. Az alkalmatlansági szempontnak pedig egyértelmûnek kell lenni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva – a fentiek szerint – állapította meg a Kbt. 88. § (1) bekezdés d) pontja alapján, hogy ajánlatkérõ megsértette a Kbt. 33. § (5) bekezdését és a 44. § (4) és (5) bekezdését.<br>
A Döntõbizottság tekintettel arra, hogy a részvételi felhívás több rendelkezése vonatkozásában állapított meg jogsértést és emiatt az alkalmasságra, illetve alkalmatlanságra vonatkozó részek egysége megbomlott a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján ajánlatkérõ teljes részvételi felhívását megsemmisítette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2002. január 25.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>