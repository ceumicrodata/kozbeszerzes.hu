<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1919)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.832/7/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás az Országos Rendõr-fõkapitányság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Országos Rendõr-fõkapitányság (1139 Budapest, Teve u. 4–6., a továbbiakban: ajánlatkérõ) "a FORRÁS Ingatlan Nyilvántartási Alrendszer program megvétele, ennek testre szabása, továbbfejlesztése az ORFK igényeinek megfelelõen, a program telepítése a Rendõrség 24, részben önállóan gazdálkodó költségvetési szerve, illetve az ORFK székhelyén, szervenként egy kezelõ (user) számban" tárgyú közbeszerzési eljárása ellen hivatalból indított jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B.</a> § (2) bekezdését, valamint a Kbt. 33. § (5) bekezdését, a Kbt. 34. § (2) bekezdését és a Kbt. 44. § (4) bekezdését.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ tárgyaláson tett nyilatkozata alapján a következõ tényállást állapította meg:<br>
Ajánlatkérõ 2001. december 18-án tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján.<br>
Elõadta, hogy a FORRÁS Befektetett Eszközök Alrendszer program egy része 2000-ben kiépítésre került. Ajánlatkérõi igény merült fel a meglévõ rendszer bõvítésére, kiegészítésére az ehhez kapcsolódó Ingatlan Nyilvántartási Alrendszerrel. A korábban telepítésre került és a jövõben telepítendõ programot a Griffsoft Informatikai Rt. fejlesztette ki, szerzõi jogi védelem is õket illeti. Az Ingatlan Nyilvántartási Alrendszer program forgalmazását és telepítését más gazdasági társaságok is végzik, azonban szükséges az alapprogram átalakítása, fejlesztése az ajánlatkérõ igényei szerint, amit a kizárólagos jogok védelme miatt csak az ajánlattételre felkért Griffsoft Informatikai Rt. képes elvégezni.<br>
Az ajánlati felhívást nem mellékelte a tájékoztatóhoz.<br>
Az ajánlatkérõ 2001. december 18-án megküldte az ajánlati felhívást a Griffsoft Informatikai Rt. részére.<br>
Az ajánlati felhívás szerint a beszerzés tárgya: a FORRÁS Ingatlan Nyilvántartási Alrendszer program megvétele, ennek testre szabása, továbbfejlesztése az ORFK igényeinek megfelelõen, a program telepítése a Rendõrség 24, részben önállóan gazdálkodó költségvetési szerve, illetve az ORFK székhelyén, szervenként egy kezelõ (user) számban.<br>
Az ajánlatkérõ az ajánlati felhívás 7. pontjában határozta meg az ajánlattevõ részérõl beadandó iratokat. A 7. a) pontban az ajánlattevõ pénzügyi, gazdasági, illetve mûszaki alkalmassága igazolására a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja és a Kbt. 44. § (2) bekezdése a) pontja szerinti nyilatkozatokat kérte, valamint azokat a dokumentumokat, amelyekbõl kitûnik, hogy kizárólagos jogok védelme miatt csak a felkért ajánlattevõ tudja a szerzõdést teljesíteni. A 7. b) pontban a megkötendõ szerzõdés tervezetének csatolását írta elõ.<br>
Az ajánlati felhívás 8. b) pontja szerint az ajánlattevõnek a szerzõdés teljesítésére alkalmatlanná minõsítésének szempontjait a következõk szerint határozta meg az ajánlatkérõ: amennyiben a 7. pontban megfogalmazott dokumentumokat nem csatolja az ajánlatához.<br>
Az ajánlati felhívás 8. c) pontjában az ajánlat elbírálásának szempontjaként az ajánlat mûszaki megfelelõségét és a kért ellenérték nagyságát határozta meg az ajánlatkérõ. Elbírálási részszempontok, súlyszámok, értékelési pontszámok nem szerepeltek a felhívásban.<br>
Az ajánlattételi határidõ 2001. december 20., az elsõ tárgyalás idõpontja 2001. december 21. volt az ajánlati felhívás szerint, a szerzõdés megkötésének idõpontját 2001. december 31-ig jelölte meg.<br>
Az ajánlatkérõ telefonon módosította az ajánlattételi határidõt 2001. december 19-re, a tárgyalás idõpontját 2001. december 20-ra.<br>
A Griffsoft Informatikai Rt. az ajánlatát 2001. december 19-én benyújtotta, az ajánlatkérõ a tárgyalást 2001. december 20-án lefolytatta, a módosított ajánlatot elfogadta, és ezen a napon a szerzõdés is aláírásra került. A vállalkozói díj 59 280 000 Ft + áfa.<br>
A Döntõbizottság elnöke 2001. december 29-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés b) pontja és a Kbt. 71/B § (2) bekezdése feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. A jogsértésrõl történõ tudomásszerzés idõpontjaként 2001. december 18-át jelölte meg.<br>
Ajánlatkérõ jogszerûnek tartotta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított közbeszerzési eljárását, az ajánlati felhívását.<br>
Nyilatkozata szerint 2000-ben a Montana Rt.-tõl vásárolták meg a Griffsoft Informatikai Rt. által alkotott programot. Ennek továbbfejlesztésére a forgalmazó cég nem jogosult, csak az ajánlattételre felkért Griffsoft Informatikai Rt., ezért kizárólagos joga alapján egyedül ez a cég képes teljesíteni a szerzõdést. Ennek igazolására becsatolta a Montana Rt.-vel 2000. december 27-én kötött szerzõdését, a Griffsoft Informatikai Kft. (a felkért ajánlattevõ jogelõdje) mint a licenc tulajdonosa által 2000. december 28-án a FORRÁS-SQL ügyviteli rendszer Tárgyi eszköz moduljára vonatkozó, az ajánlatkérõ részére kiadott szoftverhasználati engedélyt.<br>
Csatolta továbbá az ajánlatkérõ a Griffsoft Informatikai Rt. nyilatkozatát, amely szerint a FORRÁS rendszer fejlesztõje, gyártója és a forráskód kizárólagos tulajdonosa õ, a viszonteladók csak az alap modulok értékesítésére és bevezetésére jogosultak, bármely fejlesztést is igénylõ tevékenységre csak a gyártóval egyeztetetten tehetnek ajánlatot. Az ajánlatkérõvel a forgalmazó Montana Rt. kötött szerzõdést 2000-ben, de mivel a megvalósítás jelentõs fejlesztést is tartalmazott, ezért ennek végrehajtására velük kötött vállalkozási szerzõdést.<br>
Az ajánlatkérõ nyilatkozata szerint a közbeszerzési eljárás elõkészítésére és lefolytatására nagyon rövid idõ állt rendelkezésükre, tekintettel arra, hogy erre a beszerzésre a fedezetet a zárszámadási törvény biztosította, és a kötelezettségvállalásnak 2001. december 21-ig meg kellett történnie. Ennek tudható be az az adminisztrációs hiba is, hogy az ajánlati felhívás nem került megküldésre a tájékoztatóval együtt.<br>
A Döntõbizottság megállapította, hogy az ajánlatkérõ nem követett el jogsértést azzal, hogy a beszerzésére a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti közbeszerzési eljárást indított, azonban megsértette a Kbt. 71/B. § (2) bekezdését, valamint a Kbt. 33. § (5) bekezdését, a 34. § (2) bekezdését és a 44. § (4) bekezdését.<br>
A Döntõbizottságnak elsõdlegesen azt kellett vizsgálnia, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti hirdetmény közzététele nélküli tárgyalásos eljárás jogalapja fennáll-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Az ajánlatkérõ a Griffsoft Informatikai Rt. szerzõi jogának a védelmére – mint a kizárólagos jogot megalapozó feltételre – hivatkozott.<br>
A szerzõi jogról szóló 1999. évi LXXVI. törvény (a továbbiakban: Szjt.) l. § (2) bekezdés c) pontja alapján a szerzõi jogi védelem alá tartozik a számítógépi programalkotás és a hozzá tartozó dokumentáció (a továbbiakban: szoftver) akár forráskódban, akár tárgykódban vagy bármilyen más formában rögzített minden fajtája, ideértve a felhasználói programot és operációs rendszert is.<br>
E törvény szerint a szerzõi jog azt illeti meg, aki a mûvet megalkotta. A szerzõi jogi védelem alapján a szerzõnek kizárólagos joga van a mû anyagi formában és nem anyagi formában történõ bármilyen felhasználására és minden egyes felhasználás engedélyezésére. A szerzõ a vagyoni jogokat hasznosíthatja a felhasználási jogok átruházása keretében.<br>
E törvény eltérõ rendelkezése hiányában a felhasználásra engedély felhasználási szerzõdéssel szerezhetõ.<br>
A Döntõbizottság az ajánlatkérõ által becsatolt iratok alapján megállapította, hogy az ajánlattételre felhívott Griffsoft Informatikai Rt. az ajánlati felhívásban meghatározottak teljesítésére kizárólagos jogosultsággal rendelkezik, ezért nem jogsértõ az, hogy az ajánlatkérõ az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapította.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése szerint a hirdetmény közzététele nélkül induló tárgyalásos eljárás megkezdésekor meg kell küldeni a Döntõbizottság elnöke részére – telefaxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást:<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás az ajánlati felhívás kiküldésével kezdõdik, így az ajánlatkérõnek ebben az idõpontban kell a Döntõbizottság elnöke részére megküldenie a Kbt. 71/B § (2) bekezdésében meghatározott iratokat.<br>
Az ajánlatkérõ által is elismerten, adminisztratív okok miatt, a Döntõbizottság elnöke részére sem a közbeszerzési eljárás megindításakor telefaxon, sem késõbb, postai úton nem küldték meg az ajánlati felhívást, azt csak a jogorvoslati eljárás megindításáról szóló értesítést követõen, felhívásra küldték meg a jogorvoslati eljárást folytató Döntõbizottság részére 2002. január 10-én. A fentiek alapján az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdését.<br>
A Döntõbizottságnak vizsgálnia kellett az ajánlati felhívás jogszerûségét is.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése szerint a meghívásos és a tárgyalásos eljárásra egyébként – ha e törvény másként nem rendelkezik – a nyílt eljárás szabályait kell megfelelõen alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását. Ezeket a módokat a Kbt. 44. § (1) és (2) bekezdése határozza meg, amelyek között nem szerepel a kizárólagos jogosultság igazolására vonatkozó dokumentum, így annak az alkalmasság igazolására kért nyilatkozatok körében történt elõírása jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
Az ajánlatkérõ által meghatározott alkalmatlansági kritérium nem felel meg a fenti rendelkezésnek, mivel az elõzõekben kifejtettek alapján a kizárólagos jogosultságra vonatkozó dokumentummal, valamint – nem is az alkalmasság igazolására – az ajánlati felhívás 7. b) pontjában kért szerzõdéstervezettel kapcsolatosan nem lehet alkalmatlansági kritériumot megállapítani, tekintettel arra, hogy azok elõírása nem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) illetõleg (2) bekezdésén alapul.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése szerint az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás, vagy<br>
b) az összességében legelõnyösebb ajánlat szempontja alapján bírálja el.<br>
E § (2) bekezdése kimondja, hogy az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.<br>
Az ajánlatkérõ ajánlati felhívása 8. c) pontjában meghatározott elbírálási szempont – az ajánlattevõ ajánlatának mûszaki megfelelõsége és a kért ellenérték nagysága – nem felel meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésében foglalt egyik szempontnak sem, ezért jogsértõ.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja szerinti jogkövetkezményt alkalmazta.<br>
A Döntõbizottság nem szabott ki bírságot a jogsértõ ajánlatkérõvel szemben, tekintettel arra, hogy a választott tárgyalásos eljárás jogalapja fennállt. A Döntõbizottság által a felhívással kapcsolatosan megállapított jogsértések pedig nem voltak érdemi kihatással a döntés meghozatalára – figyelemmel a kizárólagos ajánlatkérõi jogosultságra is – ezért a Döntõbizottság nem ítélte indokoltnak a további jogkövetkezmények alkalmazását.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 1.<br>
<br>
Dr. Bankó Ágnes s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>