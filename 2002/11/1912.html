<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1912)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.799/8/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Szurex International Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85, továbbiakban: Döntõbizottság elnöke) által a Szurex International Kft. (4532 Nyírtura, Major külterület, képviseli: dr. Berényi Levente ügyvéd, 4400 Nyíregyháza, Váci M. u. 41., továbbiakban: ajánlatkérõ) "Nyírtura 0124/6 hrsz. ingatlanon mirelit üzem gépbeszerzése és technológiai szerelése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel, a Kbt. 70. § (1) bekezdés b) és c) pontját, ezért ajánlatkérõt 1 500 000 Ft, azaz egymillió-ötszázezer forint pénzbírság megfizetésére kötelezi.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele, és a tárgyaláson tett nyilatkozata alapján az alábbi tényállást állapította meg. Ajánlatkérõ a Nyírtura, Sényõi u. 0124/6 hrsz. telephelyen épülõ mirelit üzem létesítéséhez 2001. június 29-én kapott jogerõs építési engedélyt.<br>
A beruházás tervezett összköltsége 141 946 000 Ft volt. A beruházás teljes megvalósulásához szükséges gépbeszerzés és technológiai szerelés tervezett költsége 83 170 000 Ft, amelyhez ajánlatkérõ támogatást igényelt.<br>
Ajánlatkérõ a támogatás igénybevételéhez szükséges pályázatát a Földmûvelési és Vidékfejlesztési Minisztériumhoz 2001. május 11-én adta be, és 2001. június 22-én értesült arról, hogy a pályázata befogadást nyert.<br>
Ajánlatkérõ idõ közben 2001. május 22-én a FMK Consulting Kft.-vel szándéknyilatkozatot írt alá generálkivitelezõi megállapodás tárgyában. Ajánlatkérõ ezt követõen 2001. május 31-én pályázott a Szabolcs-Szatmár-Bereg Megyei Területfejlesztési Tanácsnál is támogatás igénybevételére. A pályázatát a Területfejlesztési Tanács 2001. június 27-én fogadta be. Ennek alapján ajánlatkérõ az FMK Consulting Kft.-vel 2001. június 29-én generálkivitelezõi szerzõdést megkötötte a tárgyi beruházás kivitelezésére.<br>
Ajánlatkérõ a tervezett beruházásához az FVM-tõl 39 584 000 Ft-ot kapott 2001 júliusában. Az elnyert támogatással ajánlatkérõnek a beruházás 2001. évre esõ részével 2001. november végéig kell elszámolnia. Ajánlatkérõ ekkor közbeszerzési eljárást nem indít, figyelemmel a 273/1997. (XII. 22.) Korm. rendelet 1. § (11) bekezdésére tekintettel, mely szerint a támogatási összeg felhasználásakor ez esetben a közbeszerzésekre vonatkozó szabályokat nem kell alkalmazni.<br>
Ajánlatkérõnek a Területfejlesztési Tanács 2415-8/2001. (IX. 12.) MTT. határozata alapján a gazdaságfejlesztési célelõirányzat 2001. évi keretének terhére 46 181 000 Ft vissza nem térítendõ támogatást biztosít.<br>
Ajánlatkérõ 2001. szeptember 18-án kézhez vette a Szabolcs-Szatmár-Bereg Megyei Területfejlesztési Tanács tájékoztató levelét, amely tartalmazza, hogy a támogatási szerzõdés megkötéséhez milyen dokumentumokat kell ajánlatkérõnek biztosítani.<br>
Ezek között szerepel többek között, hogy amennyiben a fejlesztés a Kbt. hatálya alá esik, úgy a közbeszerzési törvényben megjelölt dokumentumokat is csatolni kell.<br>
Ajánlatkérõ a közbeszerzési eljárás megindítása helyett állásfoglalás kérésével fordult a Közbeszerzések Tanácsához a tekintetben, hogy közbeszerzési eljárás lefolytatására kötelezett-e. Ajánlatkérõ a Közbeszerzések Tanácsának válaszát 2001. október 31-én kapta kézhez, mely tartalmazta, hogy a támogatásra tekintettel mikor tartozik az ajánlatkérõ a Kbt. hatálya alá, illetõleg a levél tartalmazta a 2001-, illetõleg 2002-ben irányadó értékhatárokat is, valamint a Kbt. hatálya alá tartozás tekintetében a becsült értéket hogyan kell számítani. Az agrártámogatások igénybevételének általános feltételeirõl szóló 273/1997. (XII. 22.) Korm. rendelettel kapcsolatosan azt a tájékoztatást kapta ajánlatkérõ, hogy a Kbt.-t módosító 1999. évi XL törvény 42. §-a szerint a külön jogszabály szerinti agrártámogatásból végrehajtott beszerzések tekintetében 1999. évben nem terjed ki a Kbt. hatálya.<br>
Ezen elõzmények után ajánlatkérõ csak 2001. december 4-én tájékoztatja a Döntõbizottság elnökét, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontja alapján hirdetmény közzététele nélküli tárgyalásos közbeszerzési eljárást indít a mirelit üzem gépbeszerzése és technológiai szerelése tárgyában.<br>
Az eljárásfajta indokaként ajánlatkérõ elõadta, hogy az FVM által elnyert támogatás alapján a Kbt. hatálya alá nem tartozó szervezetnek minõsült, így ekkor még közbeszerzési eljárás indítási kötelezettség nem terhelte. A Területfejlesztési Tanácstól elnyert támogatásról 2001. szeptember 12-én értesült.<br>
A már megkezdett beruházás esetében az elõre nem látható rendkívül sürgõsséget indokló körülmények csak a választott tárgyalásos eljárás lefolytatását teszik lehetõvé, a rendkívül sürgõsség tekintetében mulasztás nem terheli ajánlatkérõt.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek is fennállnak, mert a beruházáshoz szükséges speciális berendezést kizárólag a megkeresett cég képes szállítani. Ajánlatkérõ ajánlattételre az FMK Consulting Kft.-t hívta fel.<br>
A Döntõbizottság elnöke 2001. december 18-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból az ajánlatkérõ által megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjában foglalt feltételek fennállása nem állapítható meg, ennek alapján indítványozta a kérdéses közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Hivatkozott arra, hogy a támogatások felhasználásával kapcsolatos teljes körû informálása a pályázóknak nem történik meg, így nem tudnak felkészülni az õket terhelõ valamennyi feladatra. Ajánlatkérõ a tõle elvárható gondossággal járt el a pályázat benyújtása során, illetve azt követõen rendszeresen tájékozódott a konzultációk során. A már megkezdett beruházásra, illetõleg a Területfejlesztési Tanács által odaítélt támogatással kapcsolatos támogatás igénybevételéhez elõírt rövid határidõre tekintettel más eljárásfajta nem alkalmazható.<br>
Ajánlatkérõ hivatkozott még arra is, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek is fennállnak, hiszen speciális gépbeszerzésrõl van szó, és az ajánlattételre felkért cég áll olyan kapcsolatban a gépeket gyártó és szállító svájci céggel, amely lehetõvé teszi számára a rövid határidõn belüli teljesítést.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. A meghívásos, vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjára alapította: "Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha<br>
b) a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni,<br>
c) az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság ezt követõen vizsgálta, hogy jelen közbeszerzési eljárásban ezen feltételek fennállása megvalósul-e.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdése akkor alkalmazható, ha egy meghatározott személy képes a beszerzés tárgyának teljesítésére.<br>
A rendelkezésre álló iratok alapján megállapítható, hogy ajánlatkérõ a mirelit üzem mûködéséhez szükséges élelmiszeripari, konzervipari berendezések beszerzését tervezte. Ezen gépek szokványos gépek, különleges specialitással nem rendelkeznek, bármely ilyen terméket forgalmazó cégtõl való beszerzésük nehézségbe nem ütközik.<br>
Ajánlatkérõ hivatkozott arra, hogy a gépek egy része Frigoscandria gyártmányú kell, hogy legyen és ezt csak a gyártó svájci cégtõl tudja beszerezni.<br>
Ajánlatkérõ ajánlattételre az FMK Consulting Kft.-t hívta fel, aki tevékenységi köre alapján mezõgazdasági termék ügynöki nagykereskedelemmel forgalmazó cég. Ajánlatkérõ olyan iratot a Döntõbizottság rendelkezésére bocsátani nem tudott, amely szerint a Frigoscandria termékek forgalmazására kizárólagos jogosítványa lenne a felkért ajánlattevõnek, csupán arra hivatkozott ajánlatkérõ, hogy a kapcsolatai alapján rövid határidõn belül képes a berendezésekhez jutni, amennyiben a Frigoscandria céggel az FMK Consulting Kft. köt szerzõdést.<br>
A Döntõbizottság a fentiek alapján megállapította, hogy a gépek berendezések beszerzésére bármely ilyen termékek forgalmazásával foglalkozó cég képes, ezért a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek nem állnak fenn.<br>
A Döntõbizottság ezt követõen vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû-e ajánlatkérõnek.<br>
A Döntõbizottság megállapította, hogy ajánlatkérõ az FVM-tõl 2001. júliusában elnyert támogatás (39 584 000 Ft) alapján már a Kbt. hatálya alá tartozó szervezetté vált, figyelemmel az 1999. évi XL. törvény 42. §-ára mely szerint, az agrártámogatásból végrehajtott beszerzések tekintetében a Kbt. hatálya csak az 1999. évben nem terjedt ki. Tény, hogy a 273/1997. (XII. 27.) Korm. rendelet 1. § (11) bekezdése ezzel ellentétes tartalmú. A jogszabályi hierarchiában a Kormány rendelet a Kbt. törvényszintû szabályozásánál alacsonyabb rendû, ezért a Kbt. szabályai az irányadók. Ajánlatkérõnek tehát már ebben az idõpontban FVM. támogatás elnyerését követõen a Kbt. szabályai szerint kellett volna eljárnia. Ajánlatkérõ azonban a Területfejlesztési Tanácstól 2001. szeptember 12-én elnyert támogatást követõen sem indított közbeszerzési eljárást. A közbeszerzési eljárás megindítására 2001. december 4-én került sor ajánlatkérõ részérõl.<br>
Ennek alapján elõre nem látható okból elõállt rendkívül sürgõsség esete, amely nem ajánlatkérõ mulasztására vezethetõ vissza, nem áll fenn. Ajánlatkérõnek a közbeszerzési eljárás megindításakor egyébként már beszerzési szándéka sem állt fenn, csupán egy látszat közbeszerzési eljárást folytatott le, hiszen tisztában volt azzal a körülménnyel, hogy a beruházás kivitelezésére érvényes kivitelezõi szerzõdéssel rendelkezett, amelyet 2001. június 29-én kötött.<br>
Fentiek alapján megállapítható, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjára alapított eljárása jogsértõ volt.<br>
Tekintettel arra, hogy a választott eljárásfajta jogsértõ volt, ezért a Döntõbizottság azt már csak megállapítja, hogy ajánlatkérõ nem vette figyelembe az eljárása során a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésben foglalt összeférhetetlenségi szabályokat sem. Nevezetesen ajánlatkérõ a hozzátartozója által vezetett céggel kötötte meg a beruházás kivitelezésére vonatkozó szerzõdést.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) és f) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a bírság kiszabásánál figyelembe vette az elkövetett jogszabálysértés súlyát, a beszerzés értékét és a beruházáshoz kapott támogatás mértékét.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 28.<br>
<br>
Dr. Engler Magdolna s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>