<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1842)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.4/14/2002.<br>
<br>
Tárgy: a SIEMENS Rt. jogorvoslati kérelme Siófok Polgármesteri Hivatal Vagyonigazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A SIEMENS Rt. (1143 Budapest, Gizella út 51–57., a továbbiakban: kérelmezõ) kérelmének, melyet Siófok Polgármesteri Hivatal Vagyonigazgatósága (8601 Siófok, Fõ tér l., képviseli: Somogyi Gábor, 1051 Budapest, Vörösmarty tér l., a továbbiakban: ajánlatkérõ) "1 db spirál-komputertomográf beszerzése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, ezért a Döntõbizottság az ajánlatkérõ eljárást lezáró és a kérelmezõ ajánlatát érvénytelenné nyilvánító döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül, 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ megbízásából eljárva az Euromedic Trading Kft. 2001. november l-jén ajánlati felhívást tett közzé a Közbeszerzési Értesítõ 45. számában nyílt eljárás megindítására (8513/2001.) a rendelkezõ részben írt tárgyban. A felhívás 4. pontja szerint a teljesítés határideje 2002. március 12. Az 5. pont tartalmazta a dokumentáció kiváltására és rendelkezésre bocsátására vonatkozó információkat is. A felhívás 15. pontja szerint az eredményhirdetés az ajánlatok felbontásától számított 7. napon történik, majd ezt követõen a szerzõdéskötés az eredményhirdetést követõ 9. naptári napon. A 16. pont tartalmazta az egyéb információkat, melynek 4. bekezdése szerint az áru jellegétõl függõen megkövetelt a magyarországi forgalomba hozatali engedély [ORKI, PECA vagy 47/1999. (X. 6.) EüM rendelet], vagy nyilatkozat annak legkésõbb a szállításig történõ benyújtásáról:<br>
Az elkészített ajánlati dokumentáció 7. oldal 5. pontja szerint hatósági engedély, vagy annak a szerzõdéskötés dátumától 30 napon belüli átadásáról szóló nyilatkozat az áru jellegétõl függõen csatolandó.<br>
Az ajánlattételi határidõig a Variotrade Kft., a Picovent Kft., a Medicare Kft. és kérelmezõ nyújtott be ajánlatot.<br>
Ajánlatkérõ hiánypótlásra nem biztosított lehetõséget, az ajánlatokat elbírálta, majd annak eredményét 2001. december 27-én kihirdette, mely szerint az eljárás nyertese a Medicare Kft. lett, míg kérelmezõ ajánlata érvénytelen volt tekintettel arra, hogy csak ORKI engedélyt csatolt, viszont nem csatolta a hatósági engedélyként ugyancsak kötelezõ Országos Tisztifõorvosi Hivatal sugárvédelmi minõsítését.<br>
Ajánlatkérõ a jogorvoslati eljárás megindítását követõen nyilatkozott, hogy a nyertesnek kihirdetett ajánlattevõvel a szerzõdéskötést a Döntõbizottsági határozat kézhezvételéig felfüggeszti és errõl írásban értesítette a nyertest is.<br>
Kérelmezõ 2002. január 2-án benyújtott és 2002. január 3-án hiánypótlás keretében kiegészített jogorvoslati kérelmében kérte jogsértés megállapítása mellett ajánlatkérõ eljárást lezáró döntésének megsemmisítését és ajánlatkérõ költségekben marasztalását. Kérte továbbá ideiglenes intézkedéssel a szerzõdéskötés megtiltását és az ügyben tárgyalás tartását is. Kérelmét azzal indokolta, hogy jogsértõ módon nyilvánította ajánlatkérõ érvénytelenné az ajánlatát. Álláspontja szerint azzal, hogy az ajánlatához ORKI engedélyt csatolt, eleget tett az ajánlati felhívásban és dokumentációban elõírtaknak. Elõadta azt is, hogy az Országos Tisztifõorvosi Hivatal sugárvédelmi minõsítõ tanúsítványát véleménye szerint nem kellett csatolni, mivel az nem minõsül forgalomba hozatali engedélynek. E véleményét a 16/2000. (VI. 8.) EüM rendelet 5. § (1) bekezdésére alapítja, mivel ennek c) pontja szerint a sugárvédelmi minõsítést – amennyiben a berendezés kereskedelmi forgalomba nem kerül – a felhasználó kezdeményezi. A kérelmezõ által megajánlott készülék kereskedelmi forgalomba nem kerül, mivel kizárólag e közbeszerzési eljárásra tekintettel importálta volna kérelmezõ a németországi anyacégtõl. Ennek alapján a minõsítés csak az intézménybe történõ leszállítást követõen szerezhetõ meg. Elõadta továbbá, hogy sérelmesnek tartja ajánlatkérõ döntését azért is, mert ajánlata 17/113. oldalán nyilatkozott a készülék szabványoknak, szerzõdéses, mûszaki- és pénzügyi feltételeknek megfelelõ módon történõ leszállítására és üzembe helyezésére. Kérelmét – a tárgyaláson változatlanul fenntartva – annyiban egészítette ki, hogy álláspontja szerint a vonatkozó jogszabály a forgalomba helyezéssel kapcsolatosan nem egyértelmû rendelkezést tartalmaz, hisz nem határoz meg bizonyos feltételeket. Véleménye, hogy a forgalomba hozatalról egyébként sem lehet beszélni tekintettel arra, hogy a szerzõdést még nem kötötte meg a készülék szállítására. Álláspontja szerint azért is jogsértõ volt az ajánlata érvénytelenné nyilvánítása, mert az ajánlati felhívás és a doku<br>
mentáció rendelkezést tartalmaz arra, hogy ajánlattevõnek 30 napon belül van lehetõsége csatolni a szükséges hatósági igazolásokat mindaddig, míg a készüléket le nem szállítja. Vitatta azon ajánlatkérõi álláspontot is, hogy az ajánlatuk nem tartalmaz megfelelõ nyilatkozatot a feltételek vállalásáról. Elutasította azt az ajánlatkérõi vélelmet is, hogy hamis adatot szolgáltatott volna a közbeszerzési eljárás során, mert álláspontja szerint a nem egyértelmû kifejezések ajánlatkérõtõl eltérõen történõ értelmezése nem valósíthatja meg azt. Tudomásul vette, hogy amennyiben ajánlatkérõ hamis adatszolgáltatásért eljárást kíván kezdeményezni ellene, az külön jogorvoslati eljárás tárgyát kell hogy képezze. Azt is nyilatkozta a tárgyaláson, hogy a korábban Magyarországra szállított, azonos típusú készülékek minden esetben sugárvédelmi minõségi bizonyítvánnyal rendelkeztek és vállalta, hogy az erre vonatkozó korábbi bizonyítványt a Döntõbizottsághoz 3 napon belül becsatolja, amit késõbb a megjelölt határidõig teljesített is. Határozottan nyilatkozta, hogy szerzõdéskötés esetén a készülék ütembehelyezéséig az engedélyeket a felhívás 16. pontja szerint ajánlatkérõ rendelkezésére bocsátotta volna. A nem egyértelmû jogszabályi megfogalmazásokra elõadta azt a példát is, hogy álláspontja szerint a 16/2000. (VI. 8.) EüM rendelet vonatkozó elõírásai ellentétesek az ajánlati felhívással tekintettel arra, hogy abban ajánlatkérõ megengedte a tanúsítványok utólagos becsatolását, így többek között az Országos Tisztifõorvosi Hivatal bizonyítványát is.<br>
A Döntõbizottság az ajánlatkérõnek a jogorvoslati eljárás során tett nyilatkozatára tekintettel ideiglenes intézkedést nem alkalmazott.<br>
Ajánlatkérõ írásos észrevételében – melyet a tárgyaláson változatlanul fenntartott – kérte a megalapozatlan jogorvoslati kérelem elutasítását. Kérelmét többek között azzal indokolta, hogy kérelmezõ a jogorvoslati kérelmében hivatkozott általános nyilatkozattal nem pótolta a sugárvédelmi minõsítést, illetve az annak becsatolására vonatkozó nyilatkozatot. Azt is rögzítette írásos észrevételében, hogy a kérelmezõ igen sajátosan és nem a valóságnak megfelelõen tájékoztatta a Döntõbizottságot egyrészt az ajánlati dokumentáció, illetve annak megfelelõ ajánlattevõi nyilatkozat, másrészt a 16/2000. (VI. 8.) EüM rendelet, harmadrészt a külkereskedelmi technika, valamint a VPOP által kereskedelmi forgalomba kerülõ áru definiálásával kapcsolatban. Ezen álláspontját arra alapozta, hogy mind az ajánlati felhívásban, mind a dokumentációban valóban elõírta azt, hogy forgalomba hozatali engedély az áru jellegétõl függõen csatolandó. Az viszont nem felel meg a valóságnak, és egyben kimeríti álláspontja szerint a hamis adatközlés fogalmát, hogy kérelmezõ nyilatkozott volna arról, hogy a szükséges engedélyt, a szállítást követõ 30 napon belül beszerezné. Véleménye szerint kérelmezõ ajánlata ilyen nyilatkozatot nem tartalmaz. Álláspontja szerint, amennyiben kérelmezõ rendelkezik az Országos Tisztifõorvosi Hivatal sugárvédelmi minõsítésével, abban az esetben azt ajánlatához becsatolhatta volna. Erre tekintettel a jogorvoslati ügy tárgyalásán indítványozta, hogy a Döntõbizottság kötelezze kérelmezõt az ilyen minõsítés becsatolására. Álláspontja szerint az is a hamis adatszolgáltatást valósítja meg, ha kérelmezõ úgy nyilatkozik, hogy az általa importálandó készülék nem kerül kereskedelmi forgalomba, hisz a vonatkozó VPOP-elõírások értelmében az importõr elsõ forgalomba hozónak nyilvánul és ezért kell vámot, valamint áfát is fizetnie a berendezés után. Észrevételében azt is nyilatkozta, hogy a kérelmezõ világszerte tekintélynek örvendõ, az orvostechnikai berendezések vonatkozásában is elismert kiváló minõségû termékek gyártója és forga<br>
lmazója, viszont kérelmezõ ajánlata csak az ár tekintetében volt jobb a többi ajánlatánál. A megajánlott típusú készülék mûszaki teljesítményben elmarad versenytársaitól, így érvényessége esetén a mûszaki jellemzõkre alacsonyabb pontszámot kapott volna, mint a nyertesnek kihirdetett ajánlattevõ.<br>
A jogorvoslati eljárás tárgyalásán egyértelmûen úgy nyilatkozott, hogy amennyiben hamis adatszolgáltatás miatt jogorvoslati eljárást kezdeményez a kérelmezõvel szemben, akkor azt a Kbt. vonatkozó szabályainak megfelelõen önálló jogorvoslati kérelemmel fogja a Döntõbizottsághoz benyújtani a tárgyalást követõ 5 napon belül. Nem vitatta azt sem a tárgyaláson, hogy valós az, hogy külön nyilatkozat volt tehetõ arra, hogy a szerzõdéskötéstõl számított 30 napon belül csatolható be a sugárvédelmi bizonyítvány, de fenntartotta azt az álláspontját, hogy erre konkrét nyilatkozatot kérelmezõ nem tett. A tárgyaláson megerõsítette azt a korábbi írásos nyilatkozatát is, hogy a jogorvoslati eljárást lezáró döntõbizottsági határozat kézhezvételéig nem köti meg a szerzõdést a nyertesnek kihirdetett ajánlattevõvel.<br>
Az ügyben érdekelt felek közül a Medicare Kft. a jogorvoslati ügy tárgyalásán úgy nyilatkozott, hogy nem helytálló kérelmezõ kereskedelmi forgalomba hozatallal kapcsolatos álláspontja, mert az másképp értelmezendõ. Hivatkozott arra is, hogy az érintett jogszabály vitatott pontjai arra utalnak, hogy akár egyedi gyártású készülékrõl – mely egy konkrét feladatra, 1 példányban készül – akár sorozatgyártásra készült termékrõl van szó, az Országos Tisztifõorvosi Hivatalnak azt minõsíteni kell. Amennyiben Magyarországon már forgalomba helyezett készülék van az adott típusból, abban az esetben a bevizsgálás, illetve a bizonyítvány kiállítása úgy történik, hogy az OSSKI megvizsgálja a készüléket és errõl adja ki a bizonyítványt. Elõadta azt is, hogy abban az esetben, amennyiben Magyarországon készülék még nem került behozatalra, akkor a gyártó által kiadott bizonyítványok, illetve tanúsítványok alapján elõzetes véleményt küld az Országos Tisztifõorvosi Hivatal részére az intézet és ennek alapján a hivatal kiadja a minõsítést, majd ezt követõen – amikor az országba a berendezés beérkezik – az OSSKI ismételten elvégzi a vizsgálatot. Az egyéb érdekelt véleménye szerint a 16/2000. (VI. 8.) EüM rendelet vonatkozó elõírása azt a célt szolgálja, hogy csak olyan készülék kerülhessen be az országba, ami adott típusú bizonyítvánnyal rendelkezik.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem megalapozott az alábbiak miatt.<br>
A Döntõbizottság a felek nyilatkozatai alapján megállapította, hogy valójában a kérelmezõ és az ajánlatkérõ eltérõen értékeli a jogvita alapját képezõ bizonyítvány becsatolásának szükségességét, hisz ajánlatkérõ szerint az importõr, azaz kérelmezõ az elsõ forgalomba hozónak minõsül, míg kérelmezõ szerint az õ általa importált berendezés nem kerül kereskedelmi forgalomba, tekintettel a 16/2000. (VI. 8.) EüM rendelet 5. § (1) bekezdésének c) pontjára.<br>
E hivatkozott rendelkezést megvizsgálva a Döntõbizottság megállapította, hogy a 16/2000. (VI. 8.) EüM rendelet 4. § (1) bekezdése szerint a berendezés csak akkor hozható forgalomba, ha az Országos Tisztifõorvosi Hivatal sugárvédelmi szempontból megfelelõnek minõsítette és arról minõségi bizonyítványt ad ki. Ugyanezen jogszabály 5. § (1) bekezdése meghatározza azt, hogy ki kezdeményezi a sugárvédelmi minõsítés beszerzését. Eszerint az a) pont alapján a gyártó, b) pont szerint a külföldrõl behozott berendezés esetén a forgalomba hozó, míg a c) pont szerint, amennyiben a berendezés kereskedelmi forgalomba nem kerül, a felhasználó. Megállapította azt is a Döntõbizottság a jogvita során, hogy kérelmezõ nem vitatta azt, hogy erre a bizonyítványra szükség van, de mivel értelmezése szerint a termék nem kerül kereskedelmi forgalomba, ezért nem volt szükséges a bizonyítványt az ajánlathoz csatolnia. Az is tényként állapítható meg, hogy kérelmezõ az ajánlatának a 17. oldalán azt nyilatkozta, hogy "ajánlatot teszünk az ajánlati dokumentációban specifikált és az ajánlatunkban szereplõ készüléknek, valamint az ajánlati dokumentációban meghatározott szabványoknak, szerzõdéses, mûszaki és pénzügyi feltételeknek megfelelõ módon történõ leszállítására és üzembe helyezésére". Ugyanezen oldalon írta azt is kérelmezõ az ajánlatában, hogy a Somatom Balance típusú CT-készülék injektorral és lézerkamerával a csatolt specifikáció szerint történõ leszállítását vállalja.<br>
A Döntõbizottság a fenti ajánlatban szereplõ nyilatkozatot úgy értékelte, hogy az abban az esetben is tartalmazza a szükséges bizonyítvány becsatolása ígérvényét a termék üzembe helyezéséig, illetve leszállításáig, ha arra ajánlatában a kérelmezõ nevesített – a bizonyítvány típusának megjelölését tartalmazó konkrét kifejezést nem alkalmazott.<br>
A jogvita tárgyát képezõ minõségi bizonyítvány becsatolásának reális lehetõségét támasztotta alá az, hogy kérelmezõ a Döntõbizottsághoz ajánlatkérõ indítványának megfelelõen becsatolta az Országos Tisztifõorvosi Hivatal OTH 209-23/2000. sz. bizonyítványát, mely sugárvédelmi szempontból megfelelõnek minõsítette a kérelmezõ által megajánlott Somatom Balance típusú computer tomográfot.<br>
Figyelembe véve azt is, hogy ajánlatkérõ a felhívásának 16. pontjában lehetõséget biztosított az ajánlattevõk számára arra, hogy a szükséges ORKI, PECA, vagy a 47/1999. (X. 6) EüM rendeletnek megfelelõ forgalomba hozatali engedély vagy nyilatkozat annak legkésõbb a szállításig történõ benyújtását megengedte, ezért a Döntõbizottság álláspontja szerint nem zárható ki kérelmezõ arra hivatkozással, hogy az ajánlatában – az egyébként rendelkezésére álló és az adott típusú készülékre vonatkozó – típusbizonyítványt – figyelemmel a fentebb említett minõség bizonyítványra is – csatolni tudja nyertessége esetén az ajánlatkérõ részére a berendezés leszállításáig.<br>
A Döntõbizottság azért sem fogadta el ajánlatkérõnek a kérelmezõ ajánlata érvénytelenné nyilvánítását a bizonyítvány becsatolása hiányában, mert kérelmezõn kívül is volt olyan ajánlattevõ, aki kifejezett nyilatkozatot vállalt arra, hogy a megadott határidõig a tanúsítványokat beszerzi és erre tekintettel ajánlatkérõ nem minõsítette a kérdéses ajánlatot érvénytelennek.<br>
Az ilyen magatartás a Döntõbizottság álláspontja szerint sértheti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megfogalmazott alapelveket is akkor, ha ajánlatkérõ a saját maga által elõírt feltételektõl eltérõen az egyik féltõl elfogadja azt a nyilatkozatot, hogy a kért igazolásokat késõbb csatolja, míg másik felet ugyanilyen hiány miatt kizár az eljárásból az ajánlata érvénytelensége címén.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata szerint az ajánlatkérõ az ajánlati felhívásában, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
E kógens szabályt figyelembe véve a Döntõbizottság álláspontja szerint ajánlatkérõ amennyiben megengedte bizonyos igazolások késõbbi csatolását, úgy ettõl nem térhet el egyes ajánlattevõk – jelen esetben a kérelmezõ – terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Ugyanezen § (2) bekezdésének d) pontja szerint akkor érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Fenti rendelkezéseket összevetve a megállapított tényállással a Döntõbizottság arra a következtetésre jutott, hogy ajánlatkérõ jogellenesen nyilvánította a kérelmezõ ajánlatát érvénytelenné, ezért a határozat rendelkezõ részében írt jogkövetkezmények alkalmazásával, nevezetesen az ajánlatkérõ eljárást lezáró, illetve a kérelmezõ ajánlatának érvénytelenné nyilvánítására vonatkozó döntés megsemmisítésével a jogsérelmet reparálhatónak találta.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d) és h) pontja szerinti jogkövetkezményeket alkalmazta ajánlatkérõvel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére is tekintettel a Döntõbizottság az eset összes körülményét mérlegelve nem látta indokoltnak ajánlatkérõvel szemben bírság alkalmazását, hisz a Kbt. 88. § (6) bekezdésére tekintettel – amennyiben ajánlatkérõ úgy dönt – újabb közbeszerzési eljárás indítása nélkül az ajánlatokat újból értékelheti és elbírálhatja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 30.<br>
<br>
Dr. Bíró László s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>