<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1843)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.8/10/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az ÁPV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., továbbiakban: Döntõbizottság elnöke) által az Állami Privatizációs és Vagyonkezelõ Rt. (1133 Budapest, Pozsonyi út 56., a továbbiakban: ajánlatkérõ) "1993. augusztus 4-ét követõen teljesített önkormányzati, illetve lakossági forrásból létesített, de 1995. december 31-ig a gázszolgáltató társaság tulajdonába került és az állam által privatizált gázközmûvagyonnal összefüggõ önkormányzati járandóságok megállapítása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel, a 70. § (2) bekezdését, ezért ajánlatkérõ fenti jogszabályhelyre alapított közbeszerzési eljárást indító és azt követõ döntéseit megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. augusztus 4-én a Közbeszerzési Értesítõ 31. számában ajánlati felhívás közzétételével "az öt regionális gázszolgáltató gázközmûvagyona értékének alapján az önkormányzatonkénti járandóságok megállapítása, a már különbözõ jogcímeken nyújtott juttatások, teljesítések figyelembevételével." tárgyú nyílt közbeszerzési eljárást kezdeményezett.<br>
A közbeszerzési eljárás nyertese a Pricewaterhouse-Coopers Kft. és az INTERAUDITOR Neuner + Henzl Kft. által közös ajánlattevõkként tett ajánlat volt.<br>
A PricewaterhouseCoopers Kft. és az INTERAUDITOR Neuner+Henzl Kft. közös ajánlattevõk a közbeszerzési eljárás tárgyaként szereplõ szolgáltatást – melyben a gázközmûvagyon értékének alapján az önkormányzatonkénti járandóságok megállapítása az 1993. augusztus 03-ig tartó idõszakra terjedt ki – 2000. január 31-ig teljesítették.<br>
Ezen elõzmények után ajánlatkérõ 2001. december 22-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján.<br>
Ajánlatkérõ az Interauditor Neuner+Henzl Tanácsadó Kft.-t hívta fel ajánlattételre.<br>
Az eljárásfajta választását ajánlatkérõ azzal indokolta, hogy az eredeti szerzõdésben nem szereplõ kiegészítõ szolgáltatásnak a korábbi nyertes ajánlattevõvel való elvégzése vált szükségessé azáltal, hogy az eredeti szerzõdésben nem szereplõ, de ahhoz szorosan kapcsolódó kiegészítõ szolgáltatás vált szükségessé, amelynek értéke nem haladja meg a korábbi közbeszerzési értékének az 50%-át. Jelen beszerzés tárgyát képezõ szolgáltatás az eredeti szerzõdésben szereplõ 1993. augusztus 3. utáni idõpontra vonatkozó tevékenységet foglalja magában.<br>
Ajánlatkérõ a beszerzés tárgyát következõképpen jelölte meg:<br>
"3. a) A beszerzés tárgya és mennyisége: Az 1993 augusztus 4-ét követõen teljesített önkormányzati, illetve lakossági forrásból létesített, de 1995. december 31-ig a gázszolgáltató társaság tulajdonába került és az állam által privatizált gázközmûvagyonnal összefüggõ önkormányzati járandóságok megállapítása az önkormányzatok részére már teljesített juttatások figyelembevételével.<br>
A szerzõdés alapján – a gázközmûvagyonnal összefüggõ önkormányzati igények rendezésérõl szóló 2001. évi LVI. törvény 1. § második mondatában foglaltak végrehajtása érdekében – fel kell mérni az 1993. augusztus 4-ét követõen teljesített önkormányzati, illetve lakossági forrásból létesített és 1995. december 31-ig az öt regionális gázszolgáltató társaság tulajdonába került gázközmû-beruházásokkal összefüggõ – hiteles dokumentumokkal igazolt – önkormányzati, illetve lakossági hozzájárulások önkormányzatonkénti mértékét, továbbá összeállítást kell készíteni az önkormányzatok részére már teljesített juttatásokról.<br>
– az igazolt hozzájárulások és az önkormányzatok részére már teljesített juttatások alapján – a 2002. július hónapban meghatározásra kerülõ számítási metodika alkalmazásával – meg kell állapítani az egyes önkormányzatokat megilletõ járandóságok összegeit."<br>
Ajánlatkérõ a választott eljárást a hirdetmény közzététele nélküli tárgyalásos eljárás ajánlati felhívásának a Döntõbizottság elnökének való megküldésében a következõkkel indokolta:<br>
A jelen közbeszerzési eljárás tárgyát képezõ – 1993. augusztus 3-a utáni önkormányzati hozzájárulásokat érintõ – felmérés elvégzése a 2001. évi LVI. törvény (a továbbiakban: Göt) 1. § második mondatában elõírt jogalkotási kötelezettség végrehajtása érdekében vált szükségessé. Tekintettel arra, hogy a Göt 2001. július 20-án lépett hatályba, a korábbi – PricewaterhouseCoopers Kft. Interauditor Kft. konzorciuma által 2000. évben elvégzett, 1993. augusztus 3-a elõtti önkormányzati hozzájárulásokat érintõ – felmérés során még nem volt látható e további igényfelmérés szükségessége.<br>
A jelen igényfelmérésre fordítandó vállalkozói díj – tekintettel arra, hogy ezen szakértõi munka a korábbinál kisebb volumenû és kevésbé összetett – nem fogja meghaladni a korábbi vállalkozói díj 50%-át.<br>
A jelen felmérést aránytalan nehézség nélkül sem mûszakilag, sem gazdaságilag nem lehet elválasztani a korábbi felméréstõl, az alábbi okok miatt:<br>
A gázközmûvek beruházási munkái szinte minden esetben több éven keresztül folytak. Azon un. áthúzódó beruházásoknál – amelyek megvalósításához az önkormányzatok, illetve a lakosság 1993. augusztus 3-a elõtt és ezen idõpontot követõen is teljesített hozzájárulásokat, a Göt. az 1993. augusztus 3-i cenzúra alkalmazásával kettévágta a mûszaki megvalósítás folyamatát (mivel csak az 1993. augusztus 3-ig teljesített hozzájárulásokkal összefüggésben juttatott járandóságot az érintett önkormányzatok részére).<br>
Az 1993. augusztus 3-a után teljesített hozzájárulásokkal összefüggõ járandóságot az új törvény hivatott rendezni. Tekintettel ugyanakkor arra, hogy a Göt és az új törvény szerint járandóságok egy része ugyanazon "áthúzódó" beruházásokkal függ össze, az új törvénnyel érintett beruházások pontos meghatározása és mûszaki elhatárolása nem biztosítható a beruházás teljes egészének vizsgálata nélkül. A beruházás teljes folyamatának figyelembevétele és a már rendezett tételek pontos és dokumentált elhatárolása nélkül felmerülhet a kettõs juttatás veszélye, és bizonytalanná válna a már kidolgozott, átlátható összefüggés a beruházások és az ehhez kapcsolódó önkormányzati járandóságok között.<br>
Továbbá nemcsak a beruházások mûszaki megvalósítása, hanem a megvalósításhoz szükséges források pénzügyi teljesítése is folyamatos volt, azonban a megvalósítás és a pénzügyi teljesítés között idõbelileg jelentõs eltolódások voltak mindkét irányban. Az új törvényben figyelembe veendõ – önkormányzati járandóságok alapjául szolgáló – forrásátadások pontos összegének megállapításához (a fentebb említett "áthúzódó" beruházásokra tekintettel) elengedhetetlen az elõzõ törvényben már figyelembe vett forrásátadások vizsgálata az esetleges átfedések kiszûrése céljából. 1995. évi LXX. törvény alapján 1997. évben az önkormányzatok részére teljesített juttatások elszámolásából adódó összefüggés:<br>
Az önkormányzatok a gázközmû-vagyonnal összefüggésben 1997. évben részvényjuttatásban részesültek. A juttatás – az akkori jogértelmezés szerint<br>
a) az Önkormányzati törvény alapján fennálló, valamint<br>
b) az 1993. évi LXXXII. törvény alapján az 1993. augusztus 3-ig teljesített hozzájárulásokkal összefüggõ, és<br>
c) az 1993. augusztus 3.-át követõen teljesített hozzájárulásokkal összefüggõ önkormányzati gázközmûigényeket volt hivatott rendezni, azonban a juttatás teljesítésekor nem lett megjelölve, hogy annak milyen hányada mely jogcím alapján fennálló igény rendezésére szolgál.<br>
A fentiekre tekintettel a korábbi felmérés során (melynek célja – a Göt. céljával összhangban – az a) és b) pont alapján még fennálló önkormányzati járandóságok megállapítása volt) a szakértõ cég az 1997. évben teljesített részvényjuttatás teljes összegét – azaz a c) pont szerinti, 1993. augusztus 3-a után teljesített hozzájárulásokkal összefüggésben teljesített juttatásrészt is – levonásként szerepeltette a járandóságok megállapítása során.<br>
A fentiekre tekintettel az új törvény alapján járó 1993. augusztus 3-a után teljesített önkormányzati hozzájárulásokkal összefüggõ – járandóságokat csak a korábbi felmérés során levont juttatások figyelembevételével, annak beszámításával lehet megállapítani.<br>
A fentiek alapján a jelen kiegészítõ szakértõi munka pontos, megbízható, belátható idõn belül történõ elvégzése csak a korábbi munkával szerves egységben és szemléletben valósítható meg, ezért szükséges a korábbi közbeszerzési eljárás nyertesével való elvégeztetése.<br>
Az ajánlati felhívás tartalmazta az ajánlattevõtõl a pénzügyi, gazdasági, mûszaki alkalmassága igazolására kért adatokat és tényeket, a szerzõdés teljesítésére alkalmatlanná minõsítés szempontját.<br>
A teljesítési határidõ: 2002. augusztus 31.<br>
A Döntõbizottság elnöke 2002. január 4-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása egyértelmûen nem állapítható meg, ennek alapján indítványozta a kérdéses közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ észrevételében és a tárgyaláson tett nyilatkozatában kérte a jogorvoslati eljárás megszüntetését. Álláspontja szerint jogszerûen folytatta közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján, tekintettel arra, hogy jogszabályváltozás következtében vált szükségessé a korábbi szolgáltatás kiegészítése. Hivatkozott arra, hogy a kérdéses szolgáltatás ellenértéke az eredeti közbeszerzési eljárással megvalósult szolgáltatásnak nem éri el az 50%-át, és korábbi közbeszerzési eljárás nyertesének tevékenységétõl, eredményeitõl csak aránytalan nehézséggel és többletköltséggel lehetne a kiegészítõ szolgáltatást elválasztani.<br>
Az Országgyûlés 2001. június 19-i ülésnapján törvényt fogadott el a gázközmûvagyonnal összefüggõ önkormányzati igények rendezésérõl. A 2001. július 20-án hatályba lépett 2001. évi LVI. törvény számszakilag a PricewaterhouseCoopers Kft. – Interauditor Kft. konzorciuma által végzett szakértõi munkán alapult, melybõl az önkormányzati igények felmérését és a járandóságok kiszámítását az Interauditor Kft. végezte. A konzorcium a felmérés során elkezdte – a jelen közbeszerzési eljárás tárgyát képezõ – 1993. augusztus 3-át követõen teljesített önkormányzati és lakossági hozzájárulásokkal összefüggõ igények felmérését és értékelését is. Álláspontunk szerint a jelen közbeszerzés tárgyát képezõ kiegészítõ szakértõi munka elvégzése csak a korábbi munkával szerves egységben és szemléletben, a korábbi felmérés során összegyûjtött és feldolgozott adatok és információk felhasználásával valósítható meg. A szolgáltatás kiegészítése egy utólagos jogszabályváltozás következtében vált szükségessé és mivel a korábbi közbeszerzési eljárás alapján az Interauditor Kft. végezte a kiegészítés tárgyához hasonló tevékenységet, ezért õt hívták fel ajánlattételre.<br>
Egyéb érdekeltként az ajánlattételre felkért cég (Interauditor Kft.) érdemi észrevételében és a tárgyaláson tett nyilatkozatában a következõket adta elõ:<br>
Az Alkotmánybíróság megállapította, hogy "az önkormányzatoknak alkotmányi tulajdonvédelemben részesülõ igénye keletkezett a gázközmûvek tulajdonba adásának 107. § szerinti végrehajtására." Ugyanakkor lehetõvé tette, hogy a nagy tömegû és azonos alapú igényt ne egyedi hatósági döntéssel, hanem törvényben megállapított módon és mértékben elégítse ki az állam. Az Alkotmánybíróság határozata alapján a kormány törvénytervezet benyújtását határozta el. Ennek elõkészítésére az ÁPV Rt. 1999-ben megbízást adott a szükséges felmérõ munka elvégzésére. A megbízás az Ötv. és az 1993. évi LXXXII. törvény alapján keletkezett jogos igények felmérésére irányult. Az igények felmérését és ellenõrzését, valamint az önkormányzatokkal végzett egyeztetés alapján történõ véglegesítését az INTERAUDITOR Neuner+Henzl Tanácsadó Kft. végezte el.<br>
A kormány az ide vonatkozó törvénytervezetet az Igazságügyi Minisztérium útján kidolgozta, és az Országgyûlésnek beterjesztette. Az Országgyûlés a törvényjavaslatot 2001. június 19-én a 2001. évi LXI. törvény formájában elfogadta. A gáztörvény változása 1993. augusztus 4-e utáni érvénnyel megszüntette azt a kötelezettséget, amely az önkormányzatokat terhelte oly módon, hogy kötelesek voltak az általuk megvalósított gázközmû beruházásokat a gázszolgáltató vállalatok részére ingyenesen átadni. Az önkormányzatok azonban úgy vélték, hogy a gázszolgáltató vállalatok monopol helyzete és erõfölénye következtében nem volt más megoldásuk, mint az érintett gázközmûveket ingyenesen vagy a megítélésük szerint nem értéken történõ adásvételi szerzõdéssel továbbra is átadni a gázszolgáltató vállalatoknak. Mivel a gázszolgáltató vállalatok tulajdonjogát az állam 1996. január 1-tõl privatizálta, ezért a továbbiakra vonatkozóan az államot felelõsség nem terheli. Ezen igény kielégítésére a 2001. évi LVI. törvény a következõképpen rendelkezett:<br>
"Az 1993. augusztus 4-e és 1995. december 31-e közötti idõszakban önkormányzati és lakossági forrásból létesített gázszolgáltató társaság tulajdonába került és az állam által privatizált gázmûvekkel összefüggésben keletkezett önkormányzati igények rendezésérõl külön törvény rendelkezik. Az erre vonatkozó törvényjavaslatot a kormány 2002. október 30-ig az Országgyûlésnek benyújtja."<br>
E törvény elõkészítése érdekében az ÁPV Rt. a szükséges szakértõi felmérési munka elvégzésére bocsátotta ki a jelen ajánlati felhívást, mely a korábbi szolgáltatás kiegészítésére irányult.<br>
Ajánlatkérõ úgy nyilatkozott, hogy a jelen közbeszerzési eljárást lezáró szerzõdést a saját belsõ döntéshozatali rendjére figyelemmel 2002. február 4-ig nem kötik meg.<br>
A Döntõbizottság a közbeszerzési eljárásban keletkezett iratok, érdemi észrevételek és nyilatkozatok alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. A meghívásos, vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés úgy rendelkezik, hogy az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság vizsgálta, hogy ajánlatkérõ közbeszerzési eljárása ezen feltételeknek megfelel-e.<br>
Döntõbizottságnak jelen eljárásban elsõsorban azt kellett vizsgálnia, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés bevezetõ szövegében szereplõ konjunktív feltételek (elõre nem látható körülmények folytán válik szükségessé a kiegészítés, a szolgáltatás teljesítéséhez szükséges a jelen kiegészítés, és a kiegészítés elvégeztetése a korábbi nyertes ajánlattevõvel szükséges) fennállnak-e.<br>
A Döntõbizottság megállapította, hogy az a feltétel, hogy elõre nem látható körülmény tegye szükségessé a kiegészítõ beszerzést jelen esetben fennáll, hiszen a korábbi közbeszerzési eljárás kezdeményezésének és lefolytatásának idején nem lehetett elõre látni a gázközmû-vagyonnal összefüggõ önkormányzati igények rendezésérõl szóló 2001. évi LVI. törvény (továbbiakban: Göt.) megalkotását, illetve az abban foglalt rendelkezések jogszabályi elõírását.<br>
A Döntõbizottság ezt követõen azt vizsgálta, hogy a kiegészítõ munkák elvégzése feltétlenül szükséges-e az eredeti szerzõdés teljesítéséhez.<br>
A Döntõbizottság megállapította, hogy a "kiegészíteni" kívánt szolgáltatás 2000. január 31-én már teljesítésre került. A Döntõbizottság álláspontja szerint egy már teljesített szolgáltatás esetén a teljesítéshez szükséges utólagos kiegészítés felmerülése fogalmilag kizárt, hiszen ha a szolgáltatást teljesítették, akkor azzal kapcsolatban már nem merülhet fel a teljesítést követõen a teljesítéshez szükséges további kiegészítés. A Döntõbizottság ennek alapján megállapította, hogy az eredeti szerzõdésben szereplõ munkák teljesítéséhez a jelen közbeszerzés tárgyát képezõ munkák elvégzése nem feltétlenül szükséges, hiszen az a szolgáltatás amelynek kiegészítésére ajánlatkérõ hivatkozik 2000. január 31-én már teljesítésre került. A Döntõbizottság álláspontja szerint a jelen közbeszerzési eljárás tárgyaként szereplõ "kiegészítés" lényegében ajánlatkérõnek a korábbi beszerzésétõl elkülöníthetõ, új beszerzési igénye, – mely a Göt. hatálybalépésével, 2001. július 20-án, mintegy másfél évvel a korábbi beszerzés teljesítését követõen keletkezett, és – amelyre vonatkozóan most közbeszerzési eljárást folytat le. A Döntõbizottság az elõbbiekben kifejtettek alapján megállapította, hogy a jelen közbeszerzési eljárás nem egy korábbi közbeszerzés tárgyának megvalósítása érdekében szükségessé váló kiegészítés.<br>
A Döntõbizottság ezt követõen azt vizsgálta, hogy a kiegészítõ munkák elvégzésére a korábbi közbeszerzés nyertes ajánlatát tevõ ajánlattevõt hívta-e fel az ajánlatkérõ.<br>
Az ajánlatkérõ által 1999-ben lefolytatott közbeszerzési eljárás nyertes ajánlattevõje a Pricewaterhouse-Coopers Kft. – Interauditor Kft. konzorciuma volt.<br>
Ajánlatkérõ az Interauditor Kft.-t hívta fel ajánlattételre.<br>
A konzorcium belsõ munkamegosztása szerint a 2000. január 31-ig teljesített szolgáltatásban az Interauditor Kft. az igények felmérését és ellenõrzését, valamint az önkormányzatokkal végzett egyeztetés alapján történõ véglegesítését, míg a PricewaterhouseCoopers Kft. az igények átértékelését végezte el. A Döntõbizottság nem fogadta el az ajánlatkérõ azon nyilatkozatát, hogy a jelen beszerezni kívánt szolgáltatásban azonban nincs szükség az önkormányzati igények átértékelésére és ezért csak a kiegészíteni kívánt korábbi szolgáltatást ténylegesen végzõt hívták fel ajánlattételre. A Döntõbizottság álláspontja szerint a korábbi közbeszerzési eljárás nyertese a Pricewaterhouse-Coopers Kft.–Interauditor Kft. közös ajánlattevõk által tett ajánlat volt. Ennek alapján ajánlatkérõ nem a korábbi közbeszerzési eljárás nyertesét hívta fel ajánlattételre amikor a közös ajánlatot tevõk egyikét felhívta ajánlattételre.<br>
Az elõbbiekben kifejtettek alapján megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés bevezetõ részében megfogalmazott konjunktív alapfeltételek közül kettõ nem valósult meg. Tekintettel arra, hogy ezen feltételek konjunktív feltételek, vagyis együttesen kell megvalósulniuk, tehát ezek közül egynek a hiánya is azt eredményezi, hogy a feltétel nem valósul meg. A Kbt. 70. § (2) bekezdés a) és b) pontjára alapított közbeszerzési eljárásban ebbõl következõen érdektelen, hogy a Kbt. 70. § (2) bekezdés bevezetõ szövegében szereplõ feltételek megvalósulása hiányában a Kbt. 70. § (2) bekezdés a) és b) pontjában foglalt további feltételek teljesülnek-e. Ennek megfelelõen a Döntõbizottság nem vizsgálta, hogy az ajánlatkérõ által megjelölt Kbt. 70. § (2) bekezdés a) és b) pontjában meghatározott feltételek fennállnak-e.<br>
A Döntõbizottság a fentiek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított eljárása jogsértõ, miután a választott eljárásfajta jogalapja nem igazolható.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és a c) pont alapján döntött a közbeszerzési eljárást indító és azt követõ döntések megsemmisítésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 1.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>