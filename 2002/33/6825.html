<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (6825)
</b></h2><FONT size=3><i><u></i></u><br>
<br>
13.K.32.653/2001/5.<br>
<br>
A Fõvárosi Bíróság a dr. Kovács Kázmér ügyvéd (1095 Budapest, Mester u. 29 31.) által képviselt Junior Vendéglátó Rt. (1095 Budapest, Mester u. 29 31.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. szám: D.496/8/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében - amely perben az alperes pernyertessége érdekében a Sándor Zsolt (1082 Budapest, Horváth M. tér 8.) által képviselt Fazekas Mihály Fõvárosi Gyakorló Általános Iskola és Gimnázium (1082 Budapest, Horváth M. tér 8.) beavatkozott - meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 4000 (négyezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A Fazekas Mihály Fõvárosi Gyakorló Általános Iskola és Gimnázium mint ajánlatkérõ a 2001. június 6-án megjelent Közbeszerzési Értesítõben 3645/2001 számon közzétett ajánlati felhívásával nyílt közbeszerzési eljárást indított tanulói és felnõttétkeztetés tárgyában.<br>
Az ajánlati felhívás 13. pontja szerint az ajánlatkérõ az ajánlatokat az összességében legelõnyösebb ajánlat szempontja alapján bírálja el 0 100-ig terjedõ pontszámozással, az alábbi részszempontok és súlyszámok figyelembevételével:<br>
részszempontok	súlyszámok<br>
- legalacsonyabb árajánlat azonos nyersanyagnorma-érték mellett	90<br>
- a tálalókonyha mûködtetéséhez való hozzájárulás mértéke	5<br>
- étlap-összeállítás az iskola igényeinek figyelembevételével	5<br>
A 2001. július 17-ig tartó ajánlattételi határidõben a felperes, a P.Dussmann Kft., a Sodexho Mo. Kft., a Diák és Munkahelyi Vendéglátó Kft., a Pensió 17 Kft. és a Herdlicska Közétkeztetési és Szolgáltató Egyéni Cég nyújtott be ajánlatot.<br>
Az ajánlattevõk közül a legalacsonyabb bruttó értékesítési díjra a felperes tett ajánlatot, az általános iskolai ebédnél 182 Ft/adag, gimnáziumi ebéd; felnõttek ellátása 207 Ft/adag összeget jelölt meg. A Pensió 17 Kft. az általános iskolai ebédnél 189 Ft/adag, a gimnáziumi ebédnél 214 Ft/adag bruttó értékesítési díjat közölt.<br>
A felperes az ajánlatának IV/7. pontjában vállalta, hogy a vevõszolgálati osztályvezetõ és az üzemvezetõk az intézményi megrendelõkkel a hosszú távú zavartalan kapcsolat érdekében rendszeresen kötetlen formájú étlap-megbeszélést tartanak, errõl feljegyzést készítenek, amit a késõbbi étlap-összeállításoknál, vagy ellátásikörzet-kijelöléseknél figyelembe vesznek. Az ajánlatának 41. oldalán nyilatkozott arról, hogy az étlapok összeállítását az ajánlatkérõvel történõ egyeztetés alapján készítik el.<br>
A Pensió 17 Kft. az ajánlata B/1. pontjában közölte, hogy fiatal menedzsercsapatot alakítottak ki tevékenységük rendszeres újraértékelése céljából, negyedévenként kérdõívvel és személyes megkereséssel összevont értékelést végeznek. Intézményeikkel fenntartott rendszeres napi kapcsolatra alapozva az esetenként felmerülõ igényeknek is a lehetõ legrövidebb idõn belül meg tudnak felelni. Az ajánlatának D/2. pontjában az "étlap-összeállítás az iskola igényeinek megfelelõen" címszó alatt részletesen kifejtette az intézményekkel való kapcsolattartás módját, rögzítve a kapcsolattartás kettõ heti rendszerességét. Ezenkívül vállalta, hogy havonta elõre kiadják az étlapot, azt véleményeztetik az adott intézménnyel, és errõl rendszeres személyes beszélgetéseket is kezdeményeznek. A tálalást rendszeresen és szúrópróbaszerûen ellenõrzik, az iskolákban, óvodákban étlapversenyt szerveznek, az intézményvezetõkkel minden egyénileg kezdeményezett kapcsolattartást elfogadnak.<br>
A Kft. az ajánlatának 143. oldalán adott nyilatkozatában vállalta, hogy nyertességük esetén minden esetben az étlapok összeállítása az ajánlatkérõvel történõ egyeztetés alapján készül el. Az ajánlat szerzõdéstervezetének 7. pontjában külön is foglalkozott az étlap-összeállítás módjával, vállalva, hogy az étlapot egy hónapra elõre kiküldi a megrendelõ részére, és az étlap-összeállításnál az intézmény igényeit minden esetben figyelembe veszik, étlap-összeállítást egyeztetnek.<br>
Az ajánlatkérõ a július 27-én tartott eredményhirdetésen nyertesnek 7480 ponttal a Pensió 17 Kft.-t, a második legkedvezõbb ajánlatot tevõnek 7340 ponttal a felperest hirdette ki.<br>
Az ajánlatok értékelése során az elsõ részszempontra a felperes 76 (súlyszámmal megszorozva 6840) pontot, a Pensió 17 Kft. 72 (súlyszámmal megszorozva 6480) pontot kapott. A második részszempontot az ajánlatkérõ a felperesnél 60 (súlyszámmal megszorozva 300) ponttal, a Pensió 17 Kft.-nél 100 (súlyszámmal megszorozva 500) ponttal értékelte. A harmadik részszempontnál a felperes 40 (súlyszámmal megszorozva 200) pontban, a Pensió 17 Kft. 100 (súlyszámmal megszorozva 500) pontban részesült.<br>
Az eljárás eredményérõl készült összegzés tartalmazta az ajánlatkérõ által kapott pontszámok indokolását. A 3. bírálati részszempontra adott pontszámokat az ajánlatkérõ azzal indokolta, hogy az ajánlatokat a bírálóbizottság öt osztályba sorolta, ennek során érvényesítette a szubjektív elemeket. Az értékelésnél figyelembe vették a referencialevelekben szereplõ kérdéshez kapcsolódó megállapításokat és a bizottsági tagok tapasztalatait.<br>
A felperes (kérelmezõ) 2001. július 31-én jogorvoslati kérelmet terjesztett elõ az alpereshez, pontosított kérelmében az elsõ és a harmadik bírálati részszempont tekintetében vitatta az ajánlatkérõ értékelését. Hivatkozott arra, hogy õ adta a legalacsonyabb árat, ennek ellenére az elsõ részszempontra nem kapta meg a maximális pontszámot. A harmadik részszempontból viszont álláspontja szerint ajánlata azonos értékû volt a nyertesével, mert vállalta, hogy az ajánlattevõvel rendszeres megbeszélést fog tartani az étlap-összeállítása tárgyában, azaz e téren figyelembe fogja venni az ajánlatkérõ igényeit. Kérte a jogsértés megállapítását és ajánlatkérõ eljárást lezáró döntésének megsemmisítését.<br>
Az ajánlatkérõ észrevételében a jogorvoslati kérelem elutasítását kérte. Elõadta, hogy álláspontja szerint a Kbt. alapján nem kötelezõ. Az adott részszempont alapján legelõnyösebb ajánlatra a legmagasabb pontszámot adni. Ezért jogszerûnek tartja az általa alkalmazott értékelési módot, miszerint egy matematikai függvény segítségével a rezsikulcs százalékos értékéhez rendelte a 100-ra kiegészítõ értéket, és ezáltal a legkisebb rezsikulcsot tartalmazó ajánlat kapta a legmagasabb pontszámot. A legalacsonyabb árra azért nem adott maximális pontszámot, mert lehetségesnek tartotta annál kedvezõbb árajánlat tételét is. A harmadik részszemponttal kapcsolatos kifogásra közölte, hogy a kérelmezõ nem ismertette ajánlatában, hogy hogyan kívánja az étlap összeállításánál figyelembe venni az ajánlatkérõi igényeket, az erre vonatkozó nyilatkozatmintát nem is töltötte ki, ezzel szemben a nyertes részletesen leírta az e téren való együttmûködésre vonatkozó vállalásait.<br>
A tárgyaláson ajánlatkérõ közölte, hogy a nyertessel a szerzõdést megkötötte.<br>
Az alperes a 2001. augusztus 31-én kelt D.496/8/2001. számú határozatával a felperes jogorvoslati kérelmének részben helyet adott, és megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. Ezt meghaladóan a jogorvoslati kérelmet elutasította.<br>
Döntésének indokolásában az alperes megállapította, hogy az ajánlatkérõ az elsõ részszempontnál a legelõnyösebb ajánlatra nem adta meg a maximum pontszámot, a második és harmadik részszempontnál viszont a legelõnyösebb ajánlat a maximum pontszámot kapta, amely értékeléssel az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Az alperes megvizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megsértése együttjárt-e a Kbt. 59. § (1) bekezdésének megsértésével.<br>
A legelõnyösebb ajánlat megállapítása érdekében az egyes részszempontok pontozását illetõen az alperes korrekciót alkalmazott oly módon, hogy a két legkedvezõbb ajánlatra nézve a második és harmadik részszempontból való értékelési móddal azonosan végezte el az elsõ részszempontból is az értékelést. A kérelmezõ 182 Ft-os, a nyertes 189 Ft-os árajánlatot tett, arányosítás alapján a kérelmezõ részére a maximális 100 pontot, súlyozva 9000 pontot, a nyertesnek 96 pontot (182:198 = 0,96), súlyozva 8640 pontot tartott megállapíthatónak.<br>
A harmadik részszempontnál az alperes elfogadta ajánlatkérõ értékelését. E tekintetben megállapította, hogy a nyertes ajánlata 148. oldalán a szerzõdésajánlata 7. pontjában egyértelmûen rögzítette, hogy milyen módon oldja meg az étlapok összeállítását illetõen az ajánlatkérõ igényeinek figyelembevételét. A nyertes rögzítette, hogy a "szolgáltató vállalja, hogy az étlapokat egy hónapra elõre kiküldi a megrendelõ részére, és az étlap összeállításánál az intézmény igényeit minden esetben figyelembe veszi, étlap-összeállítást egyeztetnek a norma keretein belül, a felhasználható nyersanyagnorma összeg határáig. Ajánlata 143. oldalán a nyertes nyilatkozott arról, hogy nyertességük esetén minden esetben vállalják, hogy az étlapok összeállítása az ajánlatkérõvel történõ egyeztetés alapján készül el. A kérelmezõ ajánlata viszont mindössze azt tartalmazta, hogy rendszeresen kötetlen formájú étlap-megbeszélést tartanak.<br>
Az alperes megállapította, hogy ajánlatkérõnek az eljárás nyertesére vonatkozó döntése helytálló volt, ezért eltekintett a bírság kiszabásától.<br>
A felperes keresetet terjesztett elõ az alperes határozatának bírósági felülvizsgálata iránt. Elõadta, hogy az ajánlati felhívásban közzétett harmadik, az "étlap-összeállítás az iskola igényeinek figyelembevételével" részszempont körében az alperes tévesen fogadta el az ajánlatkérõ értékelését, téves jogértelmezés során utasította el jogorvoslati kérelmük ezen részét. Hivatkozott arra, hogy az eljárásról készített összegzés szerint az ajánlatokat elbíráló bizottság a 3. elbírálási részszempont körében szubjektív elemeket érvényesített, és a referencialevelekben szereplõ kérdésekhez kapcsolódó megállapításokat, valamint a bizottsági tagok tapasztalatait is figyelembe véve állapított meg részünkre 200, míg a nyertes Pensió 17 Kft. részére 500 pontot. Az ajánlatkérõ ezen értékelési módja sérti a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdését és az 55. § (6) bekezdését. Az értékelés körében szubjektív elemek csak akkor juttathatók érvényre (elõnyben részesítés elve, amennyiben az elõnyben részesített ajánlat a felhívásban meghatározott módon elõsegíti az elmaradott térség fejlesztését, a környezet védelmét stb. E § alkalmazása esetén is a szubjektív elemeknek azonban csak a részszempontok és a súlyszámok meghatározása, illetõleg egyenértékû ajánlatok közüli választás esetén van mód. Jelen közbeszerzési eljárásban a fenti feltételek egyike sem valósult meg, és megállapítható, hogy az ajánlatkérõ az ajánlatokat nem a felhívásban meghatározott értékelési szempont alapján bírálta el. Az ajánlatkérõ elbírálási részszempontja úgy szólt, hogy étlap-összeállítás az iskola igényeinek figyelembevételével. A részszempontnak megfelelõen azt nyilatkozták ajánlatuk 40. (helyesen 41.) oldalán, hogy az étlapok összeállítását az ajánlatkérõvel történõ egyeztetés alapján készítik el. Ezek alapján az is megállapítható, hogy iratellenes az alperesi határozat azon állítása; hogy ajánlatuk csak azt tartalmazta, hogy rendszeresen kötetlen formájú étlap-megbeszélést tartanak.<br>
A felperes hivatkozott arra, hogy a Pensió 17 Kft. az étlapokat egy hónapra elõre vállalta kiküldeni a megrendelõ részére, és vállalta az étlap összeállításánál az ajánlatkérõ minden esetben történõ figyelembevételét, az étlap-összeállítás egyeztetését. Ez a vállalás nem jelentett tartalmilag többet a felperesi nyilatkozatnál, amely rendszeres kötetlen formájú étlap-megbeszélés tartására és arra vonatkozott, hogy az étlapok összeállítását az ajánlatkérõvel történõ egyeztetés alapján készítik el. A nyilatkozatuk és kötelezettségvállalásuk tehát teljes mértékben megfelelt a 3. elbírálási részszempontnak, így ajánlatukat az ajánlatkérõnek, majd az alperesnek a maximális pontszámmal kellett volna elbírálnia. Ebben az esetben az ajánlatuk korrigált összpontszáma 9800 pont lett volna, amellyel jogszerûen, az összességében legelõnyösebb ajánlat elbírálási módon figyelembe véve az eljárás nyertese lett volna.<br>
Az alperes és a pernyertessége érdekében beavatkozó Fazekas Mihály Fõvárosi Gyakorló Általános Iskola és Gimnázium a kereset elutasítását kérték.<br>
Az alperes fenntartotta a határozatában foglaltakat. Hivatkozott arra, hogy a jogorvoslati eljárásban objektív alapokból kiindulva végezte el az ajánlatok összehasonlítását, és azt vizsgálta, hogy az étlap szerinti kínálat nyújtása terén az adott ajánlattevõ milyen módon kívánja biztosítani az ajánlatkérõ igényeinek figyelembevételét.<br>
A beavatkozó elõadta, hogy a 3. részszempontra vonatkozó vállalás az ajánlat három területébõl - a szolgáltatási ajánlatból, a szerzõdéstervezetbõl és a referenciákból - volt megállapítható, a nyertes ajánlata részletes volt, szemben a felperes által közölt félmondattal, a nyertes által benyújtott referencialevelek tartalma a felperesétõl sokkal meggyõzõbb és hitelesebb volt, a felperes sablonszerû referenciákat adott be. Az ajánlatok szubjektív értékelése nem elfogultságot, hanem olyan értékelést jelentett, hogy a bírálóbizottság egyes tagjai külön-külön adtak pontokat.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak a perben azt a kérdést kellett eldöntenie, hogy a felperes jogorvoslati kérelmét részben elutasító alperesi határozat a harmadik elbírálási részszempont értékelése folytán jogszabálysértõnek minõsül-e.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2) (3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb.<br>
A bíróság rámutatott arra, hogy az ajánlatkérõ a 3. bírálati részszempontnál azt kívánta vizsgálni, hogy az étlap összeállításakor milyen módon kerül sor az iskola igényeinek figyelembevételére. Az iskola igényeinek megfelelõ étlap-összeállítás vállalása önmagában az ajánlat érvényességéhez szükséges vállalást jelent, de bírálati részszempontként való meghatározása értelemszerûen a téma kidolgozását, e körben az ajánlattevõi magatartás kifejtését igényelte.<br>
A bíróság megállapította, hogy a felperes a 3. bírálati részszempontra vonatkozóan rendszeres kötetlen formájú étlap-megbeszélés tartását vállalta és ajánlatának 41. oldalán nyilatkozott arról, hogy az étlapok összeállítását az ajánlatkérõvel történõ egyeztetés alapján készítik el. Arra vonatkozóan azonban, hogy az intézmények igényeinek figyelembevétele milyen módon történik, nem tett nyilatkozatot. Ezzel szemben a nyertes ajánlattevõ az ajánlatkérõvel való egyeztetésen alapuló étlap-összeállítást, az intézményekkel való napi rendszeres kapcsolattartást és az esetenként felmerült igények mielõbbi teljesítését vállalta, de ajánlatának külön pontjában részletesen is kifejtette a kapcsolattartás módját, ezzel a szerzõdéstervezetben is foglalkozott, mindebbõl kitûnõen az intézmények igényeit messzemenõen kívánta figyelembe venni.<br>
Fentiekre figyelemmel a bíróság osztotta az alperes azon álláspontját, hogy a nyertes ajánlattevõ a 3. bírálati részszempont körében a felperestõl részletesebb, egyértelmûbb, az intézmények igényeinek megfelelõbb vállalást tett, ezért az arra adott ajánlatkérõi értékelés helytálló volt.<br>
A kifejtettek alapján a bíróság nem látott okot az alperes határozatának megváltoztatására, ill. hatályon kívül helyezésére, ezért a felperes keresetét elutasította.<br>
A felperest a Pp. 78. § (1) bekezdése alapján köteles az alperes költségeinek megfizetésére.<br>
A felperes a kereseti illetéket a keresetlevelén lerótta, ezért a bíróságnak a 6/1986. (VI. 26.) IM rendelet 13. § (2) bekezdésén alapuló illetékfizetésrõl rendelkeznie nem kellett.<br>
<br>
Budapest, 2002. február 21.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>