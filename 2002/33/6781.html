<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (6781)
</b></h2><FONT size=3><i><u></i></u><br>
<br>
13.K.30.170/2002/3.<br>
<br>
A Fõvárosi Bíróság a dr. Vajk Kálmán ügyvéd (1114 Budapest, Bukarest u. 9. fszt. 1.) által képviselt ORAKO Kft. (1223 Budapest, Kápolna u. 10 26.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottsága (1024 Budapest, Margit krt. 85., hiv. sz.: D.411/7/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívására fizessen meg az álamnak 10 000 (tízezer) Ft feljegyzett kereseti illetéket, valamint 15 napon belül az alperesnek 3000 (háromezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A Borsod-Abaúj-Zemplén Megyei Önkormányzat mint ajánlatkérõ a Közbeszerzési Értesítõ 2001. június 13-án megjelent 24. számában 4025/2003 számon ajánlati felhívást tett közzé a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján nyílt közbeszerzési eljárás megindításáról.<br>
Az ajánlati felhívás 3. a) pontja a beszerzés tárgyát négy részre bontva határozta meg a következõk szerint: I. lokális számítástechnikai hálózat kialakítása és beüzemelése, II. számítás- és irodatechnikai eszközök szállítása és üzembe helyezése, III. Borsod-Abaúj-Zemplén Megyei illetékhivatal új irodaépülete irodabútorzatának megtervezése, szállítása és üzembe helyezése, IV. iratanyag-tárolás megtervezése, az arra szolgáló eszközök szállítása és üzembe helyezése.<br>
Az ajánlattételi felhívás 6. a) pontjában elõírt ajánlattételi határidõ lejárta 2001. július 24. napja volt.<br>
Az ajánlatkérõ a beszerzés tárgyával kapcsolatos elvárásait az ajánlati dokumentációban részletezte.<br>
Az ajánlati dokumentáció 16. pontjában az ajánlatkérõ közölte a helyszíni bejárás és tájékoztató tartásának idõpontját.<br>
A felperes (kérelmezõ) 2001. június 28-án jogorvoslati kérelmet nyújtott be az alpereshez. Sérelmezte, hogy a III. részajánlat tárgyára vonatkozóan kiadott dokumentáció semmilyen támpontot nem ad a feladat ellátásához, így csak az ajánlati felhívásban megjelölt tájékoztató idõpontját követõen tudnak érdemi munkát elkezdeni, ami az ajánlattételi határidõ lerövidítését jelenti. Hivatkozott arra, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdését, a Kbt. 38. § (4) bekezdését, valamint a Kbt. 47. § (1) és (3) bekezdéseit az ajánlattételi határidõ nem megfelelõ elõírása miatt. Kérte a jogsértés tényének megállapítását, az ajánlatkérõ felhívását a megfelelõ eljárásra, bírság alkalmazását, valamint az ajánlatkérõ kötelezését az eljárással felmerült költségek viselésére.<br>
Az ajánlatkérõ a 2001. július 3-án kelt beadványában a kérelmezõ kifogásait indokolatlannak tartotta, mert álláspontja szerint a hivatkozott jogsértéseket nem követte el. Közölte továbbá, hogy 2001. július 3. napjával a sérelmezett ajánlati felhívását visszavonta, az errõl szóló hirdetmény közzétételérõl gondoskodott, így a kérelmezõi kérelem "okafogyottá" vált.<br>
A 4025/2001 számú ajánlati felhívás visszavonásáról szóló - 2001. július 3-án kelt - ajánlatkérõi hirdetmény a Közbeszerzési Értesítõ 2001. július 11. napján megjelent 28. számában 5271/2001 számon került közzétételre.<br>
Az alperes tájékoztatta a kérelmezõt az ajánlati felhívás visszavonásának bejelentésérõl és az ajánlati felhívást visszavonó hirdetmény közzétételérõl. A kérelmezõ ennek ismeretében is fenntartotta az ajánlati felhívás jogsértõ voltára vonatkozó jogorvoslati kérelmét, és kérte az eljárás lefolytatását.<br>
Az alperes a 2001. július 13-án kelt D.411/7/2001. számú határozatával hatáskörének hiányát megállapította és a jogorvoslati kérelmet - érdemi vizsgálat nélkül - elutasította.<br>
Az alperes a határozatának indokolásában hivatkozott a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdésére, amely szerint a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvényt kell alkalmazni. E törvény 7. § (1) bekezdése alapján a közigazgatási szerv hatáskörét és illetékességét az eljárás bármely szakaszában hivatalból köteles vizsgálni.<br>
Az alperes rámutatott arra, hogy a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdése szerint az ajánlatkérõnek lehetõsége volt beszerzési szándékát megváltoztatni az ajánlattételi határidõ lejártáig és úgy dönteni, hogy a közbeszerzési eljárást nem kívánja lefolytatni. Ha így dönt, az ajánlati felhívás visszavonásáról hirdetményt kell közzétennie. A közzététel eredménye, hogy a megindított közbeszerzési eljárás megszûnt. Az ajánlatkérõ a törvény rendelkezése alapján jogszerûen hozhat döntést az ajánlati felhívás visszavonásáról és így a közbeszerzési eljárás megszüntetésérõl, e körben kötelezettsége csak a dokumentáció ellenértékének és az esetlegesen kikötött ajánlati biztosítéknak a visszafizetése tekintetében áll fenn a Kbt. 37. § (4) bekezdése és 41. § (5) bekezdése alapján. Hangsúlyozta, hogy a Kbt. 19. § (1) bekezdése alapján a Döntõbizottság hatáskörébe a közbeszerzési eljárásokkal kapcsolatos jogsértõ vagy vitás ügyek miatti jogorvoslatok intézése tartozik.<br>
Az alperes az ajánlati felhívás visszavonásának 2001. július 11-i hirdetmény útján történt közzétételére tekintettel megállapította, hogy a Kbt. fent idézett rendelkezései alapján a közbeszerzési eljárás megszûnt, a jogorvoslati eljárás már nem folytatható le, mivel a jogorvoslati eljárás alatt a közbeszerzési eljárás hiánya miatt megszûnt a Döntõbizottság hatásköre.<br>
A felperes keresetet terjesztett elõ az alperes határozatának bírósági felülvizsgálata iránt, kérve az alperes kötelezését a jogorvoslati kérelem érdemi elbírálására. Hivatkozott arra, hogy a jogorvoslati eljárás lefolytatása független a közbeszerzési eljárás idõközbeni megszûnésétõl, a jogorvoslati kérelem tárgya az is lehet, hogy az általa észlelt jogsértés megtörtént-e vagy sem. Álláspontja szerint az alperes tévesen helyezkedett arra az álláspontra, hogy nincs hatásköre a jogorvoslati eljárás lefolytatására.<br>
Az alperes a kereset elutasítását kérte a határozatában kifejtett indokai alapján. Elõadta, hogy a felperes a jogorvoslati kérelmében az ajánlatkérõ ajánlati felhívásának jogszerûségét vitatta. Az ajánlatkérõ az ajánlattételi határidõt megelõzõen azonban az ajánlati felhívását visszavonta, így a jogvita elbírálásakor a vitatott ajánlati felhívás nem létezett, közbeszerzési eljárás nem volt folyamatban. Ezért jogszerûen járt el akkor, amikor hatáskörének hiányát megállapítva a kérelmezõ jogorvoslati kérelmét elutasította.<br>
A felperes keresete alaptalan.<br>
A bíróság az alperes határozatát a módosított 1957. évi IV. tv. (Áe.) 72. §-a és a Pp. 324. § (2) bekezdésének c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak abban a kérdésben kellett állást foglalnia, hogy az ajánlati felhívás visszavonásával az alperesnek megszûnt-e a hatásköre a felperes jogorvoslati kérelmének elbírálása tárgyában, és erre figyelemmel az alperes jogszerûen döntött-e a jogorvoslati kérelem érdemi vizsgálat nélküli elutasításáról.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) bekezdése értelmében a nyílt eljárás ajánlati felhívással vagy elõminõsítési eljárással indul, melyet az ajánlatkérõ köteles hirdetmény útján közzétenni.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdése érelmében az ajánlatkérõ felhívását az ajánlattételi határidõ lejártáig visszavonhatja, amit hirdetményben kell közzétennie.<br>
A bíróság megállapította, hogy az ajánlati felhívással megindított közbeszerzési eljárásban az ajánlatkérõ visszavonta ajánlati felhívását, és errõl a 2001. július 24-ig tartó ajánlattételi határidõ lejárta elõtt a Közbeszerzési Értesítõben hirdetményt jelentetett meg. Az ajánlati felhívás visszavonása folytán a közbeszerzési eljárás megszûnt. A felperes az ajánlati felhívás visszavonásának szabályszerûségét nem vitatta.<br>
A <a href="http://net.jogtar.hu/jr/gen/getdoc.cgi?docid=99500040.tv#19">Kbt. 19. § </a>(1) bekezdése rögzíti, hogy a Közbeszerzések Tanácsa mellett Közbeszerzési Döntõbizottság (a továbbiakban: Bizottság) mûködik, melynek feladata a közbeszerzésekkel kapcsolatos jogsértõ vagy vitás ügyek miatti jogorvoslat intézése.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése értelmében a közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A bíróság rámutat arra, hogy a felperes jogorvoslati kérelme alapján az alperesnek a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontjában foglaltak körében kellett volna eljárnia, amely eljárásra a jogorvoslati kérelem benyújtásakor hatáskörrel rendelkezett. Ez az alperesi hatáskör azonban csak a folyamatban lévõ, illetõleg már lefolytatott közbeszerzési eljáráshoz kapcsolódik. A Kbt. 48. § (2) bekezdésének megfelelõen visszavont ajánlati felhívás következtében már nincs olyan közbeszerzési eljárás, amely tekintetében a Kbt. szabályainak megtartása vizsgálható lenne. Az alperes tehát jogszerûen állapította meg azt, hogy a jogorvoslati kérelem tárgyában a hatásköre - a közbeszerzési eljárás megszûnésével - megszûnt.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése értelmében az alperes a határozatában<br>
a) az alaptalan kérelmet elutasítja;<br>
b) a közbeszerzési eljárás befejezése elõtt felhívhatja a jogsértés okozóját az e törvény szabályainak megfelelõ eljárásra, illetõleg az ajánlatkérõ döntésének meghozatalát feltételhez kötheti;<br>
c) megsemmisítheti az ajánlatkérõnek a közbeszerzési eljárás folyamán hozott vagy azt lezáró döntését, kivéve, ha e döntés alapján a szerzõdés már létrejött;<br>
d) e törvény megsértett rendelkezésének megjelölése mellett megállapíthatja a jogsértés megtörténtét;<br>
e) az ajánlattevõt legfeljebb öt évre eltilthatja a közbeszerzési eljárásban való részvételtõl;<br>
f) bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben;<br>
g) elrendelheti az 5. § (4) bekezdésének alkalmazását;<br>
h) a jogsértõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésében foglalt jogkövetkezmények alapján az alperesnek egyedül arra volt jogi lehetõsége, hogy a hatáskör hiányában érdemben nem vizsgálható jogorvoslati kérelmet elutasítsa.<br>
A kifejtettek alapján a bíróság megállapította, hogy az alperes határozata az irányadó jogszabályi rendelkezéseknek megfelel, ezért a felperes keresetét elutasította.<br>
A felperes a Pp. 78. § (1) bekezdése értelmében köteles az alperes költségeinek megfizetésére.<br>
A kereseti illeték viselése a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2002. május 22.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>