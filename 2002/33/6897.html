<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6897)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.294/19/2002.<br>
<br>
Tárgy: a TECHNOTIP Bt. jogorvoslati kérelme a Szegedi Közlekedési Kft. beszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A TECHNOTIP Kereskedelmi és Szolgáltató Bt. (6726 Szeged, Tambura u. 16., képviseli: dr. Ollé György ügyvéd, Szeged Gutenberg u. 3. mfszt. 3., a továbbiakban: kérelmezõ) jogorvoslati kérelmének, melyet a Szegedi Közlekedés' Kft. (6720 Szeged, Zrínyi u. 4 8., képviseli: dr. Nyárády Zoltán ügyvéd, 672 Szeged, Gutenberg u. 26., a továbbiakban: kérelmezett) "2 db 14TR08/6 Skoda típusú trolibusz felújítása, 7 db T6-A2 típusú villamos V2. szintû szemléinek kivitele és 2 db 14 TR Skoda típusú trolibusz vásárlása" tárgyú beszerzési eljárása ellen nyújtott be, a Döntõbizottság részben helyt adva megállapítja, hogy kérelmezett megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#2">Kbt.) 2. § </a>(1) bekezdés elsõ fordulatát, ezért kérelmezettet 5 000 000 Ft, azaz ötmillió forint pénzbírság megfizetésére kötelezi, ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére a 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi továbbá ajánlatkérõt, hogy a kiszabott pénzbírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizesse be, míg az ezt meghaladó költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A kérelmezett 2002. január 14-én szerzõdést kötött a Villamosvasút Építési és Fenntartási Kft.-vel (továbbiakban: VIVAÉP Kft.) 2 db 14TR08/6 Skoda típusú trolibusz felújítására és 7 db TG-A2 típusú villamos V2. szintû szemléinek kivitelezésére.<br>
Szeged Megyei Jogú Város (a továbbiakban: Sz.M.J.V.) Közgyûlése a közbeszerzési törvény hatálya alá esõ, valamint a közbeszerzési értékhatárt el nem érõ beszerzésekrõl szóló, többször módosított 22/2001. (VI. 20.) Kgy. sz. rendeletet (beszerzési szabályzatot) hozott, amelynek és a 30/2001. (IX. 6.) Kgy. sz. módosításának a preambuluma szerint "Sz.M.J.V. Közgyûlése a közbeszerzésekrõl szóló 1995. évi XL. Tv. 96. § (2) bekezdésében foglalt felhatalmazás alapján a közbeszerzési eljárás kiírásával és elbírálásával kapcsolatos tevékenységrõl, a közbeszerzési értékhatárt el nem érõ beszerzések részletes szabályairól megalkotott 22/2001. (VI. 20.) Kgy. rendelet módosítására az alábbi rendeletet fogadja el."<br>
Ez a módosítás a következõ rendelkezést tartalmazza:<br>
"16. § Sz.M.J.V. közigazgatási területén a részben, vagy egészben önkormányzati tulajdonú gazdasági társaságok által végzett - a rendelet 3. sz. mellékletében meghatározott - tevékenységekre nem terjed ki a közbeszerzésekrõl szóló - többször módosított - 1995. XL. törvény (a továbbiakban: Kbt.) hatálya, mivel a szolgáltatások végzésére a Kbt. 9. § (2) bekezdés a) pontja alapján kizárólag jogosult szervezetek".<br>
A rendelet melléklete felsorolta, a fentiekre hivatkozással a Sz.M.J.V. által meghatározottan, a "Kbt. hatálya alá nem tartozó szolgáltatások, ill. a végzésükre kizárólag jogosult szervezetek" között a kérelmezettet, pályafenntartás, jármûrekonstrukció, valamint a Villamosvasút Építési és Fenntartási Kft.-t pályaépítés kivitelezése szolgáltatások végzésére.<br>
A Sz.M.J.V. Közgyûlése 7/2002. (II. 25.) Kgy. sz. rendeletével módosította a mellékletet akként, hogy a VIVAÉP Rt. szolgáltatásainak körét, a következõk szerint határozta meg: villamosvasúti pályakarbantartás és javítás, villamos- és trolibusz felsõ vezeték karbantartás és javítás, jármûjavítás, jármûfelújítás, jármûkarbantartás.<br>
A kérelmezett és a VIVAÉP Rt. 2002. március 21-én közös megegyezéssel - mivel az önkormányzati rendelet hibás szövegezése miatt a szerzõdés a Kbt.-be ütközik - a szerzõdést, annak megkötésének idõpontjára visszamenõleges hatállyal felbontották, majd ugyanezen a napon ismételten megkötötték. A szerzõdés preambulumában rögzítették, hogy a 7/2002. (II. 25.) Kgy. sz. rendelet melléklete szerint a jelen szerzõdésben foglalt szolgáltatás végzésére az 1985. évi XL. törvény 9. § (2) bekezdés a) pontja alapján kizárólag a VIVAÉP Rt. jogosult, ezért a jelen szerzõdésre a Kbt. hatálya nem terjed ki.<br>
A kérelmezett a továbbiakban 2 db Skoda 14 Tr Prod. típusú trolibusz beszerzésére 2002. március 29-én egyedi lízingszerzõdést kötött a Lombard Lízing Rt. lízingbe adóval.<br>
A kérelmezõ jogorvoslati kérelmet nyújtott be a Döntõbizottsághoz 2002. május 24-én. Kérte, hogy a Döntõbizottság a közbeszerzési eljárás jogtalan mellõzése miatt állapítson meg jogsértést, valamint szabjon ki bírságot és kötelezze kérelmezettet a jogorvoslati eljárással kapcsolatos költségek viselésére.<br>
Elõadta, hogy 2002. május 8-án és 9-én szerzett tudomást a felújítási szerzõdésrõl részben a felújítást végzõ VIVAÉP Rt.-tõl, illetve alvállalkozójától, valamint a trolibuszvásárlásról a kérelmezett alkalmazottjától.<br>
Álláspontja szerint a kérelmezett a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja alapján a törvény hatálya alá tartozik, mivel a helyi önkormányzat feladatkörébe tartozó, közszolgáltatás céljából alapított önkormányzati intézmény, amely helyi közszolgáltatás gyakorlására jogszabály alapján kizárólagos jogosítvánnyal rendelkezik. A kérelmezett a Sz.M.J.V. Önkormányzatának tulajdonában áll és tevékenységi körébe az 1990. évi LXV. törvény 8. § (1) bekezdésben meghatározott helyi közszolgáltatások közül a helyi tömegközlekedés biztosítása tartozik, amelyre tekintettel a Kbt. hatálya alá tartozó szervezet.<br>
A két db trolibusz beszerzése az árubeszerzésre hatályos 18 millió Ft értékhatárt meghaladta, de tudomása szerint a kérelmezett a szerzõdések megkötése elõtt az árubeszerzésre és az értékhatár feletti szolgáltatásokra sem folytatott le közbeszerzési eljárást.<br>
Elõadta, hogy a kérelmezett jogsértõ eljárása jogos érdekeit sérti, mivel fõ tevékenysége jármûfelújítás és alkatrészellátás biztosítása, amely tárgykörben több alkalommal volt nyertese a kérelmezett által kiírt közbeszerzési eljárásoknak.<br>
A kérelmezett észrevételében a jogorvoslati kérelem elutasítását kérte. Álláspontja szerint a szolgáltatási szerzõdések nem tartoznak a közbeszerzésrõl szóló törvény hatálya alá, mivel Sz.M.J.V. Közgyûlésének a <a href="http://net.jogtar.hu/jr/gen/getdoc.cgi?docid=99500040.tv#96">Kbt. 96. § </a>(2) alapján meghozott 7/2002. (II. 25.) Kgy. rendelete kimondja, hogy a VIVAÉP Kft. kizárólagosan jogosult a jogorvoslati kérelemben kifogásoltakra.<br>
Elõadta, hogy a fent hivatkozott Kgy. rendelet a villamosjavítást és -felújítást kiveszi a Kbt. hatálya alól, és annak végzésére kizárólagosan jogosult szervezetként a VIVAÉP Rt.-t jelöli meg. A Szegedi Közlekedési Társaság - mint 100%-os önkormányzati tulajdonban álló társaság - a Kbt. és a Kgy. rendeletnek megfelelõen jogszerûen járt el, amikor a kifogásolt tevékenységeket a VIVAÉP Rt.-nél rendelte meg közbeszerzési eljárás nélkül.<br>
Kérelmezett a Szegedi Közlekedési Kft. vonatkozásában elõadta, hogy annak jogelõdjét az - 1949. évi X. törvény alapján a szegedi Közúti Vaspálya Rt. jogutódjaként mint községi vállalatot alapította a város - törvényhatósági bizottsága az 1950. évi április 14-én tartott közgyûlésen a 68/1950. Kgy. sz. alatti alapítólevéllel Szegedi Villamosvasút Községi Vállalat névvel, az alábbi tevékenységekre: közúti és helyközi személy- és teherforgalom lebonyolítása, villamosvasúti jármûvek, azok részeinek felújítása, javítása és szükség szerinti elõállítása biztonsági jelzõ- és egyéb vasútüzemi berendezések javítása és szükség szerinti elõállítása.<br>
Az alapítólevelet a Belügyminisztérium 52 64-10-115/1950. II. 4. szám alatti rendelkezésével a Közlekedési és Postaügyi Minisztériummal egyetértõleg jóváhagyta.<br>
A vállalat neve a 86/1955. Vb. Sz. határozat alapján szegedi Közlekedési Vállalatra változott. Ugyanezen határozatban a VB. városi autóbuszjáratok 1955. április 1-jei hatállyal történõ beindításáról is döntött. A 68/1950. Kgy. sz. alapítólevél nem szól arról, hogy a vállalatnak kizárólagos joga lenne a helyi tömegközlekedésre.<br>
Szeged Megyei Jogú Város Közgyûlésének 1992. október 1-jén hozott, 551/1992. (X. 1.) Kgy. sz. határozatában megalapította a Szegedi Közlekedési Vállalatot, miután a korábban állami tulajdonú vállalatra az egyes állami tulajdonban lévõ vagyontárgyak önkormányzatok tulajdonba adásáról szóló 1991. évi XXXIII. törvény 11. §-a alapján tulajdonba adási igényt nyújtott be a vagyonátadó bizottsághoz.<br>
A vagyonátadással egyidejûleg az állam tulajdonában maradt a ma Tisza Volán Rt. néven ismert 10. sz. Volán Vállalat.<br>
A Szegedi Közlekedési Kft. 1994. szeptember 30-i cégbírósági bejegyzéssel, az önkormányzati tulajdonú Szegedi Közlekedési Vállalatból alakult át szintén kizárólagos tulajdonú önkormányzati kft-vé.<br>
A közúti közlekedésrõl szóló 1998. évi I. törvény 9. § (2) bekezdése értelmében a közúti közlekedéssel összefüggõ önkormányzati feladatok ellátásáról a helyi önkormányzat képviselõtestülete gondoskodik. Ugyanezen törvény 9/A. §-a értelmében menetrend alapján autóbusszal és trolibusszal végzett közúti közforgalmú személyszállítást (a továbbiakban tömegközlekedés) az állam vagy az önkormányzat többségi részesedésével e célra alapított gazdálkodószervezet, költségvetési, illetõleg önkormányzati intézmény, vagy koncessziós társaság végezhet. E célra alapítottnak kell tekintetni a törvény hatálybalépésekor tömegközlekedés ellátására jogosult - az állam vagy az önkormányzat által alapított - közlekedési vállalatot, annak leányvállalatát, továbbá az ezek átalakításával - az állam, vagy az önkormányzat többségi részesedésével - létrejött jogutód gazdasági társaságot is.<br>
Bár az Ötv. a helyi önkormányzat feladatául határozza meg a helyi tömegközlekedésrõl való gondoskodást, a közúti közlekedésrõl szóló törvény fenti rendelkezései alapján azonban Sz.M.J.V. vonatkozásában két gazdasági társaság is végez menetrend szerinti helyi tömegközlekedési szolgáltatást. A menetrend jóváhagyása a jegyzõ jogkörébe tartozik, azonban a Tisza Volán Rt.-vel a feladat ellátására vonatkozóan nem sikerült megállapodásra jutnia az önkormányzatnak, közel egy évtizedes rendezetlen jogi helyzet áll fenn e tekintetben. Ezt erõsíti meg az Állami Számvevõszék jelentése is.<br>
Szeged Megyei Jogú városi Tanács 2/1960. sz. rendeletében rendelkezett a közúti villamos- és autóbusz-közlekedésrõl. A rendelet 1. §-a értelmében:<br>
"(1) Szeged város területén a közúti villamosokon és autóbuszokon történõ személyszállítás, valamint a villamosvasúton történõ teherszállítás lebonyolítása és a közlekedés fenntartása a városi Tanács joga.<br>
(2) a városi Tanács az (1) bekezdésben biztosított jogát és az ezzel kapcsolatos vállalati tevékenységet ebben a tanácsrendeletben, valamint a szolgálati, üzemviteli stb. szabályzatokban és a vonatkozó közlekedési rendeletekben megállapított módozatokkal és feltételekkel a Szegedi Közlekedési Vállalat útján gyakorolja."<br>
A fenti rendeletet az egyes tanácsrendeletek módosításáról, kiegészítésérõl, illetve hatályon kívül helyezésérõl szóló, Sz.M.J.V. Tanács 3/1968. számú rendeletének 6. §-a hatályon kívül helyezte. Arról nincs információ, hogy a késõbbiekben mikor, milyen szabályok rendezték a helyzetet, egy azonban biztos: 1992 óta nincs helyi rendelettel szabályozva a menetrend szerinti helyi tömegközlekedési feladatok ellátása.<br>
Az Ötv. alapján a helyi tömegközlekedésrõl való gondoskodási kötelezettség kizárólag az önkormányzatot terheli, ez azonban nem egyenértékû azzal, hogy a Szegedi Közlekedési Kft.-nek akár törvény, akár helyi rendelet a helyi tömegközlekedési közszolgáltatás ellátására bármely üzemág tekintetében kizárólagos jogot biztosítana.<br>
A fentiekbõl következõen állítja kérelmezett, hogy a Szegedi Közlekedési Kft. nem tartozik a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja hatálya alá, mivel a menetrend szerinti, helyi tömegközlekedés kizárólagos ellátására helyi rendelet nem jogosította fel, a vonatkozó ágazati törvény pedig lehetõséget biztosít arra, hogy egy helyen több gazdasági társaság is végezze ugyanazt a tevékenységet, amely Szegeden meg is valósul.<br>
Kérelmezett a 2 db 14TR Skoda típusú trolibusz beszerzése vonatkozásában is kérte a jogorvoslati kérelem elutasítását, mivel a kifogásolt árubeszerzés sem tartozik a Kbt. hatálya alá, mivel az a költségvetési törvény szerint csak 18 millió Ft feletti árubeszerzésekre vonatkozik, viszont a kifogásolt árubeszerzésnek a Kbt. 4. § (1) bekezdése alapján számolt értéke csak 16 700 000 Ft.<br>
A korábban lefolytatott közbeszerzési eljárások támogatásból és saját forrásból megvalósult beszerzések voltak.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott a 2 db 14TR08/6 Skoda típusú trolibusz felújítása és a 7 db 14 TR Skoda típusú villamos V2. szintû szemléinek vonatkozásában és megalapozatlan a 2 db 14 TR típusú trolibusz vásárlása tekintetében az alábbiak szerint:<br>
A Döntõbizottság elsõdlegesen azt vizsgálta, hogy a kérelmezett jogszerûen mellõzte-e a jármûvek javítási szolgáltatására a közbeszerzési eljárást, arra hivatkozással, hogy azok nem tartoznak a Kbt. személyi hatálya alá.<br>
A Döntõbizottság a rendelkezésére álló iratokból és a kérelmezett nyilatkozata alapján megállapította, hogy a kérelmezett általános jogutódja a Szegedi Közlekedési Vállalatnak és annak jogelõdeinek.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> meghatározza, hogy mely szervezetek 2. § (1) bekezdése szerinti beszerzései tartoznak a törvény hatálya alá. Az 1. § e) pont szerint "a Magyar Köztársaság Polgári Törvénykönyvérõl szóló 1959. évi IV. törvény (a továbbiakban: Ptk.) 685. §-ának c) pontja szerinti gazdálkodószervezet vagy a helyi önkormányzat feladatkörébe tartozó közszolgáltatás céljából alapított önkormányzati intézmény, ha országos, regionális vagy helyi közszolgáltató tevékenység gyakorlására jogszabály alapján kizárólagos jogosítvánnyal rendelkezik".<br>
A Ptk. 685. szerint gazdálkodószervezet: az állami vállalat, az egyéb állami gazdálkodószerv, a szövetkezet, a gazdasági társaság, az egyesülés, a közhasznú társaság, az egyes jogi személyek vállalata, a leányvállalat, a vízgazdálkodási társulat, az erdõbirtokossági társulat, továbbá az egyéni vállalkozó.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>e) pontja szerint közszolgáltató tevékenység az olyan tevékenység, melyet törvény, kormányrendelet vagy önkormányzati rendelet közszolgáltatásnak, közcélú szolgáltatásnak, közüzemi tevékenységnek, közmû- vagy kommunális szolgáltatásnak minõsít.<br>
A helyi önkormányzatokról szóló 1990. évi LXV. törvény (a továbbiakban: Ötv.) 8. § (1) bekezdése meghatározza a települési önkormányzat feladatait a helyi közszolgáltatások körében, különösen - többek között kiemelten - a helyi tömegközlekedés biztosítását is.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>f) pontjának meghatározása szerint kizárólagos jogosítvány: jogszabály alapján korlátozott számú szervezet jogosultsága meghatározott tevékenység végzésére a közbeszerzéssel érintett piacon.<br>
A közúti közlekedésrõl szóló 1998. évi I. törvény 9/A. § (1) bekezdése szerint "Menetrend alapján autóbusszal és trolibusszal végzett közúti közforgalmú személyszállítást (a továbbiakban: tömegközlekedés) az állam vagy az önkormányzat többségi részesedésével e célra alapított gazdálkodószervezet, költségvetési, illetõleg önkormányzati intézmény vagy koncessziós társaság végezhet.<br>
(2) E célra alapítottnak kell tekinteni az e törvény hatálybalépésekor tömegközlekedés ellátására jogosult - az állam vagy az önkormányzat által alapított - közlekedési vállalatot, annak leányvállalatát, továbbá az ezek átalakításával - az állam vagy az önkormányzat többségi részesedésével - létrejött jogutód gazdasági társaságot is."<br>
A Döntõbizottság a fenti jogszabályok alapján - osztva kérelmezõ álláspontját - megállapítja, hogy a Szegedi Közlekedési Kft. mint a Ptk. 685. § c) pontja szerinti gazdálkodószervezet, a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontjának hatálya alá tartozik, mivel tekintettel az Ötv. 8. § (1) bekezdésében meghatározottakra a Kbt. 10. § e) pontja szerinti közszolgáltató tevékenységet folytat, valamint tekintettel az 1988. évi I. tv. 9/A. § (1) és (2) bekezdésére a Kbt. 10. § f) pontjában meghatározott kizárólagos jogosítvánnyal rendelkezik az érintett piacon.<br>
A Döntõbizottság határozatának meghozatalakor a Kbt., illetve más jogszabályok figyelembevételével köteles eljárni. A Döntõbizottság jelen esetben - a fentiek szerint törvényi hivatkozással - megállapította, hogy kérelmezett a Kbt. hatálya alá tartozik.<br>
A jogalkotásról szóló 1987. évi XI. törvény 1. §-a meghatározza, hogy<br>
"(1) A jogalkotó szervek a következõ jogszabályokat alkotják:<br>
a) az Országgyûlés törvényt,<br>
b)<br>
c) a kormányrendeletet,<br>
d) a miniszterelnök és kormány tagja (a továbbiakban együtt: miniszter) rendeletet,<br>
e)<br>
f) az önkormányzati rendeletet.<br>
(2) E rangsornak megfelelõen az alacsonyabb szintû jogszabály nem lehet ellentétes a magasabb szintû jogszabállyal."<br>
A <a href="http://net.jogtar.hu/jr/gen/getdoc.cgi?docid=99500040.tv#96">Kbt. 96. § </a>(2) bekezdése a következõket tartalmazza:<br>
"(2) Felhatalmazást kapnak a helyi önkormányzatok, hogy - amennyiben ezt a helyi beszerzések száma és értéke indokolja - rendeletben szabályozzák az általuk alapított helyi önkormányzati költségvétési szervek vonatkozásában<br>
a) a közbeszerzési eljárás kiírásával és elbírálásával kapcsolatos tevékenységre és az abban eljáró személyekre vonatkozó - törvényben nem szabályozott - rendelkezéseket,<br>
b) a 24. §-sal összhangban a 2. § (3) bekezdése szerinti értékhatár alatti beszerzésekre vonatkozó részletes szabályokat."<br>
A Döntõbizottság az 1987. évi XI. törvény 1. §-ára, illetve a <a href="http://net.jogtar.hu/jr/gen/getdoc.cgi?docid=99500040.tv#96">Kbt. 96. § </a>(2) bekezdésében foglaltakra tekintettel döntésének meghozatalakor nem vehette figyelembe kérelmezett azon indokolását, hogy a Kbt. 96. § (2) bekezdése alapján meghozott 7/2002. (II. 25.) Kgy. helyi önkormányzati rendelet 16. §-a és a 3. sz. melléklete kivette a Kbt. hatálya alól az ott felsorolt szolgáltatásokat és szervezeteket, köztük a kérelmezett kft.-t és a VIVAÉP Rt.-t, illetve nevesített szolgáltatásaikat.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>2) bekezdése kimondja, hogy az 1. e) pontban szereplõ szervezet kizárólag a közszolgáltató tevékenységével közvetlenül összefüggõ közbeszerzése tekintetében köteles e törvény szabályai szerint eljárni.<br>
A Döntõbizottság megállapította, hogy a trolibuszok és villamosok felújítása a kérelmezett közszolgáltató tevékenységével közvetlenül összefüggõ közbeszerzés, amelyre tekintettel a Kbt. tárgyi hatálya alá tartozik.<br>
A költségvetésrõl szóló 2000. évi CXXXIII. törvény 59. § (1) bekezdés a) pontja szerint a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. §-á</a>nak (3) bekezdése alapján a törvény hatálya alá tartozó szervezetek tekintetében a közbeszerzési értékhatár 2002. december 31-ig a szolgáltatás megrendelése esetén 9 millió forint.<br>
A kérelmezett a jármûvek felújítására megkötött szerzõdéseiben meghatározott vállalási árak összege összesen nettó 84 580 000 Ft-ot tesz ki.<br>
A fentiekre tekintettel a Döntõbizottság megállapítja, hogy a kérelmezett tárgyalt beszerzései a Kbt. tárgyi hatálya alá tartoznak, és értékük meghaladja a közbeszerzési értékhatárt.<br>
Mindezekre tekintettel állapította meg a Döntõbizottság, hogy a jogorvoslati kérelem ezen körben megalapozott és kérelmezett megsértette a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdésének elsõ fordulatát.<br>
A Döntõbizottság megvizsgálta a 2 db trolibusz lízingelésre vonatkozó jogorvoslati kérelmet és az alábbiakat állapította meg.<br>
A lízing díja összesen bruttó 21 934 576 Ft, 25%-os áfa nélküli nettó összege 17 547 661 Ft.<br>
Kérelmezett nyilatkozata szerint ebben az évben már nem terveznek KAC-támogatás felhasználásával további beszerzést.<br>
A 2002. évi CXXXIII. törvény 59. § (1) bekezdés a) pontja szerint a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. §-á</a>nak (3) bekezdése alapján a - törvény hatálya alá tartozó szervezetek tekintetében a közbeszerzési értékhatár árubeszerzés esetén 18 millió forint.<br>
A fentiekbõl a Döntõbizottság megállapította, hogy a beszerzés nettó összege nem éri el a költségvetési törvényben meghatározott 18 millió forintot, valamint kérelmezett - nyilatkozata szerint - ez évben további KAC-támogatással megvalósuló beszerzést nem tervez.<br>
A Döntõbizottság az elõzõekre tekintettel a jogorvoslati kérelmet ezen részben megalapozatlanság miatt elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. (1</a>) bekezdés f) pontja úgy rendelkezik, hogy a Döntõbizottság bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki: "(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, az eljárást segítõ együttmûködõ magatartására, az e törvényben ütközõ magatartás ismételt tanúsítására tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság minimális összegének kétszerese."<br>
A rendelkezõ részben meghatározott bírság összegének megállapításakor a Döntõbizottság figyelemmel volt a jogsértés súlyára, nevezetesen arra, hogy a jogsérelem a közbeszerzési eljárás jogtalan mellõzésével valósult meg, a beszerzés értékére, valamint arra, hogy ez a jogsértõ magatartás kérelmezettnél - az általuk elõadottakból és az önkormányzat vonatkozó rendeletébõl kitûnõen - mûködõ gyakorlat.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének a), c) pontjában biztosított jogkörében eljárva a Kbt. 88. § (1) bekezdésének a), d), f) és h) pontja szerinti jogkövetkezményeket alkalmazta ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 8.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>