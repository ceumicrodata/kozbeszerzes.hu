<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6894)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.373/8/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárása a Fõvárosi Önkormányzat Szent Imre Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Bp., Margit krt. 85., a továbbiakban: Döntõbizottság elnöke) által a Fõvárosi Önkormányzat Szent Imre Kórház (1115 Budapest, Tétényi út 12 16., képviseli: dr. Kersch Ferenc ügyvéd, 1012 Budapest, Várfok u. 15/C., III/10., a továbbiakban: ajánlatkérõ) "kazánház-rekonstrukció végrehajtása során felmerült pótmunkák végzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti. Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok ajánlatkérõ érdemi észrevétele és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2001. december 12-én megjelent 50. számában tett közzé ajánlati felhívást nyílt eljárás megindítására. Az eljárásban a beszerzés tárgya a kórház kazánházának rekonstrukciója, ideiglenes hõközpont létesítésével a téli munkavégzés idejére provizóriumok biztosítása volt. A közbeszerzési eljárás lefolytatásának eredményeként ajánlatkérõ a nyertes ajánlattevõvel a Prometheus Tüzeléstechnikai Rt.-vel 2002. február 22-én szerzõdés kötött. A szerzõdésben a felek a teljesítés határidejét 2002. június 7-ben rögzítették. Az ellenszolgáltatás összege 124 445 095 Ft + áfa volt. A nyertes ajánlattevõ a szerzõdésben rögzített teljesítési határidõre a kivitelezési munkákat készre jelentette, majd az átadás-átvételi eljárás üzemi próbákkal 2002. június 17-én megkezdõdött. Az üzemi próbák során tapasztaltak alapján 2002. június 19-én jegyzõkönyv készült az ajánlatkérõ és ajánlattevõ, valamint a tervezõ részvételével, mely jegyzõkönyvben rögzítették, hogy az üzemeléshez pótmunkák elvégzése szükséges. A jegyzõkönyvben olyan pótmunkák szükségességét állapították meg, amelyeket a nyertes ajánlattevõ már korábban a kivitelezés idõszakában az építési naplóban jelzett. Az építési naplóban 2002. március 27-én rögzítésre került a kazánok elé kerülõ pillangószelepek felszerelésének szükségessége. 2002. április 4-én bejegyzésre került a pillangószelepek elé szûrõk felszerelésének indokoltsága. Április 5-i keltezéssel feljegyzésre került, hogy a tervezettõl eltérõ más csõvezeték alkalmazása indokolt. A 2002. április 11-i bejegyzés a biztonsági vezetékben épített tölcsérek indokoltságát rögzítette. Az építési napló 2002. április 12-i bejegyzése rögzíti, hogy a Certuss gõzfejlesztõk nem lesznek beépíthetõk a kiviteli terv szerint. 2002. április 15-én kelt bejegyzés vízkezelõ telepítésének szükségességét rögzíti. Az építési napló 2002. április 23-i bejegyzései további elõre nem tervezhetõ pótmunkák végrehajtásának indokoltságát jelezte.<br>
Az ajánlatkérõ ezen elõzményeket követõen 2002. június 21-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján. Ajánlattételre a korábbi nyertes Prometheus Rt.-t hívta fel. Ajánlatkérõ az eljárásfajta választását azzal indokolta, hogy a korábban lefolytatott nyílt közbeszerzési eljárás eredményeként a Prometheus Rt.-vel szerzõdést kötött a kazánház rekonstrukciójára, mely kivitelezési munkák megkezdõdtek, illetõleg be is fejezõdtek. A készrejelentés után megkezdett próbaüzem során megállapítást nyert, hogy az ajánlatkérõ által biztosított kiviteli tervdokumentáció szerinti megvalósítás nem eredményezné a rekonstrukció - tökéletes és korszerû mûködtetés mellett - hosszabb idõre alkalmas üzemelését, ezért ajánlatkérõ intézkedett a próbaüzem leállítására és a mûszaki átvétel attól való függõvé tételére, hogy a pótmunkák elnyerésére irányuló tárgyalásos eljárás milyen eredményre vezet.<br>
Ajánlatkérõ ajánlati felhívást is készített, melyben taxatív felsorolással rögzítette a beszerzés tárgyát 8 pontban történõ felsorolással. Az ajánlattételi határidõ 2002. június 25-e volt.<br>
Az indokolás nem tartalmazta a korábbi közbeszerzés értékét, valamint azt, hogy mennyi a kiegészítõ beruházási munka becsült értéke. Az ajánlatkérõ nem jelölte meg azt sem, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése b) vagy c) pontja alapján kívánja a közbeszerzési eljárást lefolytatni.<br>
A Döntõbizottság elnöke 2002. június 26-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indokolásként elõadta, hogy álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében foglalt feltételek fennállnak. Elõadta, hogy a kazánház-rekonstrukció kivitelezési munkái során folyamatosan és fokozatosan derült fény az elvégzendõ munkák szükségességére és azok mibenlétére. Az elvégzendõ munkák tételes meghatározását lényegében az átadás-átvételi eljárás folyamatában lehetett pontosan és teljeskörûen meghatározni. A közbeszerzési eljárásban az ajánlattevõ idõközben benyújtotta az ajánlatát 24 271 732 Ft + áfa összegben, ennek alapján pedig a Kbt. 70. § (2) bekezdés a) pontjában foglalt feltétel fennáll, nevezetesen a jelen közbeszerzés értéke nem éri el a korábban kötött szerzõdés értékének 50%-át. Ajánlatkérõ a beszerzés tárgyaként megjelölt munkák szükségességét a Döntõbizottságon tartott tárgyaláson az alábbiakkal indokolta:<br>
<br>
1. Fõhõközpont HMV-rendszerének kiépítése hga-csövekkel és -idomokkal<br>
Ajánlatkérõt a kazánház rekonstrukciós munkáinak elvégzése során az a cél vezérelte, hogy a meglévõ anyagok hasznosítása továbbra is megtörténjen. Azonban a kivitelezés során vált ismertté, hogy a meleg víz rendszeréhez tartozó fekete acélcsövek kicserélésre szorulnak korrózió és vízkövesedés következtében.<br>
<br>
2. Kazánház fõhõközpont és bojlertér építészeti helyreállítása és felújítása<br>
A kivitelezés idõszakában vált az is ismertté, hogy a bontásra tervezett kazánok állapota a vártnál is rosszabb volt, ami nagyon erõs burkolat alatti korrózióban és belsõ vízkõlerakódásban mutatkozott meg. Ennek alapján az ehhez kapcsolódó építészeti, szakipari helyreállítási munkák elvégzése szükséges.<br>
<br>
3. A megmaradó hõcserélõ biztonsági szelepének cseréje<br>
Az üzemi próbák során vált ez esetben is ismertté, hogy az eredetileg nem tervezett hõcserélõk biztonsági szelepe is cserére szorul, mivel a meglévõk megbízhatatlan mûködésûekké váltak.<br>
<br>
4. Állandó kezelõszemélyzet nélküli kazánház kialakítása<br>
Ajánlatkérõ itt arra hivatkozott, hogy lényegében melegvízkazánházról és gõzkazánházról van szó. A gõzkazánház automatikus mûködése adott, azonban a melegvíz-kazánház esetében is meg kívánták valósítani az állandó kezelõszemélyzet nélküli üzemelést, amely eredményeként a tervben nem szereplõ szabályozás és védelmi automatikák beépítése szükséges.<br>
<br>
5. Pillangószelepek és biztonsági tölcsérek beépítése<br>
A kivitelezés során vált szintén ismertté, hogy a bontott meleg vizû kazánok kilépõ tolózárai és biztonsági szelepei cserére szorulnak. A biztonsági tölcséres elvezetõ beépítése pedig azért vált szükségessé, hogy azonnal ismertté váljon a víz elfolyása.<br>
<br>
6. A vízkezelõ berendezés telepítése<br>
A tervezés idõszakában a tervezõ azt az információt kapta, hogy az ioncserélõ állapota megfelelõ, azonban szintén a kivitelezés során vált ismertté, hogy ennek az állapota nem megfelelõ, az Energia Felügyelet vízkémiai szakvéleménye is ezt támasztotta alá, így ennek kicserélése szükséges.<br>
<br>
7. A Viesmann-kazánok kéményeinek szabvány szerinti kiépítése<br>
A tervezõ csak a kémények módosítását tervezte, az utólag beszerzett FÕKÉTÜSZ-állásfoglalás szerint kell a kivitelezés módosítása.<br>
<br>
8. Certuss-kazánok kéményeinek szabvány szerinti kiépítése<br>
A gyors-gõzfejlesztõket a kivitelezés során felmerült okok miatt nem lehetett a kiviteli tervekben meghatározott helyekre telepíteni, ezért az égéstermék elvezetése érdekében a kémények módosított kivitelezése szükséges.<br>
A Prometheus Rt. észrevételében szintén kérte a jogorvoslati eljárás megszüntetését. Hivatkozott arra, hogy ajánlatkérõt a kivitelezés során idõben és folyamatosan tájékoztatta az építési naplóban való bejegyzés útján, hogy milyen jellegû és terjedelmû pótmunkák elvégzése vált ismertté és szükségessé ahhoz, hogy a kazánház-rekonstrukció teljes és tökéletes legyen. Az ajánlattételi határidõre az ajánlatát benyújtotta.<br>
Ajánlatkérõ a közbeszerzési eljárást lefolytatta, a jogorvoslati eljárás megindítására tekintettel szerzõdéskötésre nem került sor.<br>
A Döntõbizottság a rendelkezésre álló iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés szerint a közbeszerzési eljárás nyílt meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
Ajánlatkérõ az eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította, amely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság kizárólag azt vizsgálta, hogy jelen közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(2) bekezdésben foglalt feltételek fennállnak-e. A Döntõbizottság ennek alapján az alábbiakat állapította meg. Ajánlatkérõ a kazánház rekonstrukciós munkáinak kivitelezésére vállalkozási szerzõdést kötött a Prometheus Rt.-vel, aki a kivitelezési munkákat megkezdte. A kivitelezés során elõre nem látható okból pótmunkák szükségessége vetõdött fel, mely pótmunkák szükségességét folyamatosan az építési naplóban rögzítették. Ezeknek a pótmunkáknak a megvalósítása az eredeti szerzõdésben foglaltak teljesítéséhez feltétlenül szükséges, e nélkül az eredeti szerzõdés nem teljesíthetõ.<br>
Az e törvényhely alkalmazhatóságának további feltétele, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) + b) vagy a) + c) pontjában foglalt feltételek fennállása is megvalósuljon.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontjában foglalt feltétel fennállt, hiszen a korábban kötött szerzõdés értéke 124 445 095 Ft + áfa összeg volt, a jelen beszerzés tárgyát képezõ munkák összege pedig 22 136 250 Ft + áfa. A Kbt. 70. § (2) bekezdés b) pontjában foglalt feltétel is jelen esetben fennáll, hiszen a kiegészítõ építési munkát aránytalan nehézség nélkül mûszakilag a korábban kötött szerzõdéstõl elválasztani nem lehet, illetõleg ezen munkák elvégzése szükséges az eredeti szerzõdés teljesítéséhez. Figyelemmel arra, hogy az a) + b) pontban foglalt feltétel megvalósul, így a Döntõbizottság az a) + c) pontban foglalt feltétel megvalósulását már érdemben nem vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a bizottság eljárására - ha e törvény másképpen nem rendelkezik - az Államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárás alapján - ha a megindításra vagy a folytatásra okot adó körülmény már nem áll fenn - megszünteti.<br>
A Döntõbizottság a fenti jogszabályi rendelkezés alapján az eljárás megszüntetésérõl határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 12.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>