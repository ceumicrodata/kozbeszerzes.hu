<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6888)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.344/11/2002.<br>
<br>
Tárgy: az OTTO Hungária Kft. jogorvoslati kérelme a Fõvárosi Közterület-fenntartó Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az OTTO Hungária Kft. (1122 Budapest, Városmajor u. 12 14., továbbiakban: kérelmezõ) jogorvoslati kérelmének - melyet a Fõvárosi Közterület-fenntartó Rt. (1081 Budapest, Alföldi u. 7., továbbiakban: ajánlatkérõ) 20 000 db 110 literes és 3000 db 120 literes mûanyag hulladékgyûjtõ edény szállítása tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését.<br>
A jogsértés miatt a Döntõbizottság megsemmisítette ajánlatkérõnek a kérelmezõ ajánlata érvénytelenségére vonatkozó döntését. Kötelezi ajánlatkérõt, hogy a kérelmezõ ajánlatát - a hiánypótlás teljesítése bevárását követõen - bírálja el.<br>
A jogsértés jogkövetkezményeként a Döntõbizottság 3 000 000 Ft, azaz hárommillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
Ajánlatkérõ köteles megtéríteni kérelmezõ részére a jelen határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. április 24-én megjelent számában a rendelkezõ részben megjelölt beszerzésre.<br>
Az ajánlatok elbírálására az összességében legelõnyösebb ajánlatelbírálási szempontot választotta, melyet a felhívás szerint 0 10-ig terjedõ pontszámozással, a következõ bírálati részszempontok és hozzájuk rendelt súlyszámok alapján kívánt kiválasztani:<br>
részszempontok	súlyszámok<br>
- ajánlati ár	4<br>
- garanciális feltételek többletvállalása<br>
alszempontok:<br>
- általános garanciák feltételei	1<br>
- minõségi garanciák feltételei	1<br>
- ellátási garanciák feltételei	1<br>
- fizetési határidõ	2<br>
A június 6-i ajánlattételi határidõre a kérelmezõ és a Pannon Tara Kft. nyújtott be ajánlatot, a kérelmezõ 75 350 000 Ft, a Pannon Tara Kft. 92 050 000 Ft ellenszolgáltatásért vállalta a beszerzés tárgyát képezõ termékek leszállítását. Ajánlatkérõ a bontási jegyzõkönyvben a kérelmezõ ajánlatával kapcsolatban rögzítette, hogy az hiányos, nem tartalmaz egyes igazolásokat. Rögzítette továbbá: "A felsorolt hiányosságok pótolhatók, de az ajánlata pótlástól függetlenül érvénytelen, mivel az ajánlattevõ az ajánlathoz cégszerûen aláírt szerzõdést csatolt, amelynek feltételei társaságunk részére elfogadhatatlanok és a cég nyertessége esetén az ajánlatkérõ ajánlati felhívásában nem részletezhetõ általános szerzõdési feltételek nem érvényesíthetõk".<br>
Kérelmezõ június 12-én jogorvoslati kérelmet terjesztett elõ a Döntõbizottsághoz.<br>
Sérelmezte ajánlata érvénytelenné nyilvánítását. A szerzõdéstervezet csatolásának ajánlatkérõ általi kifogásolására nézve elõadta, hogy miután a felhívás 2. b) pontja úgy szól, hogy a "szerzõdés meghatározása, amire ajánlatot kérnek: szállítási szerzõdés", nyilvánvalónak tartotta, hogy szállítási szerzõdéstervezetet kell csatolni ajánlatához. Hangsúlyozta, hogy az ajánlatkérõ állításával szemben õ nem szerzõdést, hanem szerzõdéstervezet csatolt, hiszen szerzõdés alatt mindkét fél által aláírt okiratot kell érteni, a csatolt okiratot viszont csak õ írta alá. A szerzõdéstervezet tartalmának kifogásolására nézve közölte, hogy az abban rögzített feltételek nem ellentétesek a kiírással, így nem áll fenn a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerinti érvénytelenségi ok.<br>
Kérte a jogsértés megállapítását és az ajánlata érvénytelensége megállapítására vonatkozó döntés megsemmisítését, valamint ideiglenes intézkedésként a közbeszerzési eljárás felfüggesztését.<br>
A Döntõbizottság a D.344/3/2002. számú határozatával a közbeszerzési eljárást felfüggesztette.<br>
Ajánlatkérõ kérte a jogorvoslati kérelem elutasítását. Elõadta, hogy a kiírásban nem kérte szerzõdés/szerzõdéstervezet csatolását, így az ajánlat nem felel meg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerinti elõírásnak, miszerint az ajánlatot az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell elkészíteni. A kérelmezõ ajánlatának elfogadása a kérelmezõ nyertessé válása esetén azt eredményezné, hogy az ajánlat részét képezõ szerzõdésben foglaltak rá nézve kötelezõvé válnának. A Kbt. 62. § (1) bekezdése szerint ugyanis a nyertessel az ajánlat tartalmának megfelelõen kell a szerzõdést megkötni. Közölte, hogy a szerzõdés 7., 15., 20, 24, 26. és 27. pontjában foglaltakat nem tartja elfogadhatónak.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A Döntõbizottságnak a jogvita eldöntéséhez elõször abban a kérdésben kellett állást foglalnia, hogy érvénytelenné tette-e az ajánlatot a szerzõdéstervezet csatolásának ténye.<br>
A Kbt.-nek az ajánlati felhívás tartalmi és formai elemeit tartalmazó 2. számú mellékletének 2. b) pontja így szól: "A szerzõdés meghatározása, amire ajánlatot kérnek:". A felhívás megszövegezésénél az ajánlatkérõnek ki kell töltenie ezt a pontot, pl. a jogvita tárgyát képezõ közbeszerzési eljárásban be kellett írnia, hogy "szállítási szerzõdés".<br>
A felhívás ezen szövegkörnyezetébõl kiindulva nem minõsül érvénytelennek az az ajánlat, amelyik tartalmaz szerzõdésajánlatot is. (A szóban forgó okirat a Döntõbizottság álláspontja szerint szerzõdésajánlatnak tekinthetõ, mert egyrészrõl csak az egyik fél írta alá, így nem szerzõdés, másrészrõl az ajánlati kötöttség értelmében az ajánlattevõ végleges szerzõdéses akaratát tartalmazza, így nem szerzõdéstervezet.) Csak akkor lenne érvénytelenségi ok szerzõdésajánlat csatolása, ha ezt kifejezetten tiltaná a kiírás. Ha viszont a kiírásban ajánlatkérõ kifejezetten kikötötte a szerzõdésajánlat csatolását, akkor érvénytelen az azt nem tartalmazó ajánlat.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése rendelkezik az ajánlattal szemben támasztott alapvevõ követelményekrõl: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére." Az 52. § (2) bekezdés d) pontja szerint érvénytelen az ezen feltételeknek nem megfelelõ ajánlat.<br>
E rendelkezésbõl következik, hogy az ajánlattevõ által csatolt szerzõdésajánlat meg kell hogy feleljen a kiírásnak. Az ajánlat tehát akkor érvénytelen, ha az - beleértve az annak részét alkotó szerzõdésajánlatot is - eltér a kiírásban meghatározott feltételektõl.<br>
A Döntõbizottság megvizsgálta, hogy a kérelmezõ által csatolt szerzõdésajánlatnak az ajánlatkérõ által elfogadhatatlannak talált pontjai eltérnek-e a felhívásban és az ajánlati dokumentációban rögzített feltételektõl. Ezen dokumentumok ugyanis azok, amelyekben ajánlatkérõ elõre meghatározhatja, hogy milyen szerzõdéses feltételek teljesítésére vár el ajánlatot az ajánlattevõktõl, egy ajánlattevõ nyertessé válása esetén milyen lényeges és általa lényegesnek tartott feltételekkel hajlandó vele szerzõdést kötni.<br>
A vizsgálat kiterjedt arra is, hogy a kifogásolt feltételek egyébként nem ütköznek-e a Kbt. rendelkezéseivel, vagy egyéb jogszabályi rendelkezéssel, mely ütközések a megkötendõ szerzõdés semmisségét eredményeznék [Ptk. 200. § (2) bek.]. Ez utóbbi esetben ugyanis ajánlatkérõ joggal tagadhatja meg a szerzõdéskötést még akkor is, ha az adott szerzõdéses feltétel nem ellentétes a kiírással.<br>
A szerzõdés lényeges feltételei a szerzõdés tárgya, az ellenszolgáltatás és a teljesítési határidõ. A lényeges feltételek a Ptk. 205. § (2) bekezdése alapján azok, melyeket bármelyik fél lényegesnek minõsít, a szerzõdés létrejöttéhez a feleknek ezen lényegesnek ítélt kérdésekben is meg kell állapodniuk. Ugyanezen törvényhely alapján nem szükséges megállapodni a jogszabály által rendezett kérdésekben.<br>
A kérelmezõ szerzõdésajánlata 7. pontja így szól: "A megrendelõ köteles a hulladékgyûjtõ edényt a használati utasításnak megfelelõen, rendeltetésszerûen használni. A megrendelõ a hulladékgyûjtõ edény használata során észlelt hibákról haladéktalanul köteles írásban értesíteni a szállítót."<br>
Ajánlatkérõ úgy nyilatkozott, hogy ezt a feltételt azért nem fogadja el, mert ebben kérelmezõ megszabja részére, hogy mire használhatja a hulladékgyûjtõ edényeket.<br>
Ajánlatkérõ érvelése nem helytálló. A 7. pont értelemszerûen az ajánlatkérõ szavatossági, garanciális jogai érvényesítése feltételeinek körében került a szerzõdésajánlatba. Nem tiltja, hogy ajánlatkérõ a rendeltetésszerû céltól - hulladékgyûjtés - eltérõ célra használja a beszerzési tárgyakat, azonban ilyen használat, vagy a hibákról való értesítéssel való késedelem esetére elzárja ajánlatkérõt szavatossági, garanciális jogainak érvényesítésétõl.<br>
A 15. pont szerint a "szállító a hiba bejelentésétõl számított 8 órán belül köteles a javítást megkezdeni." Ez a kérelmezõ egyoldalú kötelezettségvállalása, ajánlatkérõ csak akkor kifogásolhatná, ha ennél korábbi idõpontot írt volna elõ a kiírásban a javítások megkezdésére.<br>
Ajánlatkérõ e pontnak az ajánlat második oldalán lévõ szövegével való ellentmondására hivatkozott. Az ajánlat szerint kérelmezõ a garanciális javítások nyolc órán belüli lebonyolítását vállalta.<br>
A két nyilatkozat nem ellentmondó, a javítások megkezdését megelõzi egy ún. szervezési, lebonyolítási munka, a javítandó dolog helyének, a hiba jellegének tisztázása stb.<br>
Mivel a garanciális helytállás kérdése bírálati részszempont is, ajánlatkérõnek lehetõsége lett volna a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján a nem egyértelmû kérdések tisztázására kérdés feltevésére.<br>
A 20. pontban kérelmezõ rögzítette, hogy a "hulladékgyûjtõ edény átadás-átvételét részszállításonként a megrendelõ a szállítólevél aláírásával igazolja."<br>
Ajánlatkérõ kifogásként közölte, hogy minõségbiztosítási rendszere szerint az átadás-átvételt csak a minõségi ellenõrzést követõen lehet megejteni. Kérelmezõ ezen pontban azon elemi igényét rögzítette, hogy a teljesítéseket ajánlatkérõnek igazolnia kell. Az ajánlatkérõ általi minõség ellenõrzési módot nem zárja ki az e pontban szereplõ kikötés. A részteljesítések idõpontjáról való tájékoztatást követõen ajánlatkérõnek módjában áll a szállító telephelyén ellenõrizni a minõséget, ezt követõen kerülhet sor a szállításra, melynek megtörténtét igazoló szállítólevelet ajánlatkérõnek igazolnia kell.<br>
A 24. pont szövege a következõ: "A felek tudomásul veszik, hogy a jelen szállítási szerzõdés során vagy azzal kapcsolatban a szállítótól a megrendelõ birtokába kerülõ vagy tudomására jutó minden know-how a szállító szellemi alkotását képezi, s mint ilyen, üzleti titoknak tekintendõ". Ez a pont a kérelmezõ által létrehozott szellemi alkotáshoz való jogai védelmét szolgálja, olyan értelmû kötelezettséget ró ajánlatkérõ terhére, mely a szerzõi jogi törvény rendelkezései alapján a szerzõdésbe foglalás nélkül is terheli õt. Ajánlatkérõ tehát nem hivatkozhat ezen pont elfogadhatatlanságára.<br>
A 26. pont általános kinyilatkoztatást tartalmaz arra nézve, hogy ajánlatkérõ a szerzõdésben nem említett kérdésekben is kötve van az ajánlati felhíváshoz és a dokumentációhoz. A Kbt. rendelkezései értelmében ez a kötöttség ajánlatkérõt szerzõdéses kikötés hiányában is terheli, ezért ezt ajánlatkérõ nem kifogásolhatja.<br>
A 27. pont szintén az ajánlati felhívásban foglaltakkal egyezõ értelmû nyilatkozatot tartalmaz, kifogásolása nem helytálló.<br>
A Döntõbizottság megállapította, hogy a kérelmezõ szerzõdésajánlata nem tér el a kiírástól, ezért ajánlatkérõ jogsértõen minõsítette azt érvénytelennek. Ezáltal ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatív módon felsorolja az érvénytelenség eseteit. Ezen esetek közül a szerzõdéstervezet csatolásának ténye és annak tartalma egyiket sem meríti ki. Ezért ajánlatkérõnek nincs törvényes jogcíme a kérelmezõ ajánlata érvénytelenné nyilvánítására.<br>
A jogsértés miatt a Döntõbizottság kötelezi ajánlatkérõt, hogy a kérelmezõ ajánlatát az elbírálásba vonja be.<br>
A jogsértés miatt a Döntõbizottság 3 000 000 Ft bírságot szabott ki ajánlatkérõ terhére. A kiszabható bírság mértéke a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése értelmében min. 1 000 000 Ft, maximum a közbeszerzés értékének 30%-a. A közbeszerzés értéke - az érvényes ajánlat szerinti ajánlati ár - 92 050 000 Ft. Ennek 3,25%-a a kiszabott bírság. A bírság összege megállapításánál a Döntõbizottság tekintetbe vette egyrészrõl azt a tényt, hogy a kérelmezõ részére sérelmes döntés a jogorvoslati eljárásban orvoslást nyert, másrészben pedig azt, hogy ajánlatkérõ a jogsértõ döntését egy közel 20 millió Ft-tal kedvezõbb ajánlatot tevõ rovására hozta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés b), c), d), f) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. július 10.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>