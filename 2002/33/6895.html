<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6895)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.357/12/2002.<br>
<br>
Tárgy: a Komáromi Nyomda és Kiadó Kft. jogorvoslati kérelme az Államháztartási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Komáromi Nyomda és Kiadó Kft. (2900 Komárom, Igmándi út 1., a továbbiakban: kérelmezõ) jogorvoslati kérelmét, amelyet az Államháztartási Hivatal (1052 Budapest, Deák Ferenc u. 5., a továbbiakban: ajánlatkérõ) "nyomdai szolgáltatás, az Államháztartási Hivatal részére a családtámogatási igénylésekkel kapcsolatos 18-féle nyomtatvány gyártása, szállítása a dokumentációban részletezettek szerint" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. április 24-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ az ajánlati felhívás 8. pontjában meghatározta az alábbiakat:<br>
"8. a) Az ajánlati biztosíték összegszerûen meghatározott mértéke: 1 000 000 Ft, azaz egymillió forint.<br>
b) Az ajánlati biztosíték nyújtásának feltételei: ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése alapján az eljárásban való részvételt ajánlati biztosíték adásához köti, melyrõl szóló igazolást az ajánlattevõnek ajánlatához csatolnia kell.<br>
Az ajánlati biztosíték teljesíthetõ:<br>
- az ajánlatkérõ bankszámlájára történõ átutalással a Magyar Államkincstár Rt.-nél vezetett 10032000-00285135-00000000 számú számlára. A bizonylaton kérjük feltüntetni a jeligét: "Cs. nyomtatvány 2002",<br>
- bankgarancia biztosításával.<br>
A teljesítés igazolható:<br>
- a fenti bankszámlára történõ befizetés (átutalás) esetén a bank által hitelesített (aláírás + bélyegzõ) terhelési értesítõvel,<br>
- az eredeti bankgarancia-nyilatkozat csatolásával. Az ajánlatkérõ az ajánlati biztosítékot a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdésében meghatározottak szerint fizeti vissza."<br>
Az ajánlati felhívás 12. pontjában ajánlatkérõ az alábbiakat is meghatározta:<br>
"Az ajánlati kötöttség lejártának az idõpontja: az ajánlattételi határidõ lejártakor kezdõdik, és az eredményhirdetés idõpontjától számított 30 napig ajánlattevõ kötve van ajánlatához."<br>
Az ajánlati felhívás 15. a) pontjában ajánlatkérõ az alábbiakat is meghatározta: "Az eredményhirdetés idõpontja: az ajánlatok bontását követõ elsõ naptól számított 10. napon 10.00 óra. Amennyiben ez a nap nem munkanap, akkor az ezt követõ elsõ munkanap 10.00 óra."<br>
Ajánlatkérõ az ajánlati felhívás 16.9. pontjában az alábbiakat határozta meg: "Ajánlatkérõ írásbeli felszólítással pótlási határidõt biztosít."<br>
Ajánlatkérõ ajánlati dokumentációt is készített.<br>
Ajánlatkérõ az ajánlati dokumentáció II. fejezete az "ÚTMUTATÓ az ajánlat elkészítéséhez és benyújtásához" címû részében az alábbiakat is meghatározta:<br>
"3.8. Ajánlati biztosíték nyújtásáról szóló igazolás (Ajánlati felhívás 8. b) pontja alapján, a 8. sz. melléklet szerint)."<br>
Ajánlatkérõ az ajánlati dokumentáció 8. sz. mellékletében tette közzé az általa elvárt bankgarancia mintáját, melynek utolsó bekezdésében az ajánlati kötöttség idõtartamára vonatkozóan az alábbi szöveg található:<br>
"Ez a garancia az ajánlati kötöttség lejártáig azaz 2002 … határnapig, illetõleg addig tart, amíg az ajánlattevõ az ajánlatkérõtõl nem mutat be a banknak a bankgarancia egyértelmû beazonosítására alkalmas, a bankgaranciát feloldó levelet."<br>
2002. június 4-ig, az ajánlattételi határidõig ajánlatot tett a kérelmezõ, az Állami Nyomda Rt., a Nyomell Kft., a Pátria Nyomda Rt., a Color Pack Rt., a Szenzor Számítóközpont Kft., a Díjbeszedõ Rt., az Onix Nyomda Kft. és az Egri Nyomda Kft.<br>
Ajánlatkérõ 2002. június 7-én hiánypótlási felhívást küldött az Állami Nyomda Rt., a Color Pack Rt., a Díjbeszedõ Rt. és az Egri Nyomda Kft. részére, illetve tisztázó kérdést tett fel az Állami Nyomda Rt., a Pátria Nyomda Rt., a Szenzor Számítóközpont Kft., a Díjbeszedõ Rt., az Onix Nyomda Kft. és az Egri Nyomda Kft. ajánlatával kapcsolatban.<br>
A hiánypótlások és pontosítások után ajánlatkérõ 2002. június 14-én tartotta meg az eredményhirdetést, melyen kihirdette, hogy a Nyomell Kft. ajánlata a közbeszerzési eljárás nyertese, míg a kérelmezõ ajánlata érvénytelen.<br>
Ajánlatkérõ a kérelmezõ ajánlatának érvénytelenségét az összegzés az eljárásról címû iratban az alábbiakkal indokolta:<br>
"2. a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján az alábbi ajánlattevõ(k) ajánlata érvénytelen:<br>
- az ajánlati felhívás 8. b) pontja szerinti ajánlati biztosítékot nem az elõírtaknak - Dokumentáció II. fejezet 3.8. pont - megfelelõen nyújtotta be."<br>
Kérelmezõ 2002. június 20-án nyújtott be jogorvoslati kérelmet, melyet június 27-én kiegészített. Kérelmében elõadta, hogy ajánlatkérõ a dokumentáció II. fejezet 3.8 pontjára hivatkozva érvénytelenítette az ajánlatukat, holott az általa benyújtott bankgarancia szövegezése azonos a kiírással, illetve a bankgarancia érvényessége 2002. július 14. dátum helyett 2002. július 4. dátummal gépírói elírás miatt került leírásra, és ajánlatkérõ nem biztosított számára hiánypótlásra lehetõséget. Kérelmezõ ennek alapján kérte a Döntõbizottságtól, hogy állapítsa meg a jogsértést, akadályozza meg a szerzõdés megkötését, jelölje meg a pályázat nyertesének a Komáromi Nyomda és Kiadó Kft.-t, és kötelezze a kiírót a szerzõdés megkötésére, valamint kötelezze ajánlatkérõt az igazgatási szolgáltatási díj megfizetésére.<br>
Ajánlatkérõ a jogorvoslati kérelemre tett észrevételében elõadta, hogy az ajánlati biztosítéknak a Kbt. szerint az ajánlati kötöttség lejártáig kell érvényben maradnia. Álláspontja szerint a kérelmezõ ajánlatában a bankgarancia érvényessége az ajánlati kötöttség idõtartamánál rövidebb, ezért az ajánlat érvénytelen a Kbt. 52. § (2) bekezdés c) pontja alapján. Elõadta továbbá ajánlatkérõ, hogy a jogszabályi rendelkezések szerint járt el és kérte az alaptalan kérelem elutasítását és az eljárást megszüntetését.<br>
Egyéb érdekeltek a jelen jogorvoslati eljárásban értékelhetõ érdemi nyilatkozatot nem tettek.<br>
A Döntõbizottság ideiglenes intézkedésként a D.357/4/2002. számú határozatával a szerzõdés megkötését megtiltotta.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#50">Kbt. 50. § </a>(2) bekezdés rendelkezése szerint az ajánlattevõ az ajánlati felhívásban meghatározott eredményhirdetési idõpontot követõen legalább harminc - építési beruházás esetén hatvan - napig kötve van ajánlatához, kivéve, ha az ajánlatkérõ úgy nyilatkozott, hogy egyik ajánlattevõvel sem kíván szerzõdést kötni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja úgy rendelkezik, hogy érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre.<br>
Kérelmezõ ajánlatának a 100 101. oldalán található az MKB által adott bankgarancia, melynek az utolsó mondata így szól:<br>
"Ez a garancia az ajánlati kötöttség lejártáig, azaz 2002. július 4. határnapig, illetõleg addig tart, amíg az ajánlattevõ az ajánlatkérõtõl nem mutat be a banknak a bankgarancia egyértelmû beazonosítására alkalmas, a bankgaranciát feloldó levelet."<br>
Jelen eljárásban az ajánlati kötöttség szempontjából releváns idõpontok:<br>
- ajánlattételi határidõ	2002. június 4.<br>
- eredményhirdetés	2002. június 14.<br>
- ajánlati kötöttség lejárta	2002. július 14.<br>
- kérelmezõ bankgaranciájának lejárata	2002. július 4.<br>
Tényként állapítható meg, hogy az eredményhirdetés idõpontja: 2002. június 14. volt, így az ezt követõ 30 nap 2002. július 14-én járt le. Szintén tényként állapítható meg az is, hogy a kérelmezõ ajánlatában a bankgarancia lejárati idejeként 2002. július 14. helyett 2002. július 4. szerepel.<br>
Ennek alapján a Döntõbizottság megállapította, hogy a kérelmezõ bankgaranciájának érvényessége az ajánlati kötöttség idõtartamánál rövidebb, ezért az ajánlat érvénytelen, így a jogorvoslati kérelem e része megalapozatlan.<br>
A Döntõbizottság ezt követõen a hiánypótlás mellõzésével kapcsolatos kérelemrészt vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése úgy rendelkezik, hogy a (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.<br>
A Kbt. rendelkezései csak a Kbt. 44. § és a 46. § szerinti igazolások és nyilatkozatok körében, valamint az ajánlattal kapcsolatos formai hiányosságok pótlására engedélyezik a hiánypótlás alkalmazását.<br>
A Döntõbizottság megállapította, hogy az ajánlati biztosítékról kiállított bankgarancia nem tartozik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és a 46. § szerinti igazolások és nyilatkozatok közé, így jogszerûen e körben nem pótolható.<br>
A Döntõbizottság álláspontja szerint az ajánlati biztosítékról kiállított bankgarancia szövegének és ezzel a bankgarancia lejárati idõpontjának utólagos megváltoztatása az ajánlat formai megfelelõségén, illetve érvényességén túlmenõen annak tartalmát - annak egyik tartalmi részét - is érintõ módosulást eredményezne, melynek következtében kérelmezõ ajánlatában a formai változás mellett érdemi is bekövetkezne, azonban a Kbt. rendelkezései nem tesznek lehetõvé olyan hiánypótlást, amely az ajánlatok érdemi tartalmát érintené.<br>
A Döntõbizottság rámutat arra, hogy az ajánlati biztosítékról kiállított bankgarancia nem az ajánlattevõ által kiállított okirat, illetve nyilatkozat, hanem egy pénzintézet által meghatározott feltételekkel és tartalommal kiállított magánokirat, így azon - hibajavítás címén - sem az ajánlatkérõ, sem pedig a kérelmezõ nem módosíthat.<br>
Az elõbbiekben kifejtettek alapján a Döntõbizottság álláspontja szerint az ajánlatkérõ jogszerûen járt el akkor, amikor kérelmezõt a bankgaranciával kapcsolatban nem hívta fel hiánypótlásra, így a jogorvoslati kérelem e részében is megalapozatlan.<br>
Ennek alapján a Döntõbizottság a rendelkezõ részben foglaltak szerint határozott, vagyis a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint elutasította, és a jogorvoslati eljárásban felmerült költségek viselésérõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 15.<br>
<br>
Dr. Nagy László Gábor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>