<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6782)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.240/6/2002.<br>
<br>
Tárgy: dr. Kardkovács Kolos, a Közbeszerzések Tanácsa tagja által hivatalból kezdeményezett jogorvoslati eljárás Mogyoród Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kardkovács Kolos, a Közbeszerzések Tanácsa tagja (1055 Budapest, Honvéd u. 13 15., a továbbiakban: indítványozó) által hivatalból kezdeményezett jogorvoslati eljárást, melyet Mogyoród Község Önkormányzata (2146 Mogyoród, Dózsa Gy. u. 40., a továbbiakban: ajánlatkérõ) "szennyvízcsatorna-hálózat építése" tárgyú közbeszerzési eljárása ellen nyújtott be, a Döntõbizottság megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. március 27-én részvételi felhívást tett közzé a Közbeszerzési Értesítõ 13. számában elõminõsítési eljárás megindítására (2254/2002) a rendelkezõ részben írt tárgyban.<br>
A felhívás 3. a) pontja szerint a szennyvízcsatorna-hálózat építését az alábbiakban kérte ajánlatkérõ:<br>
I. Kiviteli tervek készítése<br>
II. Gravitációs rendszer<br>
- NA 350 mûanyag	297 fm<br>
- NA 200 mûanyag	28 701 fm<br>
- NA 250 mûanyag	12 729 fm<br>
- DN 32 KPE	301 fm<br>
- házi beemelõk	43 db<br>
II. Nyomott rendszer<br>
- NA 80 KPE	3218 fm<br>
- NA 50 KPE	2135 fm<br>
- DN 32 KPE	2275 fm<br>
- házi beemelõ	325 db<br>
III. Nyomóvezetékek<br>
- NA 200 KPE	906 fm<br>
- NA 100 KPE	1270 fm<br>
- NA 80 KPE	633 fm<br>
- NYl-NY 200 mûanyag	2980 fm<br>
IV. Átemelõk	6 db + 1 átemelõ bõvítése<br>
V. A szükséges út-, közterület-helyreállítások elvégzése<br>
A felhívás 9. pontjában az alkalmasság igazolására az alábbiakat kérte ajánlatkérõ:<br>
a) Pénzügyi és gazdasági alkalmasság igazolása:<br>
- a jelentkezõ számlavezetõ pénzintézeteitõl származó, a jelentkezõ fizetõképességének megállapítására vonatkozó, 30 napnál nem régebbi igazolás arról, hogy<br>
- mióta vezeti a jelentkezõ bankszámláját,<br>
- a jelentkezõ pontosan eleget tesz-e fizetési kötelezettségeinek;<br>
- volt-e a jelentkezõ bankszámláján sorban állás az elmúlt 1 évben,<br>
- a jelentkezõ 1999. és 2000. évi mérlege és eredménykimutatása, másolatban (egyszerûsített mérlege, beszámolója vagy konszolidált mérlege).<br>
b) Mûszaki alkalmasság igazolása:<br>
- az elõzõ 3 év legjelentõsebb szennyvízcsatorna-építési beruházásainak ismertetésével - beruházásonként - a következõk szerint:<br>
- a beruházás megnevezése,<br>
- az ellenszolgáltatás összege,<br>
- a teljesítés ideje,<br>
- a szerzõdést kötõ másik fél megnevezése,<br>
- az adott beruházásban való részvételének minõsége (fõvállalkozó, generálvállalkozó, alvállalkozó) és aránya %-ban,<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének b), c) és g) pontjában foglaltak szerint.<br>
A közbeszerzés értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmasságát a jelentkezõnek az e pontban (részvételi felhívás 9. pont) meghatározottak szerint kell a részvételi jelentkezésében igazolni [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése].<br>
Az alkalmasság vizsgálata a következõ irányokban lett megjelölve:<br>
<br>
10. a) A részvételre jelentkezõk alkalmassága elbírálásának szempontjai:<br>
- a jelentkezõ elõzõ 3 évben végzett legjelentõsebb szennyvízcsatorna-építési beruházásainak volumene,<br>
- meglévõ mûszaki-technikai felszereltség alkalmassága,<br>
- szervezeti felépítés, kulcsszemélyzet,<br>
- minõségbiztosítási rendszer,<br>
- pénzügyi, gazdasági alkalmasság, a jelentkezõ fizetõképessége, gazdálkodása.<br>
Az alkalmatlanság szempontjai a 10. b) pont szerint:<br>
b) A részvételre jelentkezõnek a szerzõdés teljesítésére alkalmatlanná minõsítésének szempontjai:<br>
- az elmúlt 3 évben nincsen a jelentkezõnek - a teljesítésbe 10%-ot meghaladó mértékben bevonni kívánt alvállalkozójával együttesen - legalább 1 milliárd forint bruttó értékû szennyvízcsatorna-építési referenciája fõ- vagy generálvállalkozásban,<br>
- a jelentkezõ - a teljesítésbe 10%-ot meghaladó mértékben bevonni kívánt alvállalkozójával együttesen - nem rendelkezik a beruházás jellegének és nagyságrendjének megfelelõ gépparkkal, különösen a munka jellegéhez szükséges gépekkel, úgymint árokásó gép, földvisszatöltõ gép, szállítóeszköz, talajvízszint-süllyesztõ berendezés, tömörítõeszköz, dúcrendszer, csõfektetéshez szükséges célgép,<br>
- a jelentkezõ - a teljesítésbe 10%-ot meghaladó mértékben bevonni kívánt alvállalkozójával együttesen - nem rendelkezik állandó, saját alkalmazásban lévõ, a felelõs mûszaki vezetõi névjegyzékbe felvett, az 51/2000. (VIII. 9.) FVM-GM-KöViM együttes rendeletében meghatározott követelményeknek megfelelõ képesítésû felelõs mûszaki vezetõvel,<br>
- a jelentkezõ nem rendelkezik - bármely nemzeti rendszerben akkreditált - tanúsító által tanúsított minõségbiztosítási rendszerrel,<br>
- a jelentkezõ fizetési kötelezettségeinek határidõben nem tett eleget, továbbá az elmúlt 1 évben számláján sorban állás fordult elõ (negatív tartalmú bankinformáció),<br>
- mérlege 1999. és 2000. év bármelyikében veszteséget mutat.<br>
A részvételre jelentkezõk alkalmassága elbírálása és a szerzõdés teljesítésére alkalmatlanná minõsítése a pénzügyi alkalmasság és a minõségbiztosítási rendszer meglétének vizsgálata esetében a jelentkezõ és a 10%-ot meghaladó mértékben bevonni kívánt alvállalkozója tekintetében külön-külön történik. Az egyéb alkalmassági szempontok esetében együttes az elbírálás.<br>
A 12. pontban kérték csatolni többek között az alábbiakat is:<br>
- részvételi jelentkezéséhez csatolni kell a jelentkezõ, valamint a 10%-ot meghaladó mértékben igénybe venni kívánt alvállalkozója 30 napnál nem régebbi cégkivonatát, folyamatban lévõ változás esetén a változás cégbírósághoz benyújtott - érkeztetett - bejegyzési kérelmét.<br>
Fenti cégkivonatot az érvényesség vizsgálatának alapjaként jelölték meg az alábbi módon:<br>
- amennyiben a részvételi jelentkezéshez csatolt cégkivonat alapján a jelentkezõ, vagy a 10%-ot meghaladó mértékben igénybe venni kívánt alvállalkozója nem rendelkezik a közbeszerzés tárgya szerinti tevékenységre való jogosultsággal, úgy részvételi jelentkezése a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek minõsül.<br>
A részvételi szakaszban dokumentáció is készült, amelyben az elõminõsítésre kidolgozott adatlapok szolgáltak az alkalmasság vizsgálatára vonatkozó adatok közlésére. A mûszaki alkalmasság igazolását az adatlapokon kizárólag a kivitelezési tevékenység körében jelölték meg (felelõs irányító személyzet, géppark, referenciák).<br>
A 2002. április 23-i határidõre 17 részvételi jelentkezés érkezett ajánlatkérõkhöz.<br>
A részvételi felhívás 12. pontjának utolsó bekezdése utal a hiánypótlás lehetõségére, ennek megfelelõen arra sor került. Az eredményhirdetés tervezett (meghosszabbított) idõpontja 2002. május 15. volt.<br>
A Közbeszerzések Tanácsa tagja 2002. április 26-án indítványozta a Döntõbizottságnál hivatalból történõ jogorvoslati eljárás lefolytatását. Ebben kérte, hogy a Döntõbizottság alkalmazza a közbeszerzésekrõl szóló 1995. évi - többször módosított - törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (1) bekezdés b) és d) pontjai szerinti jogkövetkezmény alkalmazását, valamint ideiglenes intézkedéssel a közbeszerzési eljárás felfüggesztését. Kérte az ügyben tárgyalás tartását is.<br>
Kérelmét azzal indokolta, hogy álláspontja szerint a közbeszerzési eljárásban a kiviteli tervdokumentáció elkészítésére és a csatornahálózat kivitelezésére kérnek ajánlatokat. A részvételi felhívás szerint csak az a jelentkezés minõsül érvényesnek, amely szerint a jelentkezõ, illetve a 10% fölötti alvállalkozója tevékenységi köre - cégkivonata alapján - kiterjed a beszerzés tárgya szerinti tevékenységre. Ez az elõírás sérti véleménye szerint a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését, ugyanis azoknak kedvez, akik kivitelezési és tervezési tevékenységet is gyakorolnak. Véleménye szerint ugyanakkor a mélyépítésben az az általános, hogy a kivitelezõ cégek nem rendelkeznek építéstervezési jogosultsággal. A tervezési munka értékhányada nem éri el a 10%-ot, tehát a felhívásnak megfelelõ részvételi jelentkezés nem készíthetõ el a mélyépítõ cégek többsége részérõl, mert ezen elõírás kizárja, hogy a tervezési feladatokra 2-3%-nak megfelelõ mértékben alvállalkozót vonjon be a jelentkezõ. Itt jegyezte meg azt is, hogy alkalmatlansági szempontként nem írta elõ ajánlatkérõ a tervezõ jogosultsággal rendelkezõ szakember meglétét.<br>
Indítványa azt is tartalmazza, hogy a vélt jogsértésrõl 2002. április 22-én szerzett tudomást közérdekû bejelentésbõl.<br>
A kérelmére tartott tárgyaláson azt is nyilatkozta, hogy a felhívás vizsgálatát követõen olyan következtetésre jutott, hogy az ajánlatkérõ elõírása a kisebb cégeket, illetve azok esélyegyenlõségét azért sérti, mert az értelmezése szerint a felhívás elsõ olvasatra úgy tûnt, hogy minden esetben megköveteli a kisebb cégektõl is a tervezési tevékenységet az ajánlatkérõ. A tárgyaláson megismert ajánlatkérõi észrevételt követõen úgy nyilatkozott, hogy valójában megállapítható, hogy ajánlatkérõ csak a kivitelezés körében vizsgálja az alkalmasságot. A tervezésre vonatkozóan, ami nem éri el a beszerzési érték 10%-át, nem kell nevesíteni ezeket az alvállalkozókat, ezért arra nem vonatkozik az ajánlatkérõ fenti elvárása.<br>
Ajánlatkérõ írásos észrevételében kérte a "kérelem" elutasítását. Azt is nyilatkozta, hogy a beszerzésnek kb. 2 5%-át képviseli a kiviteli tervek készítése. A közbeszerzési eljárásban fõvállalkozási szerzõdést kíván kötni a különféle munkák elvégzésére. A felhívás szerint az alkalmasság elbírálása kizárólag a kivitelezéshez szükséges képességek igazolása alapján történik. Nem igényelték tervezõi jogosultsággal rendelkezõ szakember meglétét sem. A felhívás 12. pontjában elõírt érvényességi követelményt is kizárólag a kivitelezési tevékenység (TEÁOR 45.21.) meglétének vizsgálatára korlátozták, a részvételi jelentkezéseket is csak így vizsgálták. Elõadta azt is, hogy ezen kritériumnak valamennyi jelentkezõ megfelelt. Álláspontja szerint ezen elõírás nem szûkítette a jelentkezõk körét, nem sértette az esélyegyenlõséget. Azt is nyilatkozta, hogy a részvételi szakasz eredményhirdetését 2002. május 15-ére módosították tekintettel arra, hogy hiánypótlásra is lehetõséget biztosítottak a jelentkezõknek.<br>
Írásos észrevételét a tárgyaláson változatlanul fenntartotta.<br>
A Döntõbizottság a rendelkezésére álló iratok, dokumentumok írásos és a tárgyaláson szóban elõterjesztett nyilatkozatok alapján megállapította, hogy ajánlatkérõnek a felhívásban megjelölt, a jelentkezõk alkalmasságára és az alkalmatlanná nyilvánításra vonatkozó szempontjai nem jogsértõek és ezt maga az indítványozó is elismerte, miután a kérelmére tartott tárgyaláson megismerte az ajánlatkérõi észrevételt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti és errõl értesíti azokat, akiket a 13. § (2) bekezdése szerint az eljárás megindításáról értesítettek.<br>
A Döntõbizottság a fentiek alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 79. § (1) bekezdésére tekintettel a Áe. 14. § (2) bekezdése alapján a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 23.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>