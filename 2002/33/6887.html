<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6887)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.346/16/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Magyar Nemzeti Múzeum közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: a Bizottság elnöke) által a Magyar Nemzeti Múzeum (1088 Budapest, Múzeum krt. 14 16., megbízásából és képviseletében eljár a MÛBER-INVECON Kft., 1016 Budapest, Mészáros u. 10., a továbbiakban: ajánlatkérõ) "a Magyar Nemzeti Múzeum épület földszint rekonstrukciós munkái" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (2) bekezdését, ezért ajánlatkérõ a Kbt. 70. § (2) bekezdésére alapított közbeszerzési eljárást indító és azt követõ döntéseit megsemmisíti.<br>
A Döntõbizottság a MÛBER-INVECON Kft.-t 1 000 000 Ft (azaz egymillió forint), az eljárásfajta választásáért felelõs személyt, a MÛBER-INVECON Kft. ügyvezetõ igazgatóját Szabó Attilát 100 000 Ft (azaz egyszázezer forint) bírság megfizetésére kötelezi.<br>
Kötelezi a Döntõbizottság a MÛBER-INVECON Kft.-t és a döntésért felelõs személyt, hogy a bírságot a határozat kézbesítésétõl számított 15 napon belül a Közbeszerzések Tanácsának az MNB 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ és egyéb érdekelt érdemi észrevétele alapján az alábbi tényállást állapította meg:<br>
A Magyar Nemzeti Múzeum rekonstrukciója 1987-ben kiadott építési engedély alapján 1990 óta több ütemben folyik. Az I II. ütemben folytatott munkák az épület földszintjét csak kisebb mértékben érintették. A II. ütemre vonatkozóan ajánlatkérõ megbízottja és az Architekton Rt. 1999. április 12-én kötött fõvállalkozási szerzõdést. A szerzõdésben az ellenszolgáltatás 3 267 997 034 Ft-ban került rögzítésre bruttó áron a vállalt teljesítési határidõ 2002. március 10., amelyet részteljesítések elõznek meg az alábbiak szerint:<br>
I. ütem<br>
- I. emeleti régészeti kiállítási terület,<br>
- I. emeleti idõszaki kiállítás kõburkolat,<br>
- I. emeleti hangszertár rekonstrukciója,<br>
- kerítés és támfal rekonstrukciója.<br>
Határidõ: 2000. február 28.<br>
II. ütem<br>
- északi udvar alatti beépítés pince, angol akna,<br>
- II. emelet történeti képcsarnok.<br>
Határidõ: 2001. március 10.<br>
III. ütem<br>
- üzemi lépcsõház, felvonók,<br>
- díszterem, kupola, lépcsõház,<br>
- homlokzatok.<br>
Határidõ: 2002. március 10.<br>
A szerzõdést a felek többször módosították, a VIII. sz. módosítás a határidõt érintette az alábbiak szerint:<br>
A módosított véghatáridõ 2002. október 30. A módosított részhatáridõk az alábbiak szerint alakultak:<br>
Hangszertár: 2002. július 30.<br>
Idõszaki kiállítás (II. emelet hangszertári folyosó): 2002. szeptember 30.<br>
Üzemi lépcsõház, shop: 2002. július 30.<br>
Koronázási terem: 2002. október 30.<br>
Homlokzat: 2002. október 30.<br>
A jelen beszerzés tárgya fõként a földszintet érinti, kisebb részben a pince szinten jelentkeznek munkálatok. Ennek megvalósítására ajánlatkérõ 2002. június 4-én indított közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja alapján. Ajánlatkérõ az eljárásfajta választását azzal indokolta, hogy az épület rekonstrukciója szakaszolva folyik. Az I. ütemben a tetõtér, az I. és II. emelet és a pince munkálatai folytak. A jelen beszerzés a földszint rekonstrukciós munkáira vonatkozik, amely elválaszthatatlan a korábban kivitelezett részektõl. A munkák elválaszthatatlanságát indokolják a gépészeti rendszerek, a mûemlékvédelmi jelleg és a szavatossági jogok. A korábbi nyertes Architecton Rt. további foglalkoztatása "kívánatos" az egységes kivitelezés és a biztonsági szempontok miatt is. A beszerzés értéke nem haladja meg a korábbi szerzõdés 50%-át, aránytalan nehézség nélkül a korábban kötött szerzõdéstõl nem lehet elválasztani a jelen beszerzés megvalósítását.<br>
Az ajánlati felhívás tartalmazta a Kbt.-ben elõírt adatokat. Az ajánlattételi határidõ 2002. június 28., eredményhirdetés július 8., szerzõdéskötés július 16. Az ajánlatkérõ dokumentációt is készített, ebben találhatók a részletes mûszaki és szerzõdési feltételek.<br>
Az ajánlattételi határidõre az Architekton Rt. ajánlatát benyújtotta 1 212 316 070 Ft + áfa vállalási áron.<br>
Ajánlatkérõ a közbeszerzési eljárásban elõírt határidõket módosította, a tárgyalás és eredményhirdetés új idõpontja 2002. július 17., a szerzõdéskötés új idõpontja pedig 2002. július 25. lett.<br>
A Döntõbizottság elnöke 2002. június 13-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a beszerzésre okot adó, elõre nem látható körülmény, hogy a földszint felújítására nem készültek el a módosított tervek, ugyanakkor a múzeum alapításának 200. évfordulója miatt a munka nem halasztható. A földszint munkálatai nem választhatók el a korábbi szerzõdéstõl, a biztonsági és õrzésvédelmi feltételek, mûtárgyvédelmi szempontok miatt. A munkák ellenértéke kb. 25%-a az eredeti szerzõdésnek.<br>
Az Architekton Rt. érdemi észrevételében elõadta, hogy az épület rekonstrukciója II. ütemére 1999. április 12-én kötött szerzõdést 2002. október 30-i véghatáridõre. A jelen beszerzés elválaszthatatlan a korábban végzett munkáktól, mert a földszinti víz-csatorna vezetékei az általa elkészített és még garanciális alapvezeték hálózatra csatlakoznak, a földszinti fûtési hálózati és épület-felügyeleti rendszer rácsatlakozik az általa kivitelezett meglévõ rendszerre, továbbá a földszinti restaurátormûhely technológiája kapcsolódik az általa készített pincei restaurátormûhelyek technológiájához. A tûzjelzõ és behatolásjelzõ rendszer a már kiépítettre csatlakozik, a már általa kiépített gépészeti elektromos gyengeáramú rendszerhez való csatlakozás más kivitelezõ részérõl garanciális, illetve szavatossági problémákat vetne fel. A földszinti ablakok felújítása során a homlokzat javítást igényel. A homlokzati rekonstrukciót viszont õ készítette, más nem végezhetné el ezeket a munkákat.<br>
A Döntõbizottság a közbeszerzési eljárásban keletkezett iratok, ajánlatkérõ és egyéb érdekelt észrevétele alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza. Ajánlatkérõ közbeszerzési eljárását a Kbt. 70. § (2) bekezdés a) b) pontjára alapozta, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
A Döntõbizottság vizsgálta, hogy jelen közbeszerzési eljárásban ezen feltételek fennállása megvalósul-e. A rendelkezésre álló iratokból egyértelmûen megállapítást nyert, hogy az ajánlatkérõ tudatos tervezésének eredménye az, hogy a múzeum rekonstrukciós munkáit több ütemre bontotta, illetve osztotta. Az egyes ütemekre kötött szerzõdések önálló egységekbõl állnak, egyenként teljesíthetõk is. Ajánlatkérõ tehát elõre látta azt a körülményt, hogy a jelen beszerzés tárgyára vonatkozóan is közbeszerzési eljárást kell lefolytatni, illetõleg szerzõdést kell kötnie.<br>
Ennek alapján nem olyan munkák képezik jelen közbeszerzési eljárás tárgyát, amelyek elõre nem látható körülmény folytán keletkeztek és feltétlenül szükségesek az eredeti szerzõdés teljesítéséhez. A jelen közbeszerzési eljárás tárgyát képezõ munkák egy része a már meglévõ vezetékrendszerre való rácsatlakozás megvalósítása, mely munkák szükségessége szintén elõre látható volt ajánlatkérõ számára akkor, amikor az épület egészének rekonstrukciós munkáit tudatosan több részre bontotta. A korábban kötött szerzõdések pedig önállóan teljesíthetõk, a teljesítéshez nem szükséges a jelen közbeszerzési eljárás tárgyát képezõ munkák elvégzése is. Elõre eltervezetten ütemekre bontott kivitelezési munkák sajátossága minden esetben az, hogy az egyes szakaszok között mûszaki kapcsolódási pontok adódnak. Ezzel az ütemezés során eleve számolnia kell a megrendelõnek, ha az indokolt, a megkötött szerzõdésekben kell rendelkezni az ebbõl adódó következményekrõl. A jelen ügyben becsatolt 1999-ben kötött - többször módosított - szerzõdésben nem talált a Döntõbizottság a további építési ütemet illetõen szerzõdési feltételt.<br>
Ennek alapján a Döntõbizottság érdemben már nem vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt további feltételek, azaz az a)+b), illetve a)+c) pontban foglalt feltétel megvalósul-e.<br>
A fentiek alapján megállapítható, hogy ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított eljárása jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította és a c) pont alapján határozott ajánlatkérõ közbeszerzési eljárást indító és azt követõ döntéseinek megsemmisítésérõl és az f) pont alapján döntött a bírság kiszabásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A hatályos költségvetési törvény alapján 2002. december <br>
31-ig a bírság minimális mértéke 1 000 000 Ft, természetes személlyel szemben pedig 100 000 Ft.<br>
A rendelkezésre álló iratokból megállapítást nyert, hogy a közbeszerzési eljárás teljes lebonyolításáért a MÛBER-INVECON Kft. volt felelõs, a személyi felelõsség az ajánlatkérõ megbízásából eljáró MÛBER-INVECON Kft. ügyvezetõje.<br>
A Döntõbizottság a bírság kiszabásánál figyelemmel volt az (5) bekezdésben foglaltakra, valamint arra a körülményre, hogy az ajánlatkérõi döntések megsemmisítésével mód volt a jogsértés reparálására.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. július 8.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>