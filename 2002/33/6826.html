<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (6826)
</b></h2><FONT size=3><i><u></i></u><br>
<br>
13.K.33.500/2001/4.<br>
<br>
A Fõvárosi Bíróság a dr. Gaál Zsolt ügyvéd (4024 Debrecen, Piac u. 22.) által képviselt ROLLEXCO Részvénytársaság (4024 Debrecen, Piac u. 56.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.648-679/2001. ) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívásra fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek 5000 (ötezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A MÁV Rt. mint ajánlatkérõ a 2001. július 25-én megjelent Közbeszerzési Értesítõben 5192/2001 szám alatt közzétett ajánlati felhívásával a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (1) bekezdése alapján nyílt közbeszerzési eljárást indított 35 kV feszültség környezetében alkalmazható, 9000 db 6 kg-os töltetsúlyú és 200 db 12 kg-os töltetsúlyú kézi (porral oltó) tûzoltó készülékek szállítása tárgyában.<br>
Az ajánlati felhívás 11. a) pontja tartalmazta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket. E körben a mûszaki alkalmasság igazolására az ajánlatkérõ elõírta, hogy az ajánlattételi idõpontban az ajánlattevõnek a megajánlott készülékekbõl, töltetsúlyonként 2 db mûszakilag komplett, de töltet nélküli és nyomásmentes mintakészüléket kell az ajánlatkérõ részére átadni.<br>
Az ajánlati felhívás 13. pontjában az ajánlatkérõ rögzítette, hogy az ajánlatok elbírálása az összességében legelõnyösebb ajánlat szempontja alapján történik, 0-tól 10-ig terjedõ pontszámozással, a következõ bírálati részszempontok és azokhoz rendelt súlyszámok alapján:<br>
részszempontok	súlyszámok<br>
- az ajánlott áru ára	70<br>
- az ajánlott áru minõsége	30<br>
- fizetési feltétel (a fizetés módja és a fizetés határideje naptári napokban)	20<br>
- késedelmikamat-mentes napok száma	10<br>
- késedelmi kamat mértéke (%-ban)	5<br>
Az ajánlati felhívás 14. pontja értelmében többváltozatú ajánlatot tétele megengedett volt a dokumentációban rögzítettek szerint.<br>
Az ajánlatkérõ által kiadott dokumentáció 1. pontja a közbeszerzés tárgyát képezõ termék leírását, 2. pontja a termék mennyiségének meghatározását, 3. pontja a teljesítés helyét, 4. pontja a teljesítés kezdetét, ütemezését, véghatáridejét tartalmazta.<br>
A dokumentáció 5. pontjában az ajánlatkérõ a megajánlott termékre vonatkozó hatósági engedélyeket és követelményeket sorolta fel. Egyik követelményként elõírta, hogy a kézi (porral oltó) tûzoltó készülék palástján szitázott, beégetett porfestékkel "MÁV Rt. tulajdona" megkülönböztetõ feliratot kell alkalmazni a készülék adattáblája alatt vagy felett, a jó láthatóság érdekében legalább 2 cm-es betûnagysággal. Elõírta továbbá, hogy csak olyan ajánlatot lehet tenni, amely a kereskedelmi forgalomban kapható kézi tûzoltó készülékektõl a MÁV Rt. készülékeit maradandó módon és markánsan megkülönbözteti, a maradandó megkülönböztetés lehet pl.: MÁV Rt. felirat dombornyomással, vagy a megadott maximált méretek és az érvényes hatósági elõírások betartása mellett különleges alakzatú készülék, vagy egyedi kialakítású eltérõ színû mûködtetõ szerkezet stb. Ugyanitt az ajánlatkérõ közölte, hogy amennyiben az ajánlattevõ az ajánlati felhívás 14. pontja szerint többváltozatú ajánlatot tesz, úgy a mintakészülékek (2 db) benyújtása minden változatra kötelezõ. Közölte továbbá, hogy érvénytelen az az ajánlat, illetve a mûszakilag többváltozatú ajánlatok közül az a változat, amelyre nem, vagy nem elegendõ számú mintakészüléket nyújtottak be, és ha bármely szükséges hatósági engedély hiányzik.<br>
A dokumentáció 6. pontjában az ajánlatkérõ ismertette az ajánlatok elbírálása során alkalmazandó értékelési módszerét. A második részszempontra (minõség) nézve az alábbiakat határozta meg:<br>
A minõségre adható pontszám %-os megoszlása:<br>
- oltási teljesítmény 50% = 5 pont<br>
- megkülönböztetést szolgáló jel, jelzés stb. megoldás módja 50% = 5 pont.<br>
A negyedik részszempontnál (késedelmikamat-mentes napok száma) az ajánlatkérõ elõírta, hogy naptári napokban kell megadni azt az idõszakot, amikor az ajánlattevõ az ajánlatkérõ esetleges késedelmes fizetése esetén sem érvényesít késedelmi kamatot, és a késedelmikamat-mentes idõszak kezdete a fizetési határidõ leteltét követõ nap.<br>
A többi részszempontra vonatkozóan a dokumentáció azt az információt adta, hogy a maximális pontszámot az ajánlatkérõ számára legkedvezõbb ajánlati feltételek kapják. Az ajánlatkérõ szempontjából romló ajánlati feltételek százalékos változásának arányában csökken a pontszám.<br>
A 2001. szeptember 6-ig tartó ajánlattételi határidõben egy változatban tett ajánlatot a felperes, valamint a Pastor Zagreb Rt. és a Meldetechnik Kft., míg a Hesztia Kft. három - az oltási teljesítményt és a mûanyag talppal való ellátottságot érintõ - változatú ajánlatot nyújtott be.<br>
A 2001. október 4-én tartott eredményhirdetésen az ajánlatkérõ az eljárás nyertesének a Hesztia Kft. I. számú ajánlatát hirdette ki 1318,69 összpontszámmal, a Pastor Zagreb Rt. ajánlatát érvénytelennek nyilvánította. A felperes az ajánlatára 1247,50 összpontszámot kapott.<br>
A Pastor Zagreb Rt. ajánlatának érvénytelenségét az ajánlatkérõ azzal indokolta, hogy az ajánlat szerinti késedelmi kamat magasabb a dokumentációban kikötött mértéknél, a MÁV Rt. feliratot nem az elõírt technológiával oldotta meg, és a készüléken maradandó markáns megkülönböztetési módot nem alkalmazott.<br>
Az ajánlatok értékelésének eredményeként az elsõ részszempontnál (ajánlati ár) a felperes a nettó 52 599 000 Ft árajánlatára 10 (súlyozottan 700) pontot, a nyertes a nettó 52 640 000 Ft árajánlatára 9,992 (súlyozottan 699,44) pontot kapott.<br>
A második részszempontnál (minõség) a 6 kg-os készülék tekintetében a felperes az oltási teljesítmény alszempontnál 43A 233B típust, a nyertes 34A 233B típust, a 12 kg-os készüléknél a felperes és a nyertes azonos típust ajánlott, a megkülönböztetést szolgáló jel a felperesnél dombornyomású MÁV Rt. felirat, a nyertesnél domború MÁV felirat volt. E részszempontnál a felperes 10 (súlyozottan 300), a nyertes 8,975 (súlyozottan 269,25) pontban részesült.<br>
A harmadik részszempontnál (fizetési feltétel) a felperes 81 napos, a nyertes 120 napos átutalásra tett ajánlatot, amelyre a felperes 9 (súlyozottan 180) pontot, a nyertes 10 (súlyozottan 200) pontot kapott.<br>
A negyedik részszempontnál (késedelmikamat-mentes napok száma) az ajánlatkérõ a felperes 51 napos ajánlatát 4,25 (súlyozottan 42,50) ponttal, a nyertes 120 napos ajánlatát 10 - súlyozottan 100) ponttal értékelte.<br>
Az ötödik részszempontnál (késedelmi kamat mértéke) a felperes a jegybanki alapkamattól 5%-kal, a nyertes 10%-kal kevesebb kamatmértéket jelölt meg, amelyre a felperes 5 (súlyozottan 25), a nyertes 10 (súlyozottan 50) pontot kapott.<br>
A felperes 2001. október 16-án jogorvoslati kérelmet terjesztett elõ az alpereshez, kérve a jogsértés megállapítását és ajánlatkérõ eljárást lezáró döntésének megsemmisítését. Elõadta, hogy a dokumentáció kizárólag a feliratozás, a MÁV Rt. tûzoltó készülékeit a kereskedelmi forgalomban kapható egyéb készülékektõl markánsan megkülönböztetõ mûszaki megoldás tekintetében (különleges alak, dombornyomás, egyedi mûködtetõ szerkezet) enged alternatív ajánlatot. Az ajánlatkérõ a Hesztia Kft. többváltozatú ajánlatának elfogadásával megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdését, mivel a Hesztia Kft. a kiírástól eltérõen a készülék oltási teljesítményére, felépítésére vonatkozóan is alternatív ajánlatot tett, és a három alternatív 6 kg-os töltetsúlyú készülék közül csak kettõ vonatkozásában adott be 2-2 mintakészüléket. Vitatta az ajánlatkérõi értékelést az ajánlott áru minõsége, az áru ára, az ajánlat mûszaki tartalma részszempontból - az oltási teljesítmény, a 60 kV-os feszültségre való alkalmasság, a megkülönböztetõ jel és az ellenõrzõ szelep biztonságos megoldása alszempontokból -, a késedelmi kamat mértéke, a fizetési határidõ részszempontból, a késedelmikamat-mentes napok számát mint értékelési részszempontot pedig érthetetlennek és a verseny tisztaságát, átláthatóságát sértõ feltételnek találta. Utalt arra, hogy a kapott pontszámok nem megfelelõen fejezik ki az ajánlatok közötti különbségeket, az ajánlatkérõnek az elbírálás során a 0 10-es pontskálát teljes egészében ki kellett volna használnia. Kifogásolta, hogy a 10 ponttal értékelt ajánlata a Hesztia Kft. I. ajánlatánál mûszaki szempontból sokkal magasabb színvonalú volt, ennek ellenére a Hesztia Kft. a mûszaki tartalomra (leggyengébb oltási teljesítmény készülék, minimum követelményt kielégítõ megkülönböztetõ jegy) 8,975 pontot kapott, de a többi részszempontnál alkalmazott pontozás is sérti az esélyegyenlõséget. Elõadta továbbá, hogy az ajánlatkérõnek az ajánlati ár részszempontból egyrészrõl az õ javára mint hazai gyártó javára alkalmaznia kellett volna a Kbt. 59. §<br>
 (2) bekezdése szerinti 10%-os egyenértékûségi szabályt, másrészrõl ezen részszemponton belül a fizetési határidõt és a kamatmentes napok számát is számításba kellett volna vennie.<br>
Az ajánlatkérõ a jogorvoslati kérelem elutasítását kérte. Elõadta, hogy nemcsak a felperes által állított, a markáns megkülönböztetésre vonatkozó megoldási módok szerint lehetett többváltozatú ajánlatot tenni, hanem minden olyan mûszaki jellemzõ tekintetében, ahol a dokumentációban csak a minimális elvárást határozták meg. Ezért fogadta el a Hesztia Kft.-nek a 12 kg-os készülékre a mûanyag talpas és anélküli változatra, valamint a 6 kg-os készülékre kétféle oltási teljesítményre tett ajánlatait. Elõadta, hogy szállítólevelekkel igazoltan a Hesztia Kft. 3 × 2 db és 1 × 2 db mintakészüléket bocsátott rendelkezésére.<br>
A Pastor Zagreb Rt. 2001. október 29-én terjesztette elõ jogorvoslati kérelmét, sérelmezve ajánlatának érvénytelenné nyilvánítását.<br>
Az alperes a 2001. november 22-én kelt D.648-679/11/2001. számú határozatával a felperes jogorvoslati kérelmét megalapozatlanság, a Pastor Zagreb Rt. jogorvoslati kérelmét elkésettség miatt elutasította.<br>
A felperes jogorvoslati kérelmének elutasítását az alperes azzal indokolta, hogy a nyertes ajánlata mind a többváltozatú ajánlattételre figyelemmel, mind a mintakészülékek számát illetõen megfelelt a kiírásban foglaltaknak. Rámutatott arra, hogy az ajánlatkérõ az ajánlati felhívásban a többváltozatú ajánlattétel lehetséges módjait nem határozta meg, ebben a kérdésben a dokumentációra utalt, de a dokumentáció sem tartalmazott kifejezett elõírást az alternatív ajánlattételre. Az ajánlattevõk (így a felperes sem) a konkrét meghatározást a jogorvoslati kérelem elõterjesztésére nyitva álló határidõn belül nem kifogásolták, ajánlatukat az adott feltételrendszer alapján nyújtották be. Az ajánlatkérõ álláspontja szerint lehetett több változatra ajánlatot tenni minden olyan mûszaki jellemzõ tekintetében, ahol a dokumentációban csak a minimális elvárás lett meghatározva. Ezt az elvet követte a nyertes is, miután az oltási teljesítményt és a mûanyag talppal való ellátottságot illetõen tett alternatív ajánlatot. Az oltási teljesítmény tekintetében a dokumentáció 5. pontjának hetedik bekezdése a 6 kg-os készülékre 34A 233B/C, a 12 kg-os készülékre 43A 233B/C oltási teljesítmény írt elõ. A nyertes I. sz. ajánlata a dokumentáció szerinti oltási teljesítményre vonatkozott, a II. és III. sz. ajánlat ennél magasabb 43A 233B oltási teljesítményre, ez utóbbiak közül az egyik mûanyag talppal ellátott, a másik enélküli volt. A dokumentáció az oltási teljesítmény minimumát írta elõ, az ettõl felfelé való eltérést nem korlátozták. A dokumentáció nem tartalmazott olyan elõírást sem, amely tiltaná a készülék mûanyag talppal ellátott kivitelét. Minderre figyelemmel az alperes azt állapította meg, hogy a nyertes többváltozatú ajánlata a kiírásnak megfelelõ volt.<br>
Az alperes a mintakészülékek számával kapcsolatos felperesi kifogást is alaptalannak találta, mivel az ajánlatkérõ szállítólevéllel igazolta, hogy a Hesztia Kft. 3 × 2 db 6 kg-os és 1 × 2 db 12 kg-os készüléket adott át részére.<br>
A minõség részszempont értékelésévei kapcsolatban az alperes megállapította, hogy a dokumentáció szerint az ajánlatkérõ e részszempont alatt az oltási teljesítményt és a megkülönböztetõ jelet - mint alszempontokat - értékelte. Az ajánlatkérõ az elsõ alszempontra vonatkozó értékelése szerint a felperes a maximális 5 pontot kapta, mert mind a 6 kg-os, mind a 12 kg-os készülék oltási teljesítménye a legmagasabb volt. A Hesztia Kft. I. sz. változatú 6 kg-os készülékének oltási teljesítménye 21%-kal kisebb, mint a felperesé, ez tehát 3,95 pontot ért. A Kft. 12 kg-os készülék oltási teljesítménye megegyezik a felperes készülékével, tehát arra 5 pontot kapott. A két készülék átlagpontszáma 4,475.<br>
A második alszempont értékelése tekintetében az alperes rögzítette, hogy az ajánlatkérõ a felperes dombornyomású MÁV Rt. markáns megkülönböztetõ feliratára a maximális 5 pontot adta, a Hesztia Kft. a domború MÁV feliratra 4,5 pontot kapott. A 0,5 pont eltérést az indokolta, hogy a két felirat maradandósága eltérõ, vizsgálata bizonyította, hogy a ponthegesztéssel rögzített domború MÁV felirat eltávolítása során a fedéllemez deformálódik, roncsolódik.<br>
A minõség részszempontra a két alszempont összegét adta az ajánlatkérõ; a felperes 10, a Hesztia Kft. 8,975 pontot kapott.<br>
Az alperes megállapította, hogy a felperes és a Hesztia Kft. a 12 kg-os készüléket azonos oltási teljesítménnyel ajánlotta, ezért ezen alszempont szerinti értékelés helytálló volt; 21%-os oltási teljesítmény-eltéréssel arányosan tért el a két pontszám a 6 kg-os készülékeknél. Az ajánlatkérõ elõre nem határozta meg, hogy a kétféle töltõtömegû és oltási teljesítményû készüléket az alszemponton belül milyen részarányban - súlyozott eltéréssel, vagy azonossággal - fogja értékelni, ezért az alperes álláspontja szerint helyesen alkalmazta a kétféle készülékre adott pontszámok számtani középátlaga számítási módszert.<br>
Az alperes nem fogadta el a felperes azon kifogását, hogy a minõség részszemponton belül figyelembe kellett volna venni a 35 kV-os elõíráshoz képest a 60 kV-os feszültségre való alkalmasságot és az ellenõrzõ szelep biztonságos megoldási módját is. Erre vonatkozóan az alperes rámutatott arra, hogy az ajánlati dokumentáció 6. pontjában az ajánlatkérõ egyértelmûen közölte, hogy ezen részszemponton belül az oltási teljesítményt és a megkülönböztetést szolgáló jel, jelzés stb. megoldási módját fogja értékelni. Az ajánlatkérõ tehát akkor követett volna el jogsértést, ha ezen részszempontból való értékelésnél más tényezõt is figyelembe vesz, mert akkor eltért volna a saját kiírásában foglaltaktól.<br>
Az ajánlati ár részszempontjával kapcsolatos felperesi elõadással ellentétben az alperes nem látta alkalmazhatónak a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdésében foglaltakat. Kifejtette, hogy a törvény ezen rendelkezése arra az esetre vonatkozik, amikor a hazai elõállítású terméket ajánló ajánlattevõ ára - 10%-ot meg nem haladóan - magasabb, mint a külföldi elõállítású terméket ajánló ajánlattevõ ára. A jogvita tárgyát képezõ közbeszerzési eljárásban a hazai elõállítású terméket ajánló felperes ajánlati ára volt a legalacsonyabb, nettó 52 599 000 Ft, a nyertes ajánlati ára pedig nettó 52 640 000 Ft volt, a felperes a maximális 10 pontot, a nyertes az árkülönbséggel arányban álló 9,992 pontot kapta meg. Az ajánlatkérõnek nem volt jogalapja az 59. § (2) bekezdés alapján a pontszámkülönbséget tovább növelni, mert az egyenértékûségi szabály fordított esetre vonatkozik.<br>
Az alperes megállapította, hogy az ajánlatkérõ önálló bírálati részszempontként határozta meg a késedelmes napok számát és a késedelmi kamat mértékét, ezért ezen részszempontokra adott ajánlati elemeket külön-külön kellett értékelnie. Az ajánlatkérõ akkor járt volna el jogsértõen, ha a külön részszempontokra vonatkozó ajánlati elemekkel korrigálta volna az ajánlati árakat és az így képzett árakat hasonlította volna össze, mivel a késedelmes napok száma és a késedelmi kamat mértéke részszempontokra vonatkozó ajánlati elemek kétszeresen kerültek volna értékelésre.<br>
A felperes keresetet terjesztett elõ az alperes határozatának bírósági felülvizsgálata iránt, kérve a jogsértés megállapítását és bírság jogkövetkezményének alkalmazását. A jogorvoslati eljárásban tett nyilatkozatait fenntartva elõadta, hogy az ajánlatkérõ által lefolytatott közbeszerzési eljárás ellentétes volt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésével, sértette az esélyegyenlõség biztosítására vonatkozó Kbt. 24. § (2) bekezdését, továbbá figyelmen kívül hagyta a Kbt. 59. § (2) bekezdésében írtakat. Hangsúlyozta, hogy az ajánlatkérõ a Kbt. 43. § (1) bekezdésében foglaltakkal ellentétben meg nem engedett többváltozatú ajánlatot fogadott el, a Kbt. 52. § (2) bekezdés d) pontjára tekintettel az ajánlatkérõ által elfogadott ajánlat valójában érvénytelen volt. Álláspontja szerint a kiírás kizárólag a dokumentációban meghatározottak vonatkozásában engedte meg a többváltozatú ajánlat tételét, a dokumentáció a többváltozatúságra csak a készülékek megkülönböztetõ jegyeivel kapcsolatban tartalmazott utalást.<br>
A felperes a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának megsértését abban látta, hogy az egyes részszempontok értékelése során az ajánlatkérõ nem azonos eljárást alkalmazott, az értékelési szempontok között megadott egyes tényezõk értékelése során bizonyos szempontok tekintetében a kiírásnak megfelelõ ajánlat az adható 0 10 pont közötti határon belül a 0-hoz közelítõ pontot kapott, míg más vonatkozásban - pl. mûszaki paraméterek - a kiírásnak éppen megfelelõ ajánlat megkapta az adható pontok 80 90%-át.<br>
A felperes továbbra is azt állította, hogy az értékelés során a kiíró figyelmen kívül hagyta a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdésének rendelkezéseit. Utalt arra, hogy a termék ellenértékének vizsgálata során nem kizárólag a nominális ellenértéket kell vizsgálnia a kiírónak, hanem az ellenérték esedékességére és a késedelmi kamat mértékére vonatkozó értékelési szempontokat is. Téves ezért az alperesi határozat azon megállapítása, hogy a Kbt. 59. § (2) bekezdésében foglaltak alkalmazása az önálló bírálati részszempontként meghatározott késedelmikamat-mentes napok számának és késedelmi kamat mértékének értékelése során figyelmen kívül hagyandó.<br>
Hivatkozott arra, hogy a megrendelõ által ténylegesen teljesítendõ ellenérték az ár, a fizetési határidõ, a késedelmikamat-mentes napok és a késedelmi kamat mértékének egybevetésével állapítható meg, a 10% mértéknél kisebb eltérés miatt a Hesztia Kft. ajánlatát a késedelmikamat-mentes napok száma, illetõleg a késedelmi kamat mértéke vonatkozásában egyenértékûnek kellett volna tekinteni a felperesi ajánlattal.<br>
Az alperes - fenntartotta a határozatában foglaltakat - a kereset elutasítását kérte. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése szerinti szabály alkalmazásának csak a belföldi elõállítású termékre nézve maximum 10%-kal magasabb árat ajánló javára van helye a külföldi elõállítású terméket ajánlóval szemben, a felperes viszont alacsonyabb árat ajánlott a nyertesnél. Az egyenértékûségi szabály nem arra szolgál, hogy az alacsonyabb árat még "lejjebb lehessen vinni".<br>
Utalt arra, hogy nem alkalmas az alacsonyabb ár csökkentésére egy különálló, adott esetben a "késedelmes napok száma" és a "késedelmi kamat mértéke" bírálati részszempontnak az ajánlati ár korrekciójára való használata sem, mivel ez esetben a késedelmikamat-mentes napok száma és a késedelmi kamat mértéke részszempontok kétszer kerülnének értékelésre.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A felperes kereseti kérelme kapcsán a bíróságnak abban a kérdésben kellett állást foglalnia, hogy a felperes jogorvoslati kérelmét elutasító alperesi határozat a felperes által megjelölt okokból jogszabálysértõ-e.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése rögzíti, hagy a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát. A (2) bekezdés elõírja, hogy az ajánlatkérõnek biztosítania kell az esélyegyenlõséget az ajánlattevõk számára.<br>
A Kbt 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A bíróság megállapította, hogy az ajánlati felhívásban közzétett elbírálási részszempontokat és a dokumentációban foglalt kikötéseket az ajánlattevõk nem sérelmezték, így azok érvényessége sem vitatható. Az ajánlati felhívás 14. pontja alapján többváltozatú ajánlat tételére a dokumentációban rögzítettek szerint volt lehetõség, de arra vonatkozóan, hogy a készülék mely mûszaki jellemzõje tekintetében tehetõ többváltozatú ajánlat, a dokumentáció semmilyen korlátozó elõírást nem tartalmazott. Erre figyelemmel a bíróság osztotta az alperes azon álláspontját, hogy a Hesztia Kft. többváltozatú ajánlata nem sértette az ajánlati felhívás és a dokumentáció egyetlen kikötését sem, így a Hesztia Kft. esetében a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerinti érvénytelenségi ok nem állott fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése elõírja, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése szerint az ajánlatok elbírálása során legfeljebb tízszázalékos mértékû eltérés esetén azt az árra vonatkozó ajánlatot is egyenértékûnek kell tekinteni, amely alapján a belföldön foglalkoztatottak által elõállított érték az árubeszerzés tárgya értékének ötven százalékát meghaladja.<br>
A bíróság a bírálati részszempontok ajánlatkérõi értékelésével kapcsolatban rámutat arra, hogy a Kbt. az értékelés módszerét nem határozza meg. Az ajánlatkérõ a Kbt. rendelkezéseire figyelemmel arra köteles, hogy az ajánlati felhívásban közölt ponthatárok között értékelje az ajánlatok tartalmát, ennek során az ajánlati felhívásban és dokumentációban elõírtaknak megfelelõen - az esélyegyenlõség elvét érvényesítve - részszempontonként azonos módszerrel bírálja el az egyes ajánlatokat. Az irányadó rendelkezések szerint az ajánlatkérõnek nem kötelezõ a legjobb ajánlatot a maximális, a legrosszabb ajánlatot pedig a minimális pontszámmal értékelnie, de arra figyelemmel kell lennie, hogy az értékelési módszer az adott részszempont szerinti értékelés jellegének megfeleljen, alkalmas legyen az ajánlatok valós tartalmának összehasonlítására, és ne vezessen az eredmények torzulására.<br>
Az elsõ és a második részszempontnál a bíróság megállapította, hogy az ajánlatkérõ számára legkedvezõbb árú és minõségû készülékre vonatkozó ajánlatot nem vitásan a felperes tette, ezért részesült a maximális pontszámban. A nyertes pályázó ajánlata és a felperes ajánlata közötti különbség - a dokumentációban közölt értékelési módszerre figyelemmel - a bíróság meglátása szerint a pontozásban kellõképpen érvényre jutott.<br>
A harmadik, negyedik és ötödik részszempontnál a nyertes ajánlattevõ kétségkívül a felperesnél kedvezõbb ajánlatot tett, az ajánlatkérõi értékelés a felperes által megjelölt okból e körben sem kifogásolható.<br>
A bíróság rámutat arra, hogy a mintakészülékek számával kapcsolatban az ajánlatkérõ bizonyította a nyertes által rendelkezésre bocsátott, elõírásoknak megfelelõ darabszámot, így a felperesi kifogás e tekintetben is megalapozatlan volt.<br>
A bíróság az alperes álláspontját az ajánlati ár ajánlatkérõi értékelésének helytállóságával kapcsolatban is osztotta. Rámutatott arra, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése akkor alkalmazható, ha a hazai elõállítású terméket ajánló ajánlattevõ ára - 10%-ot meg nem haladóan - magasabb, mint a külföldi elõállítású terméket ajánló ajánlattevõ ára. Jelen eljárásban azonban e szabály alkalmazásának nem volt helye, mivel a hazai elõállítású terméket ajánló felperes ajánlati ára volt az alacsonyabb. E rendelkezés alkalmazásának csak abban az esetben lett volna helye, ha a felperes árajánlata 10%-ot meg nem haladóan magasabb a nyertes árajánlatánál, mivel ez esetben az ajánlatkérõnek a két ajánlatot azonos pontszámmal kellett volna értékelnie.<br>
A bíróság az alperesi elõadást elfogadva megállapította, hogy a késedelmes napok számát és a késedelmi kamat mértékét az ajánlatkérõ önálló bírálati részszempontként határozta meg, így az arra tett vállalásokat is önállóan kellett értékelnie. A felperes által helyesnek tartott értékelés esetén a késedelmes napok száma és a késedelmi kamat mértéke részszempontokra vonatkozó ajánlati elemek nem vitásan kétszeresen kerültek volna értékelésre, amely nyilvánvalóan sértené a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat.<br>
A kifejtettek alapján a bíróság nem látott okot az alperesi határozat hatályon kívül helyezésére, ill. megváltoztatására, ezért a felperes keresetét elutasította.<br>
A felperes a Pp. 78. § (1) bekezdés alapján köteles az alperes költségeit megfizetni.<br>
A kereseti illeték viselése a Pp. 78. § (1) bekezdésén és a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2002. április 26.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>