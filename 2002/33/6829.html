<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6829)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.332/10/2002.<br>
<br>
Tárgy: a Buda-Piért Kereskedelmi Kft. és az I.P.S. Kereskedelmi és Szolgáltató Kft., valamint az ÁPISZ Rt. és az Europapier Hungária Kft. jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ÁPISZ Rt. (1135 Budapest, Béke út 2 4.) és az Europapier Hungária Kft. (2045 Törökbálint, Raktárvárosi út) - a továbbiakban II. rendû kérelmezõk - (képviseli: dr. Novák Tamás ügyvéd, 1126 Budapest, Márvány u. 27. II/22.) jogorvoslati kérelmének, amelyet a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2 4., a továbbiakban: ajánlatkérõ) "papírok és papíráruk szállítása az 1054/2000. (VI. 30.) Korm. határozat állami normatíváiban foglaltaknak és a dokumentációban meghatározott mûszaki leírásnak megfelelõen 3,5 milliárd forint + áfa keretösszeg eléréséig" tárgyú közbeszerzési eljárása ellen nyújtott be, helyt ad és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontját, ezért az ajánlatkérõ eljárást lezáró döntésének a nyertes ajánlatot követõ legkedvezõbb ajánlatot tevõre, a Buda-Piért Kereskedelmi Kft. I.P.S. Kereskedelmi és Szolgáltató Kft. közös ajánlattevõkre vonatkozó döntését megsemmisíti, és ajánlatkérõvel szemben 2 000 000 Ft, azaz kettõmillió forint bírságot szab ki, Schäffer Istvánnal szemben 100 000 Ft, azaz egyszázezer forint bírságot szab ki.<br>
A Döntõbizottság a Buda-Piért Kereskedelmi Kft. (1119 Budapest, Tétényi út 106.) és az I.P.S. Kereskedelmi és Szolgáltató Kft. (7634 Pécs, Rácvárosi u. 37.) - a továbbiakban: I. rendû kérelmezõk - (képviseli: dr. Szentmiklósi Ágnes ügyvéd, 1118 Budapest, Bakator u. 11.) jogorvoslati kérelmét elutasítja.<br>
A Döntõbizottság kötelezi ajánlatkérõt, hogy a II. rendû kérelmezõk részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi a Döntõbizottság ajánlatkérõt és Schäffer Istvánt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MÁK 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján a következõ tényállást állapította meg.<br>
Az ajánlatkérõ 2002. március 27-én a Közbeszerzési Értesítõ 13. számában ajánlati felhívást tett közzé nyílt közbeszerzési eljárás lefolytatására, amelynek tárgya papírok és papíráruk szállítása az 1054/2000. (VI. 30.) Korm. határozat állami normatíváiban foglaltaknak és a dokumentációban meghatározott mûszaki leírásnak megfelelõen 3,5 milliárd forint + áfa keretösszeg eléréséig volt.<br>
Az ajánlati felhívás 3. a) pontja szerint univerzális irodagéppapírokra, borítékokra, ofszet papírokra, faxpapírokra, összeadógép-szalagokra, etikettekre és iratrendezõkre kért az ajánlatkérõ ajánlatot, a felsorolt termékek részarányát a dokumentációban ismertette.<br>
Részajánlatot és többváltozatú ajánlatot nem lehetett tenni.<br>
Az ajánlatkérõ az ajánlati felhívás 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket.<br>
Az ajánlati felhívás 13. a) pontja szerint az ajánlatok elbírálásának szempontja a legalacsonyabb összegû ellenszolgáltatás volt.<br>
Az ajánlati felhívás 16.1. a) pontjában az ajánlatkérõ elõírta a következõket:<br>
Az ajánlathoz csatolni kell az ajánlattevõ cégkivonatának 30 napnál nem régebbi eredeti példányát vagy közjegyzõ által hitelesített másolatát, valamint az aktuális változások bejegyzéséül szolgáló okirat eredeti példányát vagy közjegyzõ által hitelesített másolatát.<br>
A 16.1. e) pont szerint az ajánlathoz csatolni kell az univerzális felhasználású papírok tekintetében a gyártói támogatottság bemutatását, melynek tartalmaznia kell a legkedvezõbb magyarországi ár biztosításáról szóló nyilatkozatot.<br>
A 16.2. pontban az ajánlatkérõ rögzítette, hogy közös ajánlattevõk esetén az ajánlattevõk kötelesek csatolni az együttmûködésükrõl szóló megállapodást. A közös ajánlatot tevõknek nyilatkozniuk kell az aláírási joggal rendelkezõ képviselõk) személyérõl, továbbá arról, hogy a szerzõdés teljesítéséért egyetemleges felelõsséget vállalnak.<br>
Az ajánlati felhívás 16.4. pontjában elõírta az ajánlatkérõ, hogy az ajánlattevõnek a megajánlott termékhez csatolnia kell a terméknek a dokumentációban feltüntetett minõségi paramétereit tartalmazó, a gyártótól származó gyártói minõségi specifikációját, valamint amennyiben olyan termék szállítását kínálja, melyet nem maga állít elõ, az adott termék elõállítójának/forgalmazójának írásos felhatalmazását, mely a termék Magyarországra történõ szállítására, illetve forgalmazására vonatkozik (forgalmazási engedély). Ezen igazolások eredetiségét az ajánlatkérõ felhívására az ajánlattevõnek igazolnia kell.<br>
A 16.6. pont tartalmazta a következõket: a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) (6) bekezdéseiben foglaltak a felhívás részét képezik.<br>
A 16.8. pontban rögzítette az ajánlatkérõ, hogy hiánypótlásra nem ad lehetõséget.<br>
Az ajánlatkérõ dokumentációt is készített, amely tartalmazta az ajánlattétellel kapcsolatos tartalmi és formai követelményeket, valamint a szerzõdéstervezetet.<br>
A dokumentáció 2. fejezete 5. bekezdésében az ajánlatokkal kapcsolatos formai követelményként írta elõ az ajánlatkérõ azt, hogy az ajánlat hitelességének érdekében valamennyi lapot - tehát páratlan oldalt - az ajánlattevõ hivatalos pecsétjével és az ajánlatot aláíró, cégjegyzésre jogosult személy szignójával kell ellátni (közös ajánlattevõk esetén elegendõ az egyik ajánlattevõ részérõl a pecsételés és a szignózás alkalmazása).<br>
A dokumentáció 9. oldalán az ajánlatkérõ meghatározta az ajánlatok mûszaki tartalmát. Elõírta, hogy az ajánlott termékeknek meg kell felelniük az állami normatívának, valamint a dokumentáció 3. fejezetében foglalt követelményeknek. Hangsúlyozta, hogy a dokumentációban foglalt feltételeknek való megfelelés kiterjed az ajánlatkérõ által kért termékválasztékra is. Felhívta a figyelmet arra is, hogy minden ajánlott termékhez csatolni kell az ajánlati felhívás 16.4. pontjában meghatározott dokumentumokat (a termék gyártói minõségi specifikációja, forgalmazási engedély).<br>
Ismertette a dokumentációban a termékek forgalmának várható volumenét, az univerzális irodagéppapírok esetében ez az összes termék 80,9%-a.<br>
Az univerzális felhasználású irodagéppapírokra vonatkozó mûszaki követelményeket részletesen meghatározta az ajánlatkérõ, többek között elõírta, hogy a simaság 20 30 s legyen.<br>
Meghatározta a méretválasztékot, és elõírta, hogy az ajánlattevõknek valamennyi kategóriában 3-3 gyártmányt kell megajánlaniuk a dokumentáció C jelû melléklete alapján, amely tartalmazta azt, hogy milyen mûszaki (formátum, fajsúly, márkanév) csoportosításban kéri megajánlani ezt a terméket.<br>
E fejezetben adott tájékoztatást az ajánlatkérõ az univerzális felhasználású irodagéppapírokra vonatkozó opciós ajánlattételrõl az alábbiak szerint: "Az ajánlattevõ opcióként ajánlhatja színes másoló papírok szállítását a fent meghatározott felhasználási területre, illetve fajtánként 3-3-féle, színes másolásra alkalmas papír szállítását, valamint 100 g/m2-nél nagyobb, de legfeljebb 140 g/m2 négyzetméter-tömegû, a fenti mûszaki leírásnak megfelelõ papírok, valamint bankposta és átütõ papírok szállítását."<br>
A dokumentáció 4. fejezetében az árakkal és díjakkal kapcsolatban az ajánlatkérõ elõírta, hogy az ajánlattevõnek meg kell határoznia a termék árát a C jelû melléklet szerinti adattáblában, és külön kérte megadni a szállítási díjat, valamint az árkövetés mértékét.<br>
A dokumentáció 5. fejezetében az ajánlatkérõ részletesen ismertette, hogy az ajánlatokat hogyan bírálja el.<br>
Az ajánlatban szereplõ, a különbözõ termékcsoportokra vonatkozó árakat aszerint veszi figyelembe, hogy az adott termék milyen súllyal szerepelt a megelõzõ egyéves idõszakban az ajánlatkérõ által képviselt intézmények beszerzéseiben. Ennek alapján megadta a termékcsoportokhoz tartozó súlyszámokat.<br>
A termékek árait termékcsoportonként átlagolja, majd ezeket az átlagárakat a szállítási díjjal és az ajánlattevõ által megadott árkövetés mértékével korrigálja, az így kapott korrigált átlagárakat termékcsoportonként úgy pontozza, hogy a legkedvezõbb korrigált átlagárra 10 pontot ad, a többire arányosan kevesebbet. A pontozási tartomány 1-tõl 10-ig terjed. A termékcsoportonként kiosztott pontszámokat megszorozza a termékcsoporthoz tartozó súlyszámmal. Az ajánlatokat a szorzatok összege alapján értékeli, a legmagasabb pontszámot elérõ ajánlattevõ a nyertes.<br>
Az univerzális irodagéppapírok esetében a termékcsoport átlagárát a termékcsoporton belüli - a dokumentációban megadott - úgynevezett belsõ súlyszámokkal számított súlyozott átlag adja. Ismertette az ajánlatkérõ a dokumentációban a szállítási díj mértékének, az árkövetésnek az értékelését, számítását. Közölte, hogy a végsõ pontszámot 4 tizedes jegyig vizsgálja, az összehasonlítás ezen formátumban megjelenõ kerekített értékek alapján történik. Egyenlõ pontszám esetén a Kbt. rendelkezései az irányadóak.<br>
Az ajánlattételi határidõben, 2002. május 7-ig két ajánlat érkezett. A Buda-Piért Kereskedelmi Kft. és az I.P.S. Kereskedelmi és Szolgáltató Kft. közösen, valamint az ÁPISZ Rt. és az Europapier Hungária Kft. közösen nyújtottak be ajánlatot.<br>
Az ajánlatkérõ 2002. május 16-án felvilágosítást kért a Buda-Piért Kereskedelmi Kft.-tõl a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján, mivel a cégszerûen aláírt dokumentumain a cég bélyegzõje mellett szerepel az átalakulás alatt bélyegzõ is. Arra vonatkozóan kért nyilatkozatot, hogy az átalakulás alatt jelzés milyen változásokra vonatkozik a cég adataiban.<br>
A Buda-Piért Kereskedelmi Kft. 2002. május 17-én kelt válaszában közölte, hogy az átalakulás alatt jelzés folyamatban lévõ átalakulásra vonatkozik, melynek eredményeként a cég adataiban - amelyeket a hatályos cégkivonat tartalmaz - a cég jogelõdjeinek száma és a cég fióktelepeinek száma fog növekedni. Az átalakulás beolvadás oly módon, hogy az eddig is a Buda-Piért Kereskedelmi Kft. tulajdonában álló cégek olvadnak be a Buda-Piért Kereskedelmi Kft.-be. Általános jogutódjuk a Buda-Piért Kereskedelmi Kft. lesz, azok pedig megszûnnek.<br>
Tájékoztatta az ajánlatkérõt, hogy az átalakulásra vonatkozó hivatalos hirdetmény másodszor a Cégközlöny 2002. április 18-i 16. számában jelent meg.<br>
Az ajánlatkérõ az ajánlatokat elbírálta, majd 2002. május 22-én kihirdette az eljárás eredményét. A II. r. kérelmezõk, mint közös ajánlattevõk nyertesként, az I. r. kérelmezõk, mint közös ajánlattevõk a nyertest követõ legkedvezõbb ajánlatot tevõként kerültek kihirdetésre.<br>
Az ajánlatkérõ az összegezésben ismertette az értékelés módszerét, amelynek eredményeként az I. r. kérelmezõk közös ajánlata 10 pontot, míg a II. r. kérelmezõk közös ajánlata 9,2939 pontot kapott. Az ajánlatkérõ megállapította, hogy az árra vonatkozó eredmények közti eltérés a két ajánlattevõ ajánlatában 10%-on belül van, és a további értékelés során alkalmazta a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) és (4) bekezdésében foglaltakat. Megállapította, hogy az I. r. kérelmezõk mint közös ajánlattevõk ajánlatában a belföldön foglalkoztatottak által elõállított érték a kamarai igazolás szerint 58,08%. A II. r. kérelmezõk, mint közös ajánlattevõk ajánlatában ez az érték 78,63%. Mivel ez utóbbi ajánlattevõk esetében a belföldön foglalkoztatottak által elõállított érték magasabb, az ajánlatkérõ a Kbt. 59. § (4) bekezdésében foglaltak szerint a II. r. kérelmezõket mint közös ajánlattevõket választotta ki az eljárás nyerteséül.<br>
Az ajánlatkérõ 2002. május 23-án írásban nyilatkozatot kért a nyertestõl a kis-, illetve középvállalkozói körbe tartozásáról.<br>
Az ajánlatkérõ az ajánlattevõk számára egymás ajánlataiba betekintést engedett 2002. május 22-én és 28-án.<br>
Az I. r. kérelmezõk 2002. május 28-án nyújtottak be közös jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson kiegészítettek, módosítottak és pontosítottak. Kérték, hogy a Döntõbizottság állapítsa meg a jogsértést, semmisítse meg az ajánlatkérõ döntését, kötelezze az ajánlatkérõt az eljárás költségeinek viselésére. Ideiglenes intézkedésként kérték az eljárást lezáró szerzõdés megkötésének megtiltását.<br>
Elõadták, hogy az eredményhirdetéskor az ajánlatkérõ nem nyilatkoztatta meg az eljárás nyertesét arról, hogy mikro-, kis- vagy középvállalkozásnak minõsül-e, ezzel az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) bekezdését.<br>
Sérelmezték az ajánlatkérõ értékelését. Elõadták, hogy az õ ajánlatuk kapta a maximum pontszámot, mivel a legkedvezõbb árat ajánlották. A nyertesnek ehhez képest 0,7 ponttal, 7%-kal volt magasabb az ára.<br>
Az ajánlatkérõ tévesen alkalmazta a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) és (4) bekezdését, mivel ezt csak az értékelési pontszám kialakításakor kell alkalmazni és csak a belföldi hozzáadott értéket tartalmazó és azt nem tartalmazó ajánlatok viszonylatában. Feltétele a (2) bekezdés alkalmazásának tehát az, hogy legyen olyan ajánlat, amelyik nem felel meg a preferenciális elveknek. Mindkét ajánlat tartalmazta a kamarai igazolást arra vonatkozóan, hogy a belföldön foglalkoztatottak által elõállított érték meghaladja az árubeszerzés tárgya értékének 50%-át, így már a Kbt. 59. § (2) bekezdésének alkalmazására sem lett volna mód. A Kbt. 59. § (2) és (4) bekezdéseinek alkalmazása lépcsõzetes, mivel az 59. § (4) bekezdését akkor kell alkalmazni, ha több olyan, belföldi hozzáadott értéket tartalmazó ajánlat áll szemben ilyen értéket nem tartalmazó és 10%-nál nem kedvezõbb árat kínáló ajánlattal, amelyek a belföldi hozzáadott értéket nem egyenlõ mértékben tartalmazzák.<br>
Megítélésük szerint az ajánlatkérõnek saját elbírálási szempontja és a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(7) bekezdése és az 59. § (1) bekezdésében foglaltak alapján kellett volna döntenie az eljárás nyertesérõl.<br>
A jogorvoslati eljárás során tartott tárgyaláson, 2002. június 18-án kérelmüket kiegészítették a következõkkel.<br>
Alapvetõen továbbra is az ajánlatkérõ értékelését vitatják, ennek egy további indoka az, hogy a II. r. kérelmezõk ajánlata érvénytelen. A II. r. kérelmezõk közös ajánlatot nyújtottak be, így mindkettõjüknek minden tekintetben önállóan is meg kell felelniük az ajánlati felhívásban foglaltaknak, hiszen az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésében foglaltak alól sem az ajánlati felhívásban, sem a dokumentációban nem adott felmentést, és az sem szerepel az ajánlati felhívás 16. pontjában, hogy az ott elõírtakat közös ajánlat esetén kizárólag a termékre és nem az ajánlattevõkre kell alkalmazni. Az ÁPISZ Rt. nem tett eleget az ajánlati felhívás 16.1. e) pontjában foglaltaknak, a 16.4. pontban foglaltaknak pedig csak részben tett eleget, mivel az ott megkövetelt nyilatkozatok egy része tartalmilag hiányos, ezért az ajánlatuk érvénytelen.<br>
Másodlagosan indítványozták, hogy amennyiben a Döntõbizottság kellõen alaposnak találja a II. r. kérelmezõk közös jogorvoslati kérelmét, és ennek alapján az õ közös ajánlatukat érvénytelennek minõsíti, akkor kérik, hogy a II. r. kérelmezõk közös ajánlatát is minõsítse a Döntõbizottság érvénytelennek, mivel a II. r. kérelmezõk ajánlatában is szerepel opciós ajánlatként hatféle Xerox termék. Annak ellenére kérik ezt, hogy a megítélésük szerint ezek a termékek megfelelnek a kiírásnak.<br>
A Döntõbizottság 2002. május 30-án hozott D.307/3/2002. számú határozatában ideiglenes intézkedésként megtiltotta az eljárását lezáró szerzõdés megkötését.<br>
A II. r. kérelmezõk 2002. június 6-án nyújtottak be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson pontosítottak. Kérték a jogsértés megállapítását, a jogsértõ költségekben történõ marasztalását.<br>
Kérelmük indokaként elõadták, hogy az ajánlatkérõnek az I. r. kérelmezõk közös ajánlatát érvénytelennek kellett volna nyilvánítania, amelyre vonatkozóan négy okot jelöltek meg. Elõadták, hogy az I. r. kérelmezõk közös ajánlatában szereplõ Xerox Colotech univerzális papír nem felel meg a kiírásban meghatározott állami normatívának, mivel a papír simasága max 20 s, ami azt jelenti, hogy egyes lapok 20 s alatti értékûek. Ennek igazolására igazságügyi szakértõi véleményt csatoltak be. Tekintettel arra, hogy részajánlatot nem lehetett tenni, így ezáltal a teljes ajánlat érvénytelen.<br>
Nem csatolták az I. r. kérelmezõk az ajánlatukban a Xerox Colotech univerzális papírra vonatkozóan a gyártótól származó mûszaki leírást, helyette csak a forgalmazótól származó mûszaki leírás szerepel az ajánlatban.<br>
Nem tett eleget a Buda-Piért Kereskedelmi Kft. az ajánlati felhívás 16.1. a) pontja szerinti azon elõírásnak, hogy az aktuális változások bejegyzéséül szolgáló okiratokat is csatolni kellett, ezért az ajánlat érvénytelen. A kft. a folyamatban lévõ átalakulásáról semmilyen iratot nem csatolt. Álláspontjuk szerint a felhívás alapján minden, az átalakulással kapcsolatban a cégbírósághoz benyújtandó okiratot csatolni kellett volna. A Buda-Piért Kereskedelmi Kft. 2002. április 18-i cégkivonata szerint el nem bírált módosítás nincs folyamatban, pedig az átalakulás az ajánlat benyújtásakor is fennállt. Becsatolták a kérelmükhöz - többek között - az egyesülés bejegyzésére vonatkozó, a Buda-Piért Kft., a Hírös-Piért Kft. és az Észak-Piért Kft. közös változásbejegyzési kérelmét, amelyet 2002. április 22-én érkeztetett a Fõvárosi Bíróság Cégbírósága.<br>
Érvénytelen azért is az I. r. kérelmezõk ajánlata, mert az nem felel meg az ajánlati dokumentáció 2. fejezete 5. bekezdésében meghatározott formai követelményeknek. A gazdasági társaságokról szóló 1997. évi CXLIV. törvény (a továbbiakban: Gt.) 60. § (4) bekezdésében foglalt követelmény teljesítésének általánosan elfogadott módja ugyanis az, hogy a cég iratain és a hivatalos pecsétjén is feltünteti az "átalakulás alatt" jelzést. Megítélésük szerint ennek alapján nem tekinthetõk hitelesnek azok az iratok, amelyeken a Buda-Piért Kereskedelmi Kft. pecsétje nem tartalmaz az átalakulásra utalást. Ahogyan az ajánlatban a Buda-Piért Kereskedelmi Kft. használta az átalakulás alatt jelzést, az nem felel meg a Gt. 60. § (4) bekezdésében foglalt azon követelménynek, hogy az átalakulást a cég iratain egyértelmûen jelezni kell. Vannak ugyanis olyan iratok az ajánlatban, ahol az ajánlattevõ cégek neve között középen található az átalakulás alatt jelzés, így nem állapítható meg, hogy az melyik cégre is vonatkozik.<br>
Az ajánlatkérõ az írásban tett érdemi észrevételeiben és a jogorvoslati eljárás során tett nyilatkozataiban a kérelmek elutasítását kérte. Elõadta, hogy a Kbt. elõírása alapján a Kbt. 59. § (2) (6) bekezdése az ajánlati felhívás részét képezi. A Kbt. lehetõséget biztosít az ajánlatkérõ számára, hogy az összességében legelõnyösebb ajánlat vagy a legalacsonyabb ellenszolgáltatás szempontja alapján bírálja el az ajánlatokat. Megítélése szerint ezen utóbbi szempont esetén is lehetõség van a Kbt. 59. § (2) (4) bekezdés alkalmazására.<br>
Az értékeléssel kapcsolatosan hivatkozott a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. §-</a>ához fûzött indokolásra, miszerint a hazai termékre a versenyben árpreferenciát kell alkalmazni, ha a belföldön foglalkoztatottak által elõállított érték meghaladja az árubeszerzés értékének 50%-át, ekkor az árra vonatkozó ajánlatot legfeljebb 10%-os mértékû eltérés esetén egyenértékûnek kell tekinteni. Az ilyen feltételnek megfelelõ ajánlatok közül azt kell elõnyben részesíteni, amelyiknél ez az érték magasabb. Az ajánlatkérõ tárgyaláson tett nyilatkozata szerint a Kbt. 61. § (4) bekezdése nem állapít meg az ajánlatkérõre vonatkozóan kötelezettséget. Észlelték, hogy az eredményhirdetéskor a nyertes ajánlattevõ nem nyilatkozott arról, hogy a kis- és középvállalkozásokról, fejlõdésük támogatásáról szóló törvény szerint milyen vállalkozásnak minõsül, ezért másnap errõl írásban kértek tõle nyilatkozatot. Elõadta, hogy az ajánlati felhívás 16.1. e) pontjában és a 16.4. pontjában foglaltak nem az ajánlattevõk alkalmasságával kapcsolatban kerültek elõírásra, hanem a termékekre vonatkozóan, így az itt elõírtakat közös ajánlattétel esetén nem kellett mindkét ajánlattevõnek külön-külön teljesítenie.<br>
Elõadta, hogy megítélésük szerint a Xerox Colotech papír simasága a normatívában megfogalmazott minimális 20 s-os értéknek megfelel, így azt elfogadták.<br>
Elõadta, hogy az I. r. kérelmezõk ajánlata 429. oldalán található, a Xerox Colotech papír technikai paramétereit tartalmazó iratot a Xerox Magyarország Kereskedelmi Kft. mint forgalmazó állította ki, de az adatok származásáról az alábbiak szerint nyilatkozik: ezen adatok a Xerox Papírfejlesztési Kutató Központja által kiadott angol nyelvû információknak megfelelõek. A felhívásban nem a gyártó által kiállított, hanem a gyártótól származó gyártói minõségi specifikációt kértek, ezért ez a felhívás feltételeinek megfelelt.<br>
Álláspontjuk szerint a 16.1. a) pontban kért, az aktuális változások bejegyzéséül szolgáló okirat a változás bejegyzése iránti kérelem. Taggyûlési jegyzõkönyvek, egyesülési szerzõdés stb. csatolását nem kérték. A Buda-Piért Kereskedelmi Kft. és a beolvadó társaságok 2002. március 22-én hoztak határozatot az egyesülési szerzõdés megkötésérõl, ettõl számítva hatvan napon belül kell elõterjeszteni a cégbíróságon az átalakulás bejegyzése iránti kérelmet. A Buda-Piért Kereskedelmi Kft. 2002. május 21-ig nyújthatta be ezt a kérelmet, így a 2002. május 7-én benyújtott ajánlatban ezt még nem kellett csatolnia. A jogorvoslati eljárás során tartott tárgyaláson kifejtette, hogy arról nem volt tudomásuk, miszerint a Buda-Piért Kereskedelmi Kft. már 2002. április 22-én benyújtotta a változásbejegyzés iránti kérelmet, ez számukra új információ, errõl a döntéskor nem tudtak, így a döntésük jó. Megítélésük szerint a Buda-Piért Kereskedelmi Kft. hivatalos pecsétje a beolvadás miatt nem változott, eredeti pecsétjét továbbra is használhatta. Az átalakulás alatt jelzést minden, cégszérû aláírással kért iraton alkalmazta, így az ajánlata érvényes.<br>
Az I. r. kérelmezõk a II. r. kérelmezõk jogorvoslati kérelmére tett észrevételükben elõadták, hogy a Xerox Colotech papír az elõírt mûszaki követelményeknek megfelel, ez kiderül a Xerox Magyarország Kft. által kiállított gyártói-forgalmazói igazolásból, amelyet az észrevételükhöz mellékeltek. Az ajánlati dokumentáció 16.4. pontjában elõírt minõségi specifikáció igazolására valamennyi Xerox termék vonatkozásában kizárólag a Xerox Magyarország Kft. jogosult Magyarországon.<br>
Az átalakulással kapcsolatban elõadták, hogy a becsatolt cégkivonat a valóságnak megfelelõ jelzéssel volt ellátva. Az átalakulással összefüggõ eljárásra a cégbíróság jogosult akkor, ha az erre irányuló kérelmet elõterjesztették. Az átalakulást kifejezetten jelezték az ajánlatukban, és valamennyi lapot ellátták az ajánlattevõ hivatalos pecsétjével és az ajánlatot aláíró szignójával.<br>
A jogorvoslati eljárás során tartott tárgyaláson kifejtették, hogy ajánlatuk megfelelt az ajánlati felhívás 16.1. a) pontjában foglaltaknak. A Buda-Piért Kereskedelmi Kft.-nek az ajánlatban csatolt - általuk hatályosnak ítélt - cégkivonata végén az szerepelt, hogy cégügyben el nem bírált módosítás nincs folyamatban, ennek következtében az ajánlati felhívás 16.1. a) pontja második mondatrésze - miszerint az aktuális változások bejegyzésérõl szóló okiratokat is csatolni kell - rájuk már nem vonatkozott.<br>
A II. r. kérelmezõk az I. r. kérelmezõknek a jogorvoslati eljárás során tartott tárgyaláson elõterjesztett kiegészítésével és másodlagos kérelmével kapcsolatban elõadták, hogy azok elkéstek, mivel az ajánlatkérõ 2002. május 22-én és 28-án biztosított betekintést az I. r. kérelmezõk számára az õ ajánlatukba, az I. r. kérelmezõk ekkor szereztek tudomást azokról a tényekrõl, amelyekre hivatkoznak. Elõadták továbbá azt is, hogy a Xerox Colotech papírt õk csak opcióként ajánlották, amire nem vonatkoztak a mûszaki és egyéb elõírások, ezt az értékelés során nem kellett figyelembe vennie az ajánlatkérõnek, így nem is lehet az ajánlatuk érvénytelen.<br>
A Döntõbizottság az I. r. kérelmezõk kérelme alapján D.307/2002. számon és a II. r. kérelmezõk kérelmére D.332/2002. számon indult ügyeket D.332/2002. számon egyesítette 2002. június 10-én.<br>
A Döntõbizottság megállapította, hogy az I. r. kérelmezõk kérelme alaptalan, a II. r. kérelmezõk kérelme alapos.<br>
A Döntõbizottságnak elsõdlegesen azt kellett vizsgálnia, hogy az I. r. kérelmezõk kérelme határidõben került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Az I. r. kérelmezõk 2002. május 28-án nyújtották be jogorvoslati kérelmüket, amelyben az ajánlatkérõ eljárást lezáró döntését a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2), (4) bekezdése jogsértõ alkalmazása miatt vitatták. A 2002. június 18-án elõterjesztett kiegészítõ kérelmükben és a másodlagos indítványukban azt tartották jogsértõnek, hogy az ajánlatkérõ a nyertes ajánlattevõ ajánlatát nem minõsítette érvénytelennek, holott az nem felelt meg az ajánlati felhívás 16.1. e), 16.4. pontjában, illetve az univerzális irodagéppapírra vonatkozó opciós ajánlata tekintetében a dokumentációban elõírt mûszaki követelményeknek.<br>
Álláspontjuk szerint a kiegészítõ és a másodlagos kérelmük nem késett el, mivel azt a 90 napos határidõben terjesztették elõ.<br>
A Döntõbizottság szerint a Kbt. kétféle határidõt állapít meg jogorvoslati kérelem elõterjesztésével kapcsolatban. A 90 napos (objektív) határidõt a jogsértõ esemény bekövetkezésétõl, a másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ kérelme benyújtásával, a kérelme elkésett.<br>
A Döntõbizottság megállapította az ajánlatkérõ által becsatolt iratok alapján, hogy az I. r. kérelmezõk 2002. május 28-án tekintettek bele a II. r. kérelmezõk ajánlatába. Ekkor már biztosan ismerték azokat az adatokat, amelyekre a II. r. kérelmezõk ajánlata érvénytelenségét, azaz a jogsértést alapítják, a Döntõbizottság álláspontja szerint ez az idõpont a jogsértésrõl történõ tudomásszerzés idõpontja. Ehhez az idõponthoz képest a jogorvoslati kérelem elõterjesztésére nyitva álló 15 napos szubjektív határidõ 2002. június 12-én letelt. Az I. r. kérelmezõk a kérelmüket 2002. június 18-án terjesztették elõ, így az elkésett. Nincs relevanciája annak, hogy az I. r. kérelmezõk a 90 napos határidõt nem lépték túl a kérelem elõterjesztésével.<br>
A fentiek alapján a Döntõbizottság az I. r. kérelmezõk jogorvoslati kérelmének a II. r. kérelmezõk ajánlata érvénytelenségére vonatkozó részét elkésettség miatt elutasította, így e kérelemrész érdemi vizsgálatnak eljárásjogi akadálya van.<br>
Az I. r. kérelmezõk határidõben elõterjesztett kérelmükben kifogásolták, hogy az eredményhirdetéskor az ajánlatkérõ nem nyilatkoztatta meg az eljárás nyertesét arról, hogy mikro-, kis- vagy középvállalkozásnak minõsül-e, ezzel az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(4) bekezdése szerint az eredményhirdetésen az eljárás nyertese nyilatkozik arról, hogy a kis- és középvállalkozásokról, fejlõdésük támogatásáról szóló törvény (a továbbiakban: Kkvt.) szerint mikro-, kis- vagy középvállalkozásnak minõsül-e.<br>
A Döntõbizottság megállapította, hogy a nyertes ajánlattevõ az eredményhirdetésen részt vett, ott azonban nem nyilatkozott a Kkvt. szerinti minõsítésérõl. Ez 2002. május 23-án, az ajánlatkérõ írásbeli felhívására történt meg. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése azt a kötelezettséget rója az ajánlatkérõre, hogy az eredményhirdetéstõl számított öt munkanapon belül készítse el a tájékoztató eljárás eredményérõl címû anyagot, amelynek 5. b) pontjában közölni kell a nyertes ajánlattevõ Kkvt. szerinti minõsítését is, tehát ezt az adatot legkésõbb a tájékoztató elkészítéséig az ajánlatkérõnek be kell szereznie. Nem határozza azonban meg a Kbt. azt, hogy ezt az adatot milyen módon és mikor kell beszereznie az ajánlatkérõnek. Ennek egy lehetséges módja az, hogy a nyertes ajánlattevõ - ha képviselõje részt vesz az eredményhirdetésen és megfelelõ információkkal rendelkezik - az eredményhirdetéskor nyilatkozik errõl. A Döntõbizottság álláspontja szerint azonban a Kbt. 61. § (4) bekezdése nem fogalmaz meg az ajánlatkérõ számára kötelezettséget a tekintetben, hogy az eredményhirdetéskor nyilatkoztassa a nyertes ajánlattevõt arról, hogy a Kkvt. szerint milyen vállalkozásnak minõsül.<br>
Ennek elmaradásával az ajánlatkérõ nem követett el jogsértést.<br>
A határidõben benyújtott, az eljárást lezáró döntésre vonatkozó jogorvoslati kérelmek közül a II. r. kérelmezõk az I. r. kérelmezõk ajánlatának érvényességét, míg az I. r. kérelmezõk az ajánlatkérõ értékelésének helyességét vitatták a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2), (4) bekezdésének alkalmazása miatt. A Döntõbizottság elõször az érvényességre vonatkozó kérelmet vizsgálta, tekintettel arra, hogy a Kbt. 53. § (2) bekezdése értelmében az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. E rendelkezés alapján az értékelésbe már csak az érvényes ajánlatok vonhatók be.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A Kbt 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A II. r. kérelmezõk kérelme szerint az I. r. kérelmezõk ajánlata érvénytelen. Ennek több indokát is ismertették.<br>
A kérelem szerint a Xerox Colotech univerzális papír nem felel meg a kiírásban meghatározott állami normatívának a simaság tekintetében.<br>
A Döntõbizottság megállapította, hogy az I. r. kérelmezõk ajánlata 429. oldalán valóban max. 20 s szerepel a simaságot illetõen, azonban a matematika szabályai szerint ez az érték még benne van a 20-30 s tartományban, ezzel az ajánlat teljesíti a dokumentációban foglalt követelményeket.<br>
A II. r. kérelmezõk kifogásolták azt, hogy az I. r. kérelmezõk ajánlatában a Xerox Colotech univerzális papírra vonatkozóan nem a gyártótól származó mûszaki leírás, hanem csak a forgalmazótól származó mûszaki leírás szerepelt.<br>
A Döntõbizottság megállapította, hogy az I. r. kérelmezõk ajánlata 237. oldalán valóban a Xerox Magyarország Kft. által kiállított mûszaki leírás található. A Döntõbizottság álláspontja szerint ez a nyilatkozat megfelel az ajánlati felhívás 16.4. pontjában foglaltaknak, mivel az ajánlatkérõ csak azt határozta meg, hogy a gyártótól származó specifikációt kér, nem pedig a gyártó által kiállítottat.<br>
A II. r. kérelmezõk szerint az érvénytelenséget az is megalapozza, hogy az I. r. kérelmezõk ajánlata nem felel meg az ajánlati dokumentáció 2. fejezet 5. bekezdésében foglaltaknak. Nem tekinthetõk hitelesnek azok az iratok, amelyeken a Buda-Piért Kereskedelmi Kft. pecsétje nem tartalmaz az átalakulásra utalást. Hivatkoztak arra is, hogy a Buda-Piért Kereskedelmi Kft. az átalakulás alatt jelzést nem Gt. elõírásainak megfelelõen használta.<br>
A Döntõbizottság megállapította, hogy az ajánlatkérõ az ajánlattal kapcsolatos formai követelményként írta elõ azt, hogy az ajánlat valamennyi lapját az ajánlattevõ hivatalos pecsétjével kell ellátni.<br>
A Gt. 60. § (4) bekezdése a következõket tartalmazza: az átalakulással létrejövõ gazdasági társaság elõtársaságként nem mûködhet. Erre tekintettel a jogutód gazdasági társaság mûködése megkezdésének idõpontja nem lehet korábbi idõpont, mint a cégbejegyzést követõ nap. A jogutód gazdasági társaság cégbejegyzéséig a gazdasági társaság a bejegyzett gazdasági társasági formájában folytatja tevékenységét. A gazdasági társaság iratain és a megkötött jogügyletek során az átalakulás folyamatban létét kifejezetten jelezni kell.<br>
A Döntõbizottság álláspontja szerint a Buda-Piért Kereskedelmi Kft. hivatalos pecsétje az átalakulás folyamatban léte ellenére nem változott, hiszen nem arra vonatkozik a Gt. fenti elõírása, hogy a hivatalos bélyegzõt kell kiegészíteni az átalakulás alatt jelzéssel. A Döntõbizottság megállapította, hogy az I. r. kérelmezõk ajánlatuk valamennyi lapját a BudaPiért Kereskedelmi Kft. feliratú bélyegzõ lenyomatával látták el, így az ajánlati dokumentáció 2. fejezete 5. bekezdésében foglalt formai elõírást nem sértették meg.<br>
Az I. r. kérelmezõk ajánlatából egyértelmûen kiderül, hogy a Buda-Piért Kereskedelmi Kft. áll átalakulás alatt, a cégszerûen aláírt iratain feltüntette az átalakulás alatt jelzést.<br>
A II. r. kérelmezõk hivatkoztak arra is a kérelmükben, hogy nem tettek eleget az I. r. kérelmezõk az ajánlati felhívás 16.1. a) pontja szerinti elõírásnak, hiszen a Buda-Piért Kereskedelmi Kft. folyamatban lévõ átalakulásáról semmilyen iratot nem csatoltak.<br>
Az ajánlatkérõ az ajánlati felhívás 16.1. a) pontjában egyrészt 30 napnál nem régebbi cégkivonat, másrészt az aktuális változások bejegyzéséül szolgáló okirat csatolását kérte, nyilvánvalóan azért, mert úgy ítélte meg, hogy e két dokumentum alapján kaphat képet a cég hatályos állapotáról, adatairól, mivel a cégkivonat kiállítása és az ajánlat benyújtása közötti idõszak változásairól az utóbbi okirat adhatott számára tájékoztatást. Ezen az iraton az ajánlatkérõ - nyilatkozata szerint - a változásbejegyzési kérelmet értette. A Buda-Piért Kft.-nek az ajánlatban csatolt cégkivonata 2002. április 18-án került kiállításra, így az megfelelt az ajánlati felhívásban foglaltaknak, mivel 30 napnál nem régebbi volt. E cégkivonat szerint 2002. április 18-án cégügyben el nem bírált módosítás nem volt folyamatban. A Buda-Piért Kereskedelmi Kft. 2002. április 22-én változásbejegyzési kérelmet nyújtott be a cégbírósághoz a Hírös Piért Kereskedelmi Kft.-vel és az Észak-magyarországi Piért Kereskedelmi és Szolgáltató Rt.-vel közösen az egyesülésük oly módon történõ bejegyzése iránt, hogy e két utóbbi cég a Buda-Piért Kereskedelmi Kft.-be, mint általános jogutódba beolvad. Az átalakulással kapcsolatban az I. r. kérelmezõk ajánlata semmilyen okiratot nem tartalmazott. A Döntõbizottság álláspontja szerint a fentiek alapján az I. r. kérelmezõk ajánlata nem felelt meg az ajánlati felhívás 16.1. a) pontjában foglaltaknak, mivel az ajánlatnak az aktuális változások bejegyzéséül szolgáló okiratot is tartalmaznia kellett volna.<br>
Nem fogadta el a Döntõbizottság az I. r. kérelmezõk álláspontját, miszerint a Buda-Piért Kereskedelmi Kft.-nek az átalakulással kapcsolatban nem kellett iratokat csatolnia arra tekintettel, hogy az ajánlatban lévõ cégkivonat szerint cégügyben el nem bírált módosítás nincs folyamatban. A Döntõbizottság álláspontja szerint ugyanis az ajánlati felhívás nem kötötte ahhoz az aktuális változásokkal kapcsolatos iratok csatolását, hogy a cégkivonat szerint van vagy nincs folyamatban el nem bírált változás. Az pedig egyértelmû, hogy az ajánlattételi határidõ lejártakor (2002. május 7-én) változás volt folyamatban a Buda-Piért Kereskedelmi Kft. esetében, tehát az ajánlatban csatolni kellett volna az aktuális változások bejegyzéséül szolgáló okiratot, függetlenül attól, hogy a cégkivonat utalt-e a változásra vagy sem.<br>
A fentiek alapján a Döntõbizottság álláspontja szerint az I. r. kérelmezõk ajánlata nem felelt meg az ajánlati felhívás 16.1. a) pontjában foglaltaknak, ezért érvénytelen. Az ajánlatkérõ azonban nem nyilvánította érvénytelennek az ajánlatot, hanem értékelte azt. Az ajánlatkérõ álláspontja szerint a döntése jó volt, mivel annak meghozatalakor nem volt tudomása arról, hogy a Buda-Piért Kereskedelmi Kft. 2002. április 22-én változásbejegyzési kérelmet nyújtott be a cégbírósághoz.<br>
A Döntõbizottság álláspontja szerint jogsértõ volt az ajánlatkérõ döntése az alábbiak szerint.<br>
Az I. r. kérelmezõk közös ajánlatában a Buda-Piért Kereskedelmi Kft. használta az "átalakulás alatt" jelzést. Ezt az ajánlatkérõ is észlelte, ezért kért felvilágosítást az ajánlattevõtõl, ami megerõsítette azt, hogy a Buda-Piért Kereskedelmi Kft. átalakulás alatt áll. Arról is kapott tájékoztatást az ajánlatkérõ, hogy az átalakulásra vonatkozó második hirdetmény 2002. április 18-án megjelent a Cégközlönyben. Az ajánlatkérõ nyilatkozata szerint ennek ellenére azért fogadta el az ajánlatot érvényesnek, mivel a hirdetmény ismeretében tudta, hogy a változásbejegyzési kérelem benyújtására 2002. május 21-ig van lehetõsége a Buda-Piért Kereskedelmi Kft.-nek.<br>
A Döntõbizottság megállapította, hogy az ajánlatkérõ az ajánlati felhívásban 30 napnál nem régebbi cégkivonatot kért, de nem volt elõírás a hatályos cégkivonat csatolása, így a felhívásnak az ajánlattevõ úgy is eleget tudott tenni, hogy az ajánlat benyújtásakor 30 napnál nem régebbi, de a változásra még nem utaló cégkivonatot csatolt. Az a tény tehát, hogy a cégkivonatban "a cégügyben el nem bírált módosítás nincs folyamatban" kitétel szerepelt, nem adhatott alapot az ajánlatkérõnek arra a következtetésre, hogy változás egyáltalán nem lehet folyamatban. A Buda-Piért Kereskedelmi Kft. az ajánlatban az "átalakulás alatt" jelzés használatával és az ajánlatkérõ által feltett kérdésre adott válaszában is egyértelmûen kifejezésre juttatta, hogy átalakulás alatt áll, a cég életében változás van folyamatban. Az ajánlatkérõ ezen adatok ismeretében csak úgy hozhatott volna megnyugtató döntést, ha tudta volna, hogy az ajánlattételi határidõ lejárta elõtt a Buda-Piért Kereskedelmi Kft. beadta-e a változásbejegyzési kérelmet, vagy sem. A kérelmet ugyan 2002. május 21-ig adhatta be a Buda-Piért Kereskedelmi Kft., de ezt megtehette a 60 napos határidõ letelte elõtt bármikor, azaz az ajánlattételi határidõ lejárta elõtt is. Ezt a körülményt, tényt az ajánlatkérõ nem tisztázta, ennek ismerete nélkül döntött az érvényesség kérdésében.<br>
A fentiekben részletezettek alapján tehát az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglaltakat.<br>
A Döntõbizottság érdemben nem vizsgálta az I. r. kérelmezõk jogorvoslati kérelmének a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) és (4) bekezdése alkalmazására vonatkozó részét, mivel a fentiekben foglaltak szerint megállapította, hogy az ajánlatkérõ már azzal jogszabálysértést követett el, hogy az I. r. kérelmezõk ajánlatát nem nyilvánította érvénytelennek, hanem bevonta az értékelésbe, így az értékelés tartalmi helyessége már nem vizsgálható.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a fentiekre tekintettel a Kbt. 88. § (1) bekezdés a), c), d) és h) pontja szerinti jogkövetkezményeket alkalmazta, valamint a Kbt. 88. § (1) bekezdés f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársasság 2001 2002. évi költségvetésérõl szóló 2000. évi CXXXIII. törvény 59. § (2) bekezdése szerint a közbeszerzési jogorvoslati eljárásokban kiszabható bírság legalacsonyabb mértéke 2002. december 31-ig egymillió Ft, természetes személyek tekintetében százezer forint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
Annak ellenére, hogy a fenti jogkövetkezmények alkalmazásával az ajánlatkérõ által elkövetett jogsértés orvosolható volt, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a Döntõbizottságnak bírságot kellett kiszabnia a jogsértés megállapítására tekintettel mind az ajánlatkérõvel, mind a jogsértésért felelõs természetes személlyel szemben.<br>
Az ajánlatkérõ nyilatkozata és a becsatolt iratok szerint a jogsértõ döntésért Schäffer István, a Miniszterelnökség Közbeszerzési és Gazdasági Igazgatósága fõigazgatója a felelõs, ezért a Döntõbizottság vele szemben, mint a jogsértésért felelõs személlyel szemben is bírságot szabott ki.<br>
A Döntõbizottság a bírságok mértékének megállapítása során az eset összes körülményeire figyelemmel a rendelkezõ részben meghatározott összegû bírságok alkalmazását tartotta indokoltnak az ajánlatkérõvel és a jogsértésért felelõs természetes személlyel szemben.<br>
A Döntõbizottság a közbeszerzés értékének a megkötendõ szerzõdésben meghatározott nettó keretösszeget, 3,5 milliárd forintot tekintette. Ezen érték alapján a kiszabható maximális pénzbírság 1,05 milliárd forint, erre tekintettel a Döntõbizottságnak ezen összeg és az egymillió forintos, illetve a százezer forintos legalacsonyabb összeg között kellett a pénzbírságok mértékét megállapítania.<br>
A Döntõbizottság a bírságok kiszabásánál figyelemmel volt arra, hogy a közbeszerzés értéke rendkívül magas, értékelte azonban azt is a Döntõbizottság, hogy az ajánlatkérõ által elkövetett jogsértés a nyertes személyére kihatással nem volt, továbbá azt, hogy - miután az ideiglenes intézkedés következtében az eljárást lezáró szerzõdés megkötésére nem került sor - a jogsértõ döntés megsemmisítésével a jogsértés orvosolható volt. Ugyanakkor a Döntõbizottságnak azt is szem elõtt kellett tartania a jogkövetkezmények alkalmazásakor, hogy a nyertes esetleges visszalépését követõen az érvénytelen ajánlatot tevõvel az ajánlatkérõ ne kössön szerzõdést.<br>
Ezen körülményekre tekintettel az ajánlatkérõ esetében a legalacsonyabb kiszabható bírság mértékét meghaladó, de a maximális kiszabható bírság mértékénél jóval alacsonyabb összegû bírság kiszabását, míg a felelõs személy esetében a legalacsonyabb bírság kiszabását tartotta a Döntõbizottság indokoltnak.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A Döntõbizottság az I. r. kérelmezõk kérelme tekintetében 88. § (1) bekezdés a) pontja szerinti jogkövetkezményt alkalmazta, mivel a kérelmük részben elkésett, részben pedig - a fentiekben ismertetett okból - nem nyerhetett érdemi elbírálást. A Döntõbizottság e tényre tekintettel nem látott lehetõséget az ajánlatkérõnek az I. r. kérelmezõk költségeiben történõ marasztalására.<br>
A Döntõbizottság a II. r. kérelmezõk kérelmének helyt adva megállapította, hogy az ajánlatkérõ a kérelmükben foglalt jogsértést követette el. II. r. kérelmezõk lerótták a 150 000 Ft igazgatási szolgáltatási díjat, más költségigényük a jogorvoslati eljárással kapcsolatban nem merült fel.<br>
A fentiekre tekintettel a Döntõbizottság az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 15.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>