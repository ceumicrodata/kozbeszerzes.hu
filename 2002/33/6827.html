<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6827)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.337/18/2002.<br>
<br>
Tárgy: a "Németh" Kft. kérelmezõ jogorvoslati kérelme Budapest Fõváros Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a "NÉMETH" Nyílászáró Gyártó és Forgalmazó Kft. (5502 Gyomaendrõd, Fõ u. 81/1., képv.: dr. Asztalos Erzsébet jogtanácsos, 1143 Budapest, Stefánia u. 55. III/3.) kérelmezõ kérelme alapján indult jogorvoslati eljárásban, melyet Budapest Fõváros Önkormányzata (1052 Budapest, Városház u. 9 11., képv.: dr. Pap L. Tamás ügyvéd, 1133 Budapest, Pannónia u. 66. VI/2.), mint ajánlatkérõ által "Széchenyi István Gimnázium nyílászárók korszerûsítésének kivitelezési munkái" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) a Kbt. 52. § (2) bekezdés d) pontjára tekintettel a Kbt. 52. § (1) bekezdését, ezért a Döntõbizottság az ajánlatkérõ eljárást lezáró döntését megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki, míg a jogsértésért felelõs személlyel, vagyis dr. Demszky Gábor, Budapest Fõváros fõpolgármesterével szemben 100 000 Ft, azaz egyszázezer forint bírságot szab ki. A Döntõbizottság a kérelmezõ kérelmét egyebekben elutasítja.<br>
A Döntõbizottság kötelezi ajánlatkérõt, valamint dr. Demszky Gábort (Budapest Fõváros fõpolgármesterét), hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2002. március 27. napján a Közbeszerzési Értesítõ (K. É.) 13. számában közzétett ajánlati felhívással nyílt közbeszerzési eljárását indított a rendelkezõ részben meghatározott beszerzés tárgyában.<br>
Ajánlatkérõ a felhívás 11. a) pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. Az ajánlatokat a legalacsonyabb összegû ellenszolgáltatás szempontja alapján kívánta elbírálni. Az ajánlati felhívás 16.10. pontjában ajánlatkérõ elõírta, hogy "Az ajánlatnak tartalmazni kell az ajánlattevõ által megnevezett, kivitelezésért felelõs, irányító szakembere vonatkozásában a beszerzés tárgyának megfelelõ 51/2000. (VII. 9) FVM GM <br>
KöViM együttes rendeletben elõírt, érvényes felelõs mûszaki vezetõi jogosultság igazolását".<br>
A felhívás 16.15. pontja tartalmazza, hogy ajánlatkérõ lehetõséget biztosít a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § szerinti igazolás vagy nyilatkozat utólagos csatolására, valamint egyéb, az ajánlattal kapcsolatos formai hiányosság pótlására. Ajánlatkérõ dokumentációt is készített, amely többek között tételesen tartalmazza a csatolandó dokumentumok jegyzékét, valamint a dokumentáció segédlete a csatolandó dokumentumok formai és tartalmi követelményeinek megfelelõ formanyomtatványokat tartalmaz.<br>
Ajánlattételi határidõre, 2002. május 7. napjára a FIMÜV Rt., a NYÍR-KOMPLETT Kft., a PLANORG 95 Kft., a POLARIS Rt., az EXCLUZÍV-BAU Kft. és a kérelmezõ tett ajánlatot.<br>
Ajánlatkérõ hiánypótlásra hívta fel többek között kérelmezõt is, kérelmezõnél hiányként jelölte meg az ajánlat nem megfelelõ átfûzését, valamint a becsatolton kívül még két, a beszerzés tárgyával azonos referenciáról a referencialevél csatolását. Kérelmezõ a megjelölt hiányosságokat határidõben pótolta.<br>
Ajánlatkérõ az eljárás eredményét 2002. június 6-án hirdette ki nyilvánosan, az eljárás nyertese a POLARIS Rt. lett. Érvénytelen ajánlatot tettek, kérelmezõn kívül a FIMÜV Rt.<br>
A kérelmezõ vonatkozásában az érvénytelenség indoka, ajánlattevõ az ajánlatához nem csatolta a felhívás 16.10. pontja szerinti az ajánlattevõ által megnevezett, kivitelezésért felelõs, irányító szakembere vonatkozásában a beszerzés tárgyának megfelelõ 51/2000. (VII. 9) FVM GM KöViM együttes rendeletben elõírt, érvényes felelõs mûszaki vezetõi jogosultság igazolását. A szerzõdés teljesítésére alkalmatlan a NYÍR-Komplett Kft. és a Planorg '95 Kft.<br>
Kérelmezõ 2002. június 7-én nyújtotta be jogorvoslati kérelmet a Döntõbizottsághoz, melyben sérelmezte ajánlatkérõ azon döntését, hogy ajánlata érvénytelen azzal az indokkal, hogy nem csatolta a felhívás 16.10. pontja szerinti felelõs vezetõ jogosultság igazolását. Kérelmében kifejtette, hogy eleget tettek a felhívás követelményének, hiszen a felelõs mûszaki vezetõ vezetõi jogosultságot a névjegyzéki szám megjelölésével igazolták. Másodsorban elõadta kérelmezõ, ha ajánlatkérõ hiányolta az ajánlatukban a felbontás során a névjegyzékbe történõ felvételrõl hozott határozatot, úgy azt - miután hiánypótlásra lehetõséget adott - hiánypótlás keretében kellett volna kérnie. Kérelmezõ megítélése szerint ajánlatkérõ döntése elsõsorban azért jogsértõ, mivel az ajánlat nem szenvedett a megjelölt hiányban, a felelõs mûszaki vezetõi jogosultság igazolásra került, másodsorban, mivel a hiányként értékelt határozat pótlására nem adott lehetõséget, ezzel megsértette a felhívás 9.1. pontját. Elõadta továbbá, hogy a nyertes ajánlatának elfogadása jogsértõ, mivel a nyertes nem rendelkezik ÉMI-minõsítéssel.<br>
Kérte a Döntõbizottságot, hogy semmisítse meg ajánlatkérõ eljárást lezáró döntését, valamint ideiglenes intézkedés alkalmazásával a szerzõdés megkötésének megtiltását.<br>
A Döntõbizottság 2002. június 11. napján D.337/6/2002. szám alatt meghozott határozatával ideiglenes intézkedéssel a szerzõdéskötést megtiltotta.<br>
Ajánlatkérõ észrevételében kérte a megalapozatlan kérelem elutasítását. Ajánlatkérõ elõadta, hogy a felhívás 16.10. pontjában írta elõ az 51/2000. (VII. 9.) FVM GM KöViM együttes rendeletben az érvényes felelõs mûszaki vezetõi jogosultság igazolását. A névjegyzékbe vételt és annak idõtartamát az építésfelügyeleti szerv határozattal rendeli el és állapítja meg. A jogosultság tehát e határozattal igazolható. Kérelmezõ nem csatolta ajánlatához a határozatot, így nem felelt meg az ajánlati felhívás 16.10. pontjában elõírtaknak. Ajánlatkérõ csak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § szerinti igazolások és nyilatkozatok utólagos csatolására adhat lehetõséget, a felhívás 16. Egyéb információk pontja alatt elõírt igazolások pótlására jogszabályi lehetõség nincs, ezért kérelmezõ ajánlatát a Kbt. 52. § (2) bekezdés d) alapján érvénytelennek kellett nyilvánítani.<br>
Ajánlatkérõ építõipari mûszaki engedélyt, ÉMI-minõsítést ajánlattevõktõl nem kért.<br>
A nyertes POLARIS Rt. a legkedvezõbb összegû ajánlatot tette az alkalmas és érvényes ajánlatot benyújtó ajánlattevõk között.<br>
Egyéb érdekelt: a POLARIS Rt. észrevételében elõadta, hogy ajánlatkérõ az érvényes ajánlatok közül a legalacsonyabb összegû ajánlatot fogadta el. Álláspontjuk szerint a felelõs mûszaki vezetõi jogosultság igazolása a névjegyzékbevételrõl szóló határozattal történhet. A felhívás szerint nem volt kritérium, hogy ajánlattevõknek építõipari mûszaki engedéllyel, ÉMI-minõsítéssel kell rendelkezni. A POLARIS Kft. által megajánlott és gyártandó szerkezetek minden egyes darabja ÉMI által minõsített termék.<br>
A Döntõbizottság megállapította, hogy a kérelmezõ jogorvoslati kérelme részben alapos az alábbiak szerint:<br>
A jelen ügyben a Döntõbizottságnak abban a kérdésben kellett állást foglalnia, hogy a kérelmezõ a felelõs mûszaki vezetõ vezetõi jogosultságát megfelelõen igazolta-e a felhívás 16.10. pontja alapján vagy sem, és ezzel összefüggésben megállapítható-e jogszerûen ajánlatának érvénytelensége.<br>
A közbeszerzési eljárásban az eljárást megindító ajánlati felhívásban van lehetõsége ajánlatkérõnek az ajánlattal kapcsolatos (akár formai, akár tartalmi) elvárásait közölni ajánlattevõkkel. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. Ezen kívül a Kbt. 33. § (1) bekezdése értelmében ajánlatkérõnek az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A közbeszerzési eljárásban az ajánlattevõk számára az ajánlati felhívás ad kellõ eligazítást a tekintetben, hogy az ajánlatukat milyen szempontok figyelembevételével és betartásával készítsék el annak érdekében, hogy eséllyel vehessenek részt a közbeszerzési eljárásban, hiszen a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltak alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A Döntõbizottság álláspontja szerint ajánlatkérõ az ajánlati felhívás 16.10. pontjában nem fogalmazta meg egyértelmûen követelményét arra vonatkozóan, hogy ajánlattevõknek milyen formában, illetve tartalommal kell igazolni a megjelölt felelõs mûszaki vezetõ érvényes vezetõi jogosultságát. Nem osztotta a Döntõbizottság ajánlatkérõ e körben elõadott álláspontját, miszerint abból, hogy megjelölte a vonatkozó rendeletet [az 51/2000. (VII. 9.) FVM GM KöViM együttes rendelet] konkrétan következik, hogy a felelõs mûszaki vezetõi névjegyzékbe történõ felvételrõl szóló határozat csatolásával lehet megfelelõen eleget tenni a felhívás 16.10. pontjának.<br>
Az ajánlatkérõ által hivatkozott "az építõipari kivitelezési, valamint a felelõs mûszaki vezetõi tevékenység gyakorlásának részletes szabályairól és az építési naplóról" szóló 51/2000. (VII. 9.) FVM GM KöViM együttes rendelet a felelõs mûszaki vezetõi tevékenység gyakorlásának részletes feltételeit tartalmazza, szabályozza a felelõs mûszaki vezetõ névjegyzékbe történõ felvétel szabályait, annak menetét stb. A hivatkozott rendelet 6. § (1) bekezdése azt rögzíti, hogy csak az lehet felelõs mûszaki vezetõ, akit felvettek a felelõs mûszaki vezetõi névjegyzékbe. A rendelet 10 12. §-ai foglalkoznak a névjegyzékkel, a névjegyzéket vezetõ szervvel, törlés szabályaival rögzítve a felvétel feltételeit. A névjegyzékbe történõ felvételre a rendelet az államigazgatási eljárás szabályait rendeli alkalmazni, amely alapján a felvételrõl határozatban dönt az illetékes hatóság.<br>
A rendelet azonban nem ad egyértelmû választ arra a kérdésre, hogy mi tekinthetõ az érvényes felelõs mûszaki vezetõi jogosultság igazolására alkalmas okiratnak, illetõleg a jogosultság milyen formában igazolható például egy közbeszerzési eljárásban. A rendelet rögzíti viszont, hogy vezetõi jogosultságának megnevezését és a névjegyzéki számot kell feltüntetni az építési naplóban [rendelet 6. § (2) bekezdés]. A felelõs mûszaki vezetõi tevékenység végzésére vonatkozó jogosultságot a névjegyzéki szám jelenti a rendelet alapján is.<br>
A felelõs mûszaki vezetõi jogosultság igazolásának több módja is lehetséges, történhet ez - a teljesség igénye nélkül - természetesen a határozat csatolásával, de megfelelõ igazolási mód lehet például a nyilvános névjegyzék kivonata, a névjegyzéket vezetõ szerv által kiadott nyilatkozat, de a vezetõi jogosultság meglétére vonatkozóan a felelõs mûszaki vezetõ nyilatkozata is.<br>
Ajánlatkérõnek a felhívásban kellett volna megadni egyértelmûen, hogy mit tekint az adott közbeszerzési eljárásban a felelõs vezetõi jogosultság igazolására (formailag és tartalmilag) megfelelõ iratnak, ugyanis a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján akkor érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése kimondja továbbá, hogy ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek, az érvénytelenségi okokat pedig a Kbt. 52. § (2) bekezdése határozza meg, ami azt is jelenti, hogy csak az ott felsorolt esetek fennállása mellett állapítható meg érvénytelenség a közbeszerzési eljárásban.<br>
Az érvénytelenség megállapításán túl jelentõsége van a fent kifejtetteknek azon okból is, hogy ajánlatkérõ a felhívásban lehetõvé tette a hiánypótlást - amely lehetõséggel élt is - az eljárásban, azonban e körben tett elõírásának (formai és tartalmi) megadása hiányában a hiánypótlás körének megállapítása is aggályos lehet.<br>
Jelen ügyben kérelmezõ ajánlata tartalmazta a felelõs mûszaki vezetõnek megjelölt személy nyilatkozatát arról, hogy ellátja a beszerzés tárgya tekintetében a felelõs mûszaki vezetõi feladatokat, továbbá megjelölte a névjegyzéki számát, amely a Döntõbizottság álláspontja szerint megfelelõ igazolási forma a felhívás 16.10. pontjának történõ megfelelés szempontjából. Ajánlatkérõ által a felhívásban nem egyértelmûen megfogalmazott feltételek nem eredményezhetik az ajánlat érvénytelenségét a felhívás és a dokumentációban meghatározott feltételeknek való nem megfelelésre hivatkozással. A nem egyértelmûen megfogalmazott feltétel esetében az eljárásban a döntés meghozatalakor az ajánlattevõk számára elõnyösebb értelmezését kell figyelembe venni.<br>
A fent kifejtett indokok alapján jogsértõ módon járt el ajánlatkérõ, amikor nem fogadta el a felhívás 16.10. pontjában kért jogosultság igazolásaként a kérelmezõ ajánlatában szereplõ felelõs mûszaki vezetõi nyilatkozatot, hanem az ajánlatot a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek minõsítette és az eljárás további szakaszában való részvételbõl kizárta, mivel a Kbt. 53. § (2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak. Miután ajánlatkérõ nem vonta be kérelmezõ érvényes ajánlatát az eljárás további szakaszába, ajánlatkérõnek az eljárás további szakaszában hozott döntései (így az eljárást lezáró döntés) sem tekinthetõek jogszerûnek.<br>
A Döntõbizottság nem találta megalapozottnak a kérelmezõ kérelmét nyertes alkalmatlanságára vonatkozóan az EMI-minõsítés hiányára és az ISO-tanúsítvány nem megfelelõ voltára hivatkozva a az alábbiak szerint:<br>
Ajánlatkérõ a felhívásában nem írta elõ, hogy ajánlattevõk csatolják a mûszaki alkalmasságuk igazolására a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontjában elõírt mûszaki leírások tekintetében a minõségtanúsítási intézménytõl származó tanúsítványt, tehát nem volt elõírás a beépítésre kerülõ nyílászárók tekintetében az ÉMI-minõsítés meglétének igazolása, annak hiánya nem került az ajánlati felhívásban alkalmatlansági feltételként meghatározásra.<br>
Az ÉMI-tanúsítvány hiánya az ajánlatból nem eredményezheti a nyertes ajánlatának sem érvénytelenségét, sem a szerzõdés teljesítésére való alkalmatlanságának megállapítását, így ajánlatkérõ jogszerûen járt el, amikor a nyertes ajánlatát nem minõsítette a szerzõdés teljesítésére alkalmatlannak.<br>
A nyertes ajánlatában szereplõ ISO minõségbiztosítási rendszer tanúsítványa, építõipari fõ- és generálvállalkozás, generálkivitelezésre, megfelel ajánlatkérõ elvárásának, figyelemmel arra a tényre is, hogy a beszerzés tárgya nyílászárók korszerûsítésének kivitelezési munkái.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és f) pontja szerinti jogkövetkezményeket alkalmazta, egyebekben a kérelmet a Kbt. 88. § (1) bekezdés a) pontja alapján elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001 2002. évi költségvetésérõl szóló 2000. évi CXXXIII. tv. 59. § (2) bekezdésben meghatározott legkisebb összeg 1 000 000 Ft, természetes személyek tekintetében 100 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimum összeg alá, így a Döntõbizottság a bírság összegét a törvényi minimum összegében állapította meg. A bírság összegének megállapításánál az eset összes körülményeit figyelembe véve alapvetõen arra volt tekintettel a Döntõbizottság, hogy az alkalmazott jogkövetkezménnyel a megállapított jogsértés kiküszöbölésére ajánlatkérõ részérõl sor kerülhet. A döntés megsemmisítésével az elkövetett jogsértés kiküszöbölhetõvé válik azáltal, hogy a jogsértõen érvénytelennek minõsített ajánlatnak az eljárás további szakaszába történõ bevonásával hozhatja meg az ajánlatkérõ további döntéseit.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjában megfogalmazottak szerint a Döntõbizottság köteles bírságot alkalmazni a jogsértésért felelõs személlyel szemben is, jelen esetben a becsatolt iratok között fellelhetõ ajánlatkérõ által meghozott 6/2001. (III. 14.) Fõv. Kgy. rendelet alapján ajánlatkérõ nevében átruházott hatáskörben a döntés meghozatalára, így a jogsértõnek minõsülõ döntés meghozatalára is egy személyben a fõpolgármester jogosult. A jelen jogorvoslattal érintett jogsértõnek minõsített döntést a fõpolgármester hozta meg, így vele szemben is a törvényi minimumnak megfelelõ mértékû bírságot szabott ki a Döntõbizottság, figyelemmel volt e körben is, hogy a jogsértés reparálható.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 16.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>