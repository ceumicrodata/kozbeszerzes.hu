<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6892)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.378/9/2002.<br>
<br>
Tárgy: a Browning Securite Kft. jogorvoslati kérelme a MÁV Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Browning Securite Védelmi és Szolgáltató Kft. (8500 Pápa, Közép u. 2., a továbbiakban: kérelmezõ) jogorvoslati kérelmét - melyet a MÁV Kórház és Központi Rendelõintézet (1062 Budapest, Podmaniczky u. 109 111., a továbbiakban: ajánlatkérõ) ajánlatkérõ székhelyének teljes körû általános és egészségügyi napi, illetve idõszakos takarítási munkái tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. április 10-én megjelent számában a rendelkezõ részben megjelölt beszerzés tárgyában.<br>
Az ajánlati dokumentáció "Az ajánlat érdemi részei elkészítésének szabályai" címû II. fejezete 12. pontjában ajánlatkérõ kikötötte: "A jelen fejezet elõírásai szerinti sorrendben és tartalommal kell összeállítani az ajánlatot, arra törekedve, hogy az Ajánlattevõ a lehetõ legnagyobb mértékben közelítse meg az ajánlati felhívásban és e fejezetben foglalt elvárásokat." A 12.2. pont szerint az ajánlatnak tartalmaznia kell a dokumentáció 3. sz. melléklete szerinti, az ajánlat lényegi tartalmát ismertetõ felolvasólapot. A 12.3. pontban ajánlatkérõ közölte: "A felolvasólap és az ajánlat részletes tartalma egymástól nem térhet el. Az esetleges érdemi eltérés az érvénytelenség jogkövetkezményét vonja maga után, kivéve a törvény 43. § (7) bekezdésében említett számítási hiba esetét."<br>
A dokumentáció Egyéb szabályok címû V. fejezete tartalmazta az 1 7-ig számozott mellékletek felsorolását. Ezen mellékletek közül az egyes mellékletek megnevezése után zárójelbe tett, vastagított szöveg szerint a 3. sz. melléklet szerinti "Felolvasólap"-ot kellett kitölteni, valamint a 3. sz. melléklet szerinti gép- és eszközlistát és a 4. sz. melléklet szerinti tisztító- és fertõtlenítõszerek listáját. A 7. sz. melléklet a Szerzõdés tervezete volt. Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta, az egyik elbírálási részszempont a hibás teljesítés vagy korrekció esetén vállalt díjcsökkentés mértéke.<br>
Az ajánlattételi határidõre, május 22-re a kérelmezõ, a T.O.M. Controll 2001 Rt., a Plural Servicepool Hungary Rt., a Profi-Komfort Kft., a Hygi-Syncron Kft. és a P. Dussmann Kft. nyújtott be ajánlatot. Ajánlatkérõ a június 23-án tartott eredményhirdetésen a P.Dussmann Kft. "B" változatú ajánlatát hirdette ki nyertesnek. Három ajánlatot érvénytelennek nyilvánított, köztük a kérelmezõét is.<br>
Kérelmezõ június 28-án jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, álláspontja szerint az ajánlatkérõ által közölt indok nem tényszerû és a felolvasólap formai elõírásai szerint vélhetõen több ajánlatot is érvénytelennek kellett volna tekinteni.<br>
A bontási és eredményhirdetési jegyzõkönyvben foglaltak alapján vélelmezte, hogy a nyertes ajánlata szakmai szempontból nem megfelelõ, a fajlagos m2-árak az épület m2-ével és az összárral nem egyeznek, valamint túl nagy különbség van a meglévõ személyzeti létszámadat és a nyertes által megadott létszámadat között.<br>
Kifogásolta, hogy a hibás teljesítés vagy korrekció esetén ajánlott díjcsökkentés mértéke bírálati részszempontból ajánlatkérõ a felhívástól eltérõen - alszempontok alkalmazásával - értékelt.<br>
Kérte a jogsértés megállapítását és az eljárást lezáró döntés megsemmisítését.<br>
Ajánlatkérõ kérte a jogorvoslati kérelem elutasítását.<br>
A kérelmezõ ajánlata érvénytelenségére vonatkozó indokát fenntartotta.<br>
A nyertes ajánlat érvénytelenségének megállapítására vonatkozó kérelemre elõadta, hogy a nyertes a vállalkozási szerzõdéstervezetet a díjcsökkentést illetõ részében üresen hagyta, csak a felolvasólap kitöltése útján tett ajánlatot ebben a kérdésben. Az ajánlata 58. oldalán nyilatkozott, hogy a szerzõdéstervezetet elfogadja. Így fogalmilag kizárt, hogy érdemi eltérés legyen a felolvasólap és a szerzõdéstervezet között.<br>
Ily módon nem volt oka a nyertes ajánlat érvénytelenné nyilvánítására.<br>
A nyertes ajánlat szakmai részét illetõ kérelmezõi felvetést sem fogadta el, közölte, hogy a nyertes teljes körû ajánlatot tett, Európa legkorszerûbb technológiáját alkalmazza.<br>
A hibás teljesítés esetére vállalt díjcsökkentés mértéke bírálati részszempontból való értékelésnél nem vezetett be alszempontot, a kérelmezõ által kifogásolt táblázat egy számítási segédlet.<br>
A T.O.M. Controll Rt. egyéb érdekelt észrevétele szerint ajánlatkérõ döntése helytálló volt, a Hygi-Syncron Kft. viszont aggályait fejezte ki ajánlatkérõ döntésével szemben.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban eddig keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére." Az 52. § (2) bekezdés d) pontja szerint az ezen feltételeknek nem megfelelõ ajánlat érvénytelen.<br>
A Döntõbizottság a dokumentáció elõírásainak tükrében megvizsgálta ajánlatkérõ döntését a kérelmezõ és a nyertes ajánlat érvényessége tekintetében.<br>
A kérelmezõ ajánlata érvénytelenné nyilvánítását ajánlatkérõ azzal indokolta, hogy "a hibás teljesítés vagy korrekció esetén a díjcsökkentés mértéke témakörben az ajánlati dokumentáció II. fejezet 12.3. pontjával ellentétben" adta be ajánlatát. "Mivel az ajánlatából egyértelmûen megállapítható, hogy míg a felolvasólap korlátozás nélkül minden hibás teljesítés esetére 10% díjcsökkentés lehetõségét tartalmazza, addig az ajánlat az ilyen mértékû díjcsökkentést azzal a korlátozással teszi csak lehetõvé, hogy több teljesítési igazolásnak kell »nem megfelelt« minõsítésûnek lennie."<br>
A kérelmezõ által csatolt felolvasólap utolsó mondata így szól: "Hibás teljesítés vagy korrekció esetén a díjcsökkentés mértéke: 10%."<br>
A dokumentáció 7. sz. melléklete szerinti, kérelmezõ által kitöltve benyújtott szerzõdéstervezet 3.3. pontjában ez áll: "Amennyiben több teljesítési igazolás »nem megfelelt« a számla teljes végösszege … 10 … %-kal, azaz … tíz … százalékkal csökkentendõ."<br>
"Amennyiben havonta a teljesítés igazolás kölcsönösen elismerten »nem megfelelt« minõsítésû, a számla teljes végösszege … 3 … %-kal, azaz három százalékkal csökkentendõ."<br>
Ajánlatkérõ a dokumentáció 12.3. pontjában kikötötte, hogy a felolvasólap és az ajánlat tartalma egymástól nem térhet el.<br>
Mint látható, a kérelmezõ ajánlatában a hibás teljesítés esetére a díjcsökkentésre nem ugyanaz a nyilatkozat található a felolvasólapon, mint a szerzõdéstervezetben, tehát az ajánlat a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés második mondata, valamint a dokumentáció 12.3. pontja alapján érvénytelen.<br>
A Döntõbizottság megállapította, hogy ajánlatkérõnek a kérelmezõ ajánlata érvénytelenségét kimondó döntése helytálló volt, ezért a jogorvoslati kérelmet ebben a részében elutasította.<br>
A nyertes nem töltötte ki a szerzõdéstervezetet, csak a dokumentáció 7. sz. melléklete szerinti tartalommal részévé tette ajánlatának. Erre az ajánlattételi módra lehetõsége volt, mert a dokumentáció V. fejezete "Melléklet" címû felsorolása a szerzõdéstervezetre nézve nem tartalmazta a (kitöltendõ) szöveget.<br>
A nyertes által csatolt felolvasólap a hibás teljesítés esetére vállalt díjcsökkentésre háromszázalékos adatot tartalmaz, differenciálta a hibák elõfordulási számához képest a díjcsökkentés mértékét. Ezt a differenciálást a dokumentáció nem tiltotta annak ellenére, hogy a felolvasólap vonatkozó sorában csak egy kitöltendõ hely áll. Kérelmezõ sem egy, hanem két eshetõségre adott meg díjcsökkentési mutatót. A két ajánlat között e vonatkozásban az a lényeges eltérés, hogy kérelmezõ eltérõen adta meg a díjcsökkentés mértékét a felolvasólapon és a szerzõdéstervezetben, a nyertes viszont ezen szerzõdési feltételre csak egyfajta ajánlatot tett. A nyertes ajánlata így megfelelt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés második mondatában foglalt elõírásnak és nem merítette ki a dokumentáció 12.3. pontja szerinti, az ajánlat érvénytelenségét eredményezõ tényállást sem.<br>
Ajánlatkérõnek ezért nem volt jogalapja a nyertes ajánlat ezen okból való érvénytelenítésére.<br>
A Döntõbizottság megállapította, hogy a nyertes ajánlat a díjcsökkentés mértéke megadása szempontjából érvényes volt, ezért a jogorvoslati kérelmet ebben a részében is elutasította.<br>
Kérelmezõ a nyertes ajánlat szakmai szempontból való nem megfelelõségét azzal indokolta, hogy a nyertes ajánlatában ismertetett m2-egységárak és a dokumentációban megadott m2-ek szorzata nem egyezik az ajánlati ára összegével, tehát a nyertes az egyik lényeges szakmai szempontból (takarítandó terület mértéke) nem jól mérte fel az elvégzendõ feladatokat.<br>
Ajánlatkérõ a dokumentáció 3. sz. melléklete szerint átalánydíjas vállalási ár megadását kérte épületenként és ezt összesítve Ft/hónap összegben. A szerzõdéstervezetben rögzítette, hogy a vállalkozói díj átalánydíj esetén az átalánydíjnak megfelelõ összegben kerül kifizetésre.<br>
A nyertes a munka elvégzésére átalánydíjas ajánlatot tett. Ajánlatában nyilatkozott, hogy a vállalási ár az ajánlatkérõ által meghatározott felület általános és egészségügyi, napi, illetve idõszakos takarítási munkáinak ellenértékét teljeskörûen tartalmazza.<br>
Mindezek összevetésébõl a Döntõbizottság megállapította, hogy a nyertes ajánlat a takarítandó terület szakmai szempontból megfelelõ, a megadott átalánydíjért az ajánlatkérõ által igényelt munka teljes körû elvégzését vállalta.<br>
A Döntõbizottság a jogorvoslati kérelmet ebben a részében is elutasította.<br>
Kérelmezõ kifogásolta ajánlatkérõ értékelési módját a hibás teljesítés vagy korrekció esetén vállalt díjcsökkentés mértéke részszempontból.<br>
Ajánlatkérõ nem kötötte ki, hogy csak egyetlen értéket lehet megadni függetlenül a hibás teljesítés gyakoriságától, a szerzõdéstervezet 3.3. pontja a díjcsökkentés mértékét két alternatívában is tartalmazta, úgy mint: "Amennyiben havonta a teljesítésigazolás kölcsönösen elismerten »nem megfelelt« minõsítésû, a számla teljes végösszege … %-kal, azaz … százalékkal csökkentendõ.<br>
Amennyiben több teljesítési igazolás »nem megfelelt«, a számla teljes végösszege … %-kal, azaz … százalékkal csökkentendõ."<br>
Ajánlatkérõ a kiírásban nem utal arra, hogy hogyan fogja értékelni az ajánlatot, ha a díjcsökkentés mértéke több elembõl tevõdik össze.<br>
Az értékelésnél azt a megoldást választotta, hogy segédpontozást alkalmazott, külön értékelte a megadott pontozási elvnek megfelelõen az egyszeri nem megfelelõség esetére tett díjcsökkentésre tett ajánlati elemeket és külön a többszöri nem megfelelõség esetére tett ajánlati elemek átlagát, az így kapott pontszámok összegébõl számította ki az elõre megadott arányosítási elvnek megfelelõen ezen részszempont pontszámát.<br>
A Döntõbizottság álláspontja szerint ez a pontozási módszer nem kifogásolható, illeszkedik az elõre meghatározott bírálati módszerbe, biztosítja az egyenlõ elbírálást.<br>
A Döntõbizottság ezért a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 26.<br>
<br>
Dr. Csitkei Mária s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>