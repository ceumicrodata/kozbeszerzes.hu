<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (6904)
</b></h2><FONT size=3><i><u></i></u><br>
Kf.VI.37.792/2001/7.<br>
<br>
A Magyar Köztársaság Legfelsõbb Bírósága a dr. Kovács Kázmér ügyvéd (1095 Budapest, Mester u. 29 31.) által képviselt Junior Vendéglátó Rt. (1095 Budapest, Mester u. 29 31.) felperesnek a Nagyné dr. Bankó Ágnes jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt indult perben - amelybe az alperes pernyertessége érdekében a dr. Nimila László ügyvéd (1558 Budapest, Pf. 51.) által képviselt Budapest Fõváros XVII. Kerületi Önkormányzata (1173 Budapest, Pesti út 165.) beavatkozott - a Fõvárosi Bíróság 2001. június 15-én kelt 13.K.30.838/2001/5. számú ítélete ellen a felperes részérõl 6. sorszám alatt elõterjesztett fellebbezés elbírálása folytán az alulírott napon - tárgyaláson kívül - meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Köteles a felperes megfizetni az alperesnek és az alperesi beavatkozónak 15 nap alatt személyenként 5000-5000 (ötezer-ötezer) forint másodfokú eljárási költséget.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
Az alperesi beavatkozó mint ajánlatkérõ, a Közbeszerzési Értesítõ 2000. október 4-i számában megjelent - és 2000. október 18-i számában módosított - ajánlati felhívásában nyílt eljárás keretében szállítási szerzõdés formájában kért ajánlatot az ajánlati felhívás 3. a) pontjában felsorolt intézmények közétkeztetési feladatainak ellátására, 2001. január 1-jétõl 2004. június 30-ig tartó idõtartamra.<br>
Az ajánlati felhívás 11. b) pontja 4. francia bekezdésében rögzítette, hogy alkalmatlannak minõsül az az ajánlattevõ, aki nem alkalmaz a 3. a) pontban meghatározott feladat ellátásához szükséges, konyhánként legalább 2 fõ, legalább alapfokú szakirányú végzettséggel rendelkezõ munkatársat. Az ajánlatkérõ által kiadott pályázati dokumentáció III. fejezetének 5. pontjában elõírta, hogy a feladat teljesítéséért felelõs szakemberek, részt vevõ állományi dolgozók (beleértve a kiszállítást is), valamint a minõség-ellenõrzésért felelõs szakemberek bemutatását, szakmai végzettségûk igazolását a 6. pontban megjelölt konyhák szerint külön-külön részletezve kell megtenni.<br>
A 6. pont "Konyha" címszó alatt arra a kérdésre vár választ, hogy hány és milyen nagyságrendû kapacitású báziskonyhával, befejezõ konyhával, tálalókonyhával rendelkezik az ajánlattevõ.<br>
Az elõírt határidõben 6 pályázat került benyújtásra.<br>
Az alperesi beavatkozó a 2001. január 8-i eredményhirdetésen az eljárást eredménytelennek nyilvánította.<br>
A felperes 2001. január 19-én jogorvoslati kérelmet terjesztett elõ, amelyet az alperes határozatával elutasított, megállapítva azt, hogy a felperes ajánlata a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése és 52. § (2) bekezdése alapján érvénytelen.<br>
A felperes keresetében az alperes határozatának megváltoztatását, az ajánlatkérõ döntésének megsemmisítését és az ajánlatkérõ törvény szerinti eljárásra kötelezését kérte.<br>
Álláspontja szerint az ajánlati felhívásban elõírt pénzügyi, gazdasági és mûszaki alkalmasság igazolása nincs összhangban a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontjában foglaltakkal, és a munkavállalók törvény által biztosított jogait is sérti.<br>
Hangsúlyozta, hogy a konyhánkénti bemutatás az ajánlati felhívásnak megfelelõen az ajánlatban megtörtént, a felperesi társaságnál a konyhaüzem és a hozzá tartozó befejezõ konyhák egy szervezeti egységet képeznek.<br>
Hivatkozott arra, hogy "A teljesítésbe bevont szakemberek bemutatása" címszó alatt becsatolt melléklet táblázatában közölt adatok nemcsak a konyhaüzemekre, hanem a hozzájuk tartozó befejezõ konyhákra is vonatkoznak.<br>
Az elsõfokú bíróság ítéletével a felperes keresetét elutasította.<br>
Az ítélet indokolása szerint a perben azt a kérdést kellett eldönteni, hogy a beavatkozó jogszerûen minõsítette-e a felperes ajánlatát érvénytelennek abból az okból, miszerint ajánlatában a felelõs szakembereket és állományi dolgozókat nem az ajánlati dokumentáció III. fejezet 5. pontjának megfelelõ módon, konyhák szerint külön-külön részletezve mutatta be.<br>
Az elsõfokú bíróság megállapította, hogy az alperesi beavatkozó által kiadott pályázati dokumentáció III. fejezetének 5. és 6. pontjából megállapíthatóan az ajánlattevõknek a feladat teljesítéséért felelõs szakemberek, részt vevõ állományi dolgozók adatait báziskonyhánként, befejezõ konyhánként és tálaló-konyhánként külön-külön megbontva kellett volna kimutatnia. Ezzel szemben a felperes a "04. számú üzem- és befejezõ konyha, a 25. számú üzem- és befejezõ konyha, valamint a 35. számú üzem- és befejezõ konyha" címszóval megjelölt 3 táblázatban az üzem- és a befejezõ konyha adatait közölte együttesen.<br>
Az elsõfokú bíróság rámutatott arra, hogy a felperes ajánlata nem felelt meg az ajánlati dokumentáció III. fejezete 5. és 6. pontjában elõírtaknak, ezért ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Utalt arra, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése csak lehetõséget ad az ajánlatkérõnek az ajánlattal kapcsolatos felvilágosítás kérésére, annak elmaradása az ajánlatkérõ terhére nem értékelhetõ.<br>
Az elsõfokú bíróság ítélete ellen a felperes nyújtott be fellebbezést, amelyben annak megváltoztatását, és az alperesi határozat megváltoztatásával az ajánlatkérõi döntés megsemmisítését, a felperesi ajánlat érvényességének megállapítását kérte.<br>
Álláspontja szerint az elsõfokú bíróság figyelmen kívül hagyta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésének elsõ fordulatában foglaltakat és 44. § (2) bekezdés c) pontjában elõírtakat. Hangsúlyozta, hogy az idézett rendelkezések alapján az ajánlatkérõ csak a beszerzés tárgyára vonatkozó adatok és tények közlését kérhette, illetve a felperes helyesen járt el, amikor egy-egy szervezeti egység vonatkozásában végezte el a felelõs szakemberek bemutatását.<br>
Álláspontja szerint a felperesi ajánlat nem nyilvánítható érvénytelennek.<br>
Az alperesi beavatkozó ellenkérelmében az elsõfokú bíróság ítéletének helybenhagyását kérte, hivatkozással arra, hogy a felperes felelõs szakembereit nem az ajánlati dokumentációnak megfelelõ módon - konyhák szerint külön-külön részletezve - mutatta be.<br>
Az alperes ellenkérelmében szintén az elsõfokú ítélet helybenhagyását kérte, elõadva, hogy a felperes ajánlata érvénytelen, mert nem közölte konyhánként a feladatok teljesítéséért felelõs személyek adatait.<br>
A felperes észrevételében kiemelte, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja is szervezeti egységet említ, tehát az ajánlattevõ mûszaki alkalmasságának igazolására a szervezeti egység ismertetésével kötelezhetõ.<br>
Az alperesi beavatkozó tehát nem írhatta volna elõ - a Kbt. rendelkezéseibõl eltérõen - a szervezeti egységek további alegységre bontását.<br>
Az alperes elõkészítõ iratában arra hivatkozott, hogy az ajánlattevõ nem határozhatta meg a szervezeti egység fogalmát saját szervezeti felépítése alapján, annak a valóságban elvégzendõ feladathoz kell igazodnia.<br>
A felperes újabb elõkészítõ iratában arra mutatott rá, hogy a felperesi ajánlat érvényességét a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) és (5) bekezdésében foglaltak alapján kell megítélni.<br>
A fellebbezés nem alapos.<br>
A felperes legutóbbi elõkészítõ iratában arra hivatkozott, hogy az ajánlati dokumentáció ellentétes a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontjában foglaltakkal.<br>
Az ajánlati dokumentációban foglaltak törvénysértõ voltára azonban jogorvoslati kérelmében nem hivatkozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) és (8) bekezdése a jogorvoslati kérelem elõterjesztésére szigorú határidõt szab, amikor kimondja, hogy az eljárást - jogellenes tartalmú felhívás, illetve dokumentáció esetén - az ajánlattételi határidõ lejártát követõ 15 napon belül, de legkésõbb 90 napon belül kell benyújtani. E határidõ elmulasztása jogvesztéssel jár.<br>
A felperes tehát keresetében, illetve a másodfokú eljárásban az ajánlati dokumentáció törvénysértõ voltára alappal nem hivatkozhat.<br>
Az elsõfokú bíróság helytállóan állapítatta meg, hogy az ajánlati felhívás 11. b), illetve az ajánlati dokumentáció III. fejezet 5. és 6. pontjában foglaltak értelmében a felperesnek a feladat teljesítéséért felelõs szakembereket konyhák szerint külön-külön részletezve kellett volna bemutatnia.<br>
A dokumentáció III. fejezet 6. pontja nem hagy kétséget afelõl, hogy a "konyha" fogalma alatt az ajánlatkérõ a bázis-, befejezõ és tálalókonyhát is értette.<br>
A felperesi ajánlat ugyanakkor nem egyértelmû a tekintetben, hogy a felperes tálalókonyhákat is üzemeltet-e, vagy sem.<br>
Az alperesi határozat is kiemelte, hogy a felperesi ajánlat 25. oldalán a felperes úgy nyilatkozott, hogy a bázisüzemekhez 5 befejezõ konyha, illetve 50 tálalókonyha is tartozik.<br>
A teljesítésbe bevonni kívánt szakemberek bemutatása ugyanakkor 31 bázisüzemet, 18 bérelt fõzõkonyhát és 70 befejezõ konyhát említ.<br>
Az egyes szakembereket felsoroló táblázatok - címük szerint - a bázisüzem és a hozzá tartozó befejezõ konyhák együttes állományát tartalmazzák.<br>
Összességében tehát megállapítható, hogy az elsõfokú bíróság helyes jogi álláspontra helyezkedett, amikor úgy ítélte meg, hogy a felperes ajánlata nem felelt meg az ajánlati dokumentáció III. fejezete 5. és 6. pontjában elõírtaknak, mert a felelõs szakembereket nem bázis-, befejezõ és tálalókonyhánként külön-külön megbontva, hanem az üzem- és befejezõ konyha adatait összevonva, együttesen közölte, ezért ajánlata érvénytelen.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése értelmében helybenhagyta.<br>
A Legfelsõbb Bíróság a Pp. 239. §-a folytán alkalmazandó Pp. 78. § (1) bekezdése alapján kötelezte az eredménytelen fellebbezést elõterjesztõ felperest az alperes és alperesi beavatkozó másodfokú eljárási költségének megfizetésére.<br>
<br>
Budapest, 2002. július 11.<br>
<br>
Dr. Buzinkay Zoltán s. k.,	Dr. Darák Péter s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>