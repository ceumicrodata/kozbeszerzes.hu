<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6889)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.302/16/2002.<br>
<br>
Tárgy: a Strabag Építõ Kft. I. r. és a Hoffmann Építõipari Rt. II. r. kérelmezõk jogorvoslati kérelme a Mecsekérc Környezetvédelmi Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Strabag Építõ Kft. (1135 Budapest, Szegedi út 30 37. sz., képviseli: dr. Kecskés Gabriella ügyvéd, 1113 Budapest, Daróczi út 30., a továbbiakban: I. r. kérelmezõ), valamint a Hoffmann Építõipari Rt. (8900 Zalaegerszeg, Köztársaság útja 1/A., a továbbiakban II. r. kérelmezõ) kérelmének, melyet a Mecsekérc Környezetvédelmi Rt. (7633 Pécs, Esztergár L. u. 19. sz. (a továbbiakban: ajánlatkérõ) "Kettõ, összesen 1,3 km2 (+20%) felületû uránipari zagytározó tájrendezése az ajánlati dokumentáció szerint" tárgyú közbeszerzési eljárása ellen nyújtott be az I. r. kérelmezõ vonatkozásában részben, a II. r. kérelmezõ vonatkozásában teljes egészében helyt ad és megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, valamint a Kbt. 43. § (4) bekezdését, egyebekben a I. r. kérelmezõ kérelmét elutasítja. Ezért ajánlatkérõnek a hiánypótlás felhívási és az ezt követõ döntéseit megsemmisíti és ajánlatkérõvel szemben 1 000 000 Ft, azaz egymillió forint bírságot szab ki, valamint Benkovics István vezérigazgatóval szemben 100 000 Ft, azaz egyszázezer forint bírságot szab ki.<br>
A Döntõbizottság kötelezi ajánlatkérõt, hogy az I. r. és II. r. kérelmezõk részére a határozat kézhezvételétõl számított 15 napon belül 150 000-150 000 Ft, összesen 300 000 Ft-ot, azaz háromszázezer forint igazgatási szolgáltatási díjat fizessen meg.<br>
A Döntõbizottság kötelezi továbbá az ajánlatkérõt, valamint Benkovics István vezérigazgatót, hogy a bírságokat a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a 2002. április 17-én részvételi felhívást tett közzé hirdetmény közzétételével induló tárgyalásos eljárás megindítására a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján a rendelkezõ részben meghatározott tárgyú közbeszerzési eljárásra.<br>
A részvételi felhívás 8. pontjában meghatározta a pénzügyi, gazdasági és mûszaki alkalmasság igazolására kért adatokat és tényeket.<br>
Az ajánlatkérõ a 13. j) pontban a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésben meghatározottak alapján a hiánypótlás lehetõségét biztosította.<br>
Az ajánlatkérõ a 13. o) pontban meghatározta, hogy érvénytelen a részvételi jelentkezés, ha a részvételi jelentkezõ jelentkezésében a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja alapján nem jelöli meg a beszerzés értékének 10%-át meghaladó mértékben igénybe kívánt venni alvállalkozókat, vagy nem nyilatkozik arról, hogy nem lesz a beszerzés értékének 10%-ot meghaladó mértékben igénybe venni kívánt alvállalkozója.<br>
A 13. p) pontban meghatározta, hogy érvénytelen az ajánlat, ha az ajánlattevõ ajánlatában a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés c) pontja alapján nem nevezi meg a teljesítésben a beszerzés értékének 10%-át meghaladó mértékben részt vevõ szervezeteket (személyeket), vagy nem nyilatkozik arról, hogy a beszerzés értékének 10%-át meghaladó értékben nem vesz igénybe semmilyen szervezetet vagy személyt.<br>
A 13. ee) pontban elõírta, hogy a szükséges mûszaki, technikai felszereltség keretében bemutatott (saját, bérelt, alvállalkozókon keresztül igénybe vett stb.) szállítóeszközök tulajdonosának nevére szóló belföldi, közúti árufuvarozói engedély másolatát is csatolni kell a részvételi jelentkezéshez.<br>
Az ajánlatkérõ részvételi dokumentációt biztosított a jelentkezõk részére, mely a beruházás mûszaki tartalmára vonatkozott:<br>
A részvételi jelentkezési határidõre 2002. május 14-re a CAEMENTÁRIUS Kft. (alvállalkozója BIO-FLOTT Kft.), a CRONUS Kft., a NEOLIT Kft., a KÕ-SZÉN Kft., valamint I. r. és II. r. kérelmezõ nyújtotta be részvételi jelentkezését.<br>
Az ajánlatkérõ 2002. május 12-én hiánypótlásra szólította fel többek között az I. r. kérelmezõt. A Strabag Építõ Kft.-tõl kérte a részvételi felhívás 13. p) pontjában elõírt nyilatkozatot, valamint a benyújtott pénzintézeti szándéknyilatkozat szövegezésének pontosítását kérte.<br>
Az ajánlatkérõ a II. r. kérelmezõtõl kérte, hogy a felhívás 8. pont 2. bekezdésében elõírt referencialeveleket pótolja, a mûszaki alkalmasság igazolása körében.<br>
A jelentkezõk a hiánypótlási felszólításnak eleget tettek, az I. r. és II. r. kérelmezõ 2002. május 16-án a hiánypótlást elküldte ajánlatkérõnek.<br>
A Strabag Építõ Kft. a pénzintézeti szándéknyilatkozat szövegét pontosította, a részvételi felhívás 13. p) pontjában elõírt nyilatkozat tekintetében úgy nyilatkozott, hogy az egyébként a részvételi jelentkezése 118. oldalán megtalálható, ettõl függetlenül ismét becsatolta azt.<br>
A Hoffmann Építõipari Rt. a kért referencialeveleket pótolta.<br>
2002. május 17-én az ajánlatkérõ a Hoffmann Építõipari Rt.-tõl újabb hiánypótlást kért, melyben a szükséges mûszaki-technikai felszereltség tekintetében bemutatott szállítóeszközök tulajdonosának nevére szóló belföldi közúti árufuvarozói engedély másolatának pótlását kérte, határidõként 2002. május 21. délelõtt 10 órát jelölve meg. A Hoffmann Építõipari Rt. a LIGET-SPED Fuvarozó Kft. szándéknyilatkozatát és 10 db szállítóeszközre vonatkozó közúti árufuvarozói engedély másolatát faxon az ajánlatkérõnek megküldött.<br>
A részvételi jelentkezéseket bírálóbizottság értékelte és a 2002. május 23-án megtartott eredményhirdetésen I. r. és II. r. kérelmezõ jelentkezését érvénytelennek hirdették ki.<br>
Az érvénytelenítés indoka az volt az I. r. kérelmezõ vonatkozásában, a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés c) pontja szerinti nyilatkozat nem tartozik a pótolhatóak közé annak ellenére, hogy az ajánlatkérõ - tévesen - hiánypótlásra szólította fel az I. r. kérelmezõt.<br>
Az ajánlatkérõ a II. r. kérelmezõ részvételi jelentkezésének érvénytelenségét arra alapította, hogy a részvételi felhívás 13. ee) pontjában elõírtakkal szemben a II. r. kérelmezõ nem pótolta a kiírásnak megfelelõen teljeskörûen a bemutatott, a teljesítéshez szükséges szállító jármûvek belföldi közúti árufuvarozói engedélyeit.<br>
Az I. r. kérelmezõ 2002. május 28-án terjesztette elõ jogorvoslati kérelmét, melyben elõadta, hogy jelentkezésének 118. oldalán nyilatkozott arról, hogy a közbeszerzés értékének 10%-át meghaladóan nem kíván alvállalkozókat foglalkoztatni, ajánlatkérõ mégis felszólította a nyilatkozat pótlására, melynek határidõben eleget tett. Sérelmezte továbbá azt is, hogy az ajánlatkérõ a felhívás 13. p) pontjában kifejezetten az ajánlat érvénytelenné nyilvánítása vonatkozásában tett elõírást, ami nem a részvételi jelentkezésre vonatkozott. Ezen nyilatkozat hiánya a részvételi jelentkezést nem teheti érvénytelenné.<br>
Az I. r. kérelmezõ kérte a részvételi jelentkezését érvénytelenítõ döntés megsemmisítését, az ajánlatkérõ kötelezését az ajánlati szakaszban történõ bevonására, valamint ideiglenes intézkedésként az eljárás felfüggesztését és az ajánlatkérõ kötelezését az eljárási díj megfizetésére.<br>
Az I. r. kérelmezõ kérelmét a tárgyaláson kiegészítette és kérte annak megállapítását, hogy a részvételi felhívás a fent idézett 13. o) pontja jogsértõen került meghatározásra figyelemmel, a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdésére.<br>
Ajánlatkérõ az I. r. kérelmezõ kérelmére adott észrevételében elõadta, hogy a bírálóbizottság észlelte a 13. p) pont szerinti nyilatkozat hiányát és ezért felszólították az I. r. kérelmezõt hiánypótlásra. Az ajánlatkérõ eredeti szándéka a 13. p) ponttal kapcsolatban is a részvételi jelentkezéssel kapcsolatos nyilatkozat szükségessége volt. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b), c) pontjainak egymás utáni felsorolását követte a részvételi felhívás 13. n), 13. o), 13. p) pontjaiban. Az ajánlatkérõ elismerte, hogy hibázott a részvételi felhívás egyéb információk 13. p) pontjának szövegezésében, mivel a részvételi jelentkezést az ajánlattal a részvételi jelentkezõt az ajánlattevõvel felcserélte.<br>
Erre tekintettel a tárgyaláson elismerte, hogy a 13. p) pontra alapozva jogszerûtlenül nyilvánította érvénytelennek I. r. kérelmezõ ajánlatát.<br>
A II. r. kérelmezõ Hoffmann Építõipari Rt. 2002. június 4-én nyújtotta be jogorvoslati kérelmét, melyben a részvételi jelentkezését érvénytelenné nyilvánító döntést sérelmezte.<br>
Kérte az érvénytelenítõ döntés megsemmisítését, kötelezni az ajánlatkérõt, hogy a részvételi jelentkezésüket érvényesnek kezelje, érdemben bírálja el és kötelezze ajánlatkérõt az eljárási költségek viselésére.<br>
Kérelme indokaként elõadta, hogy az ajánlatkérõ a Kbt. elõírásával ellentétesen kétszer szólította fel hiánypótlásra annak ellenére, hogy az elsõ hiánypótlást, mely a referencialevelek becsatolására vonatkozott teljesítette, illetve részvételi jelentkezésében nyilatkozott, hogy a GEO-ÉP Kft. szállítóeszközei nem közúti árufuvarozói engedély kötelesek.<br>
Elõadta, hogy a második hiánypótlási felszólítás határideje nem volt betartható, de ettõl függetlenül faxon elküldte a Liget-Sped Fuvarozó Kft. szándéknyilatkozatát 20 db tehergépkocsi vonatkozásában, illetve a belföldi közúti fuvarozói engedély másolatát 10 db jármûre vonatkozóan.<br>
Az ajánlatkérõ a II. r. kérelmezõ vonatkozásában is észrevételeket terjesztett elõ, melyben elõadta, hogy a jelentkezésben lévõ nyilatkozatot a bírálóbizottság elfogadta a GEO-ÉP Kft. szállítóeszközei vonatkozásában, majd felülbírálva döntését mégis kérte a vonatkozó árufuvarozói engedélyek becsatolását. Annak ellenére tette ezt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésébe ütközõ módon, mert kisebb hibának tartották a másodszori felszólítást, mint ha a pótolható hiányosság hiánya miatt zárják ki a II. r. kérelmezõt az eljárás további szakaszából.<br>
Az ajánlatkérõ elõadta, hogy a II. r. kérelmezõ GEO-ÉP Kft.-re vonatkozó nyilatkozatát azért fogadták el elsõ ízben, mert kizárólag üzemi területen történõ fuvarozásra gondoltak, azonban késõbb az üzemi területen kívüli fuvarozás igénye miatt mégis meg kellett követelniük az árufuvarozói engedély becsatolását.<br>
A II. r. kérelmezõ az ajánlatkérõ álláspontja szerint nem teljeskörûen csatolta be a belföldi közúti árufuvarozói engedélyeket, mert a Liget-Sped Fuvarozó Kft. nevére kiállított engedélyek csak 10 db jármûre szóltak, a szándéknyilatkozatban pedig 20 db tehergépkocsit jelöltek meg.<br>
A Döntõbizottság ideiglenes intézkedést alkalmazott és ennek keretében az eljárást felfüggesztette, valamint a D.324/2002. sz. eljárást a II. r. kérelmezõ jogorvoslati kérelme tárgyában a D.302/2002. sz. eljáráshoz egyesítette.<br>
A Döntõbizottság megállapította a közbeszerzési eljárás iratai, dokumentumai, valamint a felek nyilatkozatai alapján, hogy az I. r. kérelmezõ részben, a II. r. kérelmezõ jogorvoslati kérelme teljes egészében megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1) (7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A Döntõbizottság megállapította, hogy az I. r. kérelmezõ ajánlata 118. oldalán nyilatkozott arra nézve, hogy a kivitelezés során nem kíván bevonni olyan alvállalkozót, amelynek teljesítése meghaladná a közbeszerzés értékének 10%-át.<br>
A Döntõbizottság megállapította az ajánlatkérõnek a tárgyaláson tett elismerõ nyilatkozatára tekintettel, hogy az érvénytelenítõ döntés a hibás szövegezésû 13. p) pontja vonatkozásában is jogszerûtlen volt.<br>
A Döntõbizottság nem fogadta el az I. r. kérelmezõ érvelését a részvételi felhívás 13. o) pontja jogsértõ voltával kapcsolatban.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése nem zárta ki azt, hogy az ajánlatkérõ a hirdetmény közzétételével induló tárgyalásos eljárás részvételi felhívásában a 13. o) pontja szerinti elõírásokat írja elõ az alvállalkozó vonatkozásában.<br>
A Döntõbizottság álláspontja szerint a részvételi eljárás célja, hogy kizárólag a pénzügyi, gazdasági és mûszaki szempontból alkalmas ajánlattevõk vegyenek részt az eljárás második szakaszában, továbbá részvételi szakaszban nem vehet részt az, aki a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>hatálya alá tartozik. A Kbt. 43. § (3) bekezdése alapján a közbeszerzési eljárásban csak a teljesítésben 10%-ot meghaladó mértékben igénybe venni kívánt alvállalkozók alkalmassága és 46. § szerinti adatai vizsgálhatóak az ajánlattevõ vizsgálatán túlmenõen. Ennek az a feltétele, hogy a felhívásban ajánlatkérõ jelezze az alvállalkozókra vonatkozó információ kérését a Kbt. 43. § (2) bekezdésére figyelemmel. Függetlenül attól, hogy a Kbt. 63. §-a a fenti rendelkezések "megfelelõ" alkalmazását nem említi, az alkalmasság és a kizárási okok teljes körû vizsgálata kizárólag a nyílt eljárás ezen szabályával lehetséges.<br>
Következésképpen a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésére figyelemmel alkalmazandó Kbt. 44. § (6) bekezdése alapján az ajánlatkérõ jogszerûen írta elõ a részvételi eljárásban az igénybe venni kívánt alvállalkozókra, illetve egyéb közremûködõre vonatkozó elõírást, tekintettel arra, hogy a mûszaki alkalmasság körében az elõírások a közbeszerzés értékének 10%-át meghaladó mértékben igénybe venni kívánt alvállalkozóra is vonatkoztak.<br>
A Döntõbizottság megállapította, hogy a II. r. kérelmezõ jogorvoslati kérelme is megalapozott az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben az összes ajánlattevõ számára azonos feltételekkel, legfeljebb 10 napos határidõt biztosít a 43. és 46. § szerinti igazolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással, vagy példányszámban történõ benyújtás esetén.<br>
A Döntõbizottság megállapította, hogy ajánlatkérõ a fenti szabályt megsértette, amikor a II. r. kérelmezõt másodszor is hiánypótlásra szólította fel a belföldi közúti árufuvarozói engedély vonatkozásában.<br>
Tekintettel arra, hogy II. r. kérelmezõ az elsõ hiánypótlásnak maradéktalanul eleget tett, azaz csatolta a részvételi felhívás 8. pontjában megjelölt referencia leveleket, ezért ajánlatkérõ már a további hiánypótlásra nem hívhatta volna fel a II. r. kérelmezõt.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerinti jogkörében eljárva a Kbt. 88. § (1) bekezdés c), d), f) és h) pontja szerinti jogkövetkezményeket alkalmazta, illetve bírságot szabott ki, mind az ajánlatkérõvel, mind a felelõs személlyel szemben.<br>
A megalapozatlannak minõsülõ kérelmi részeket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján utasította el az I. r. kérelmezõ vonatkozásában.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzési érték legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001. 2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg szervezettel szemben 1 000 000 Ft, személlyel szemben 100 000 Ft.<br>
A Döntõbizottság a bírság mértékének megállapításánál figyelembe vette az ajánlatkérõ, illetve lebonyolító, az eljárást segítõ, együttmûködõ magatartását, illetve a jogsérelem súlyát, valamint figyelemmel volt a közbeszerzés értékére is, a jogsértés reparálhatóságára, illetve az eset összes körülményeire tekintettel volt.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 25.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>