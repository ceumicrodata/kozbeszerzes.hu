<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6891)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.380/8/2002.<br>
<br>
Tárgy: a Mol Rt. jogorvoslati kérelme a BKV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Barcza Klára ügyvéd (1093 Budapest, Közraktár u. 32.) által képviselt Magyar Olaj- és Gázipari Rt. (1093 Budapest Közraktár u. 30., a továbbiakban: kérelmezõ) jogorvoslati kérelmét - melyet a Budapesti Közlekedési Rt. (1072 Budapest, Akácfa u. 15., a továbbiakban: ajánlatkérõ) 8 570 000 liter motorikus gázolaj beszerzése tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. május 2-án megjelent számában a rendelkezõ részben megjelölt beszerzésre.<br>
Az ajánlati biztosítékra nézve a felhívás 8. pontjában a következõ elõírás szerepelt:<br>
"a) Az ajánlati biztosíték összegszerûen meghatározott mértéke: 10 000 000 Ft, azaz tízmillió Ft.<br>
b) Az ajánlati biztosíték nyújtásának feltételei: az ajánlati biztosíték befizethetõ a BKV Rt. Budapest Banknál vezetett 10102093-01671903-00000003 számú számlájára »Motorikus gázolaj« címmel, átutalással vagy az ajánlati dokumentáció feltételeinek megfelelõ bankgarancia rendelkezésre bocsátásával. A befizetés megtörténtét igazoló, az ajánlattevõ számlavezetõ pénzintézete által kiállított eredeti dokumentumot, illetve bankgaranciát az ajánlatnak tartalmaznia kell. Az ajánlati biztosítéknak az ajánlattételi határidõ lejártát követõ 100 napig kell érvényben maradnia. Az ajánlati biztosíték visszafizetésre kerül a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdés alapján."<br>
Az ajánlati dokumentáció 6. pontja az ajánlati biztosítékra vonatkozóan további elõírásokat tartalmazott:<br>
A 6.2. pontban ajánlatkérõ kikötötte, hogy a bankgaranciát egy Magyarországon lévõ banknak kell kibocsátania a dokumentáció 6. sz. mellékletében meghatározott formában.<br>
A 6.5. pont rögzítette: "Az ajánlatkérõ minden olyan ajánlatot, mint érvénytelen ajánlatot visszautasít, amely nem tartalmazza az ajánlati biztosítékot az elõírtak szerint."<br>
A dokumentáció 6. sz. melléklete az "Ajánlati biztosíték elvárt formanyomtatványa" cím alatt így szólt:<br>
"Mivel …… (továbbiakban: "az Ajánlattevõ") …… idõpontban ajánlatot nyújtott be …… szolgáltatás elvégzésére (továbbiakban: "az Ajánlat") ezen tanúsítvány alapján mindenki tudomást szerezhet arról, hogy Mi …… akiknek jegyzett irodája van …… címen (továbbiakban: "a Bank") fizetési kötelezettséget vállalunk …… összeg erejéig, mely a fenti Ajánlatkérõnek helytállóan és jogosan jár, és a Bank kötelezi magát és jogutódját, hogy ezen tanúsítvány szerint jár el. A Bank hivatalos bélyegzõjével ellátva …… év …… hónap …… nap napján.<br>
A kötelezettség feltételei a következõk:<br>
a) ha az Ajánlattevõ az ajánlati kötöttségének idõtartama alatt visszavonja ajánlatát vagy,<br>
b) ha a szerzõdés megkötése az Ajánlattevõ érdekkörében felmerült okból hiúsul meg.<br>
Vállaljuk, hogy az Ajánlatkérõ elsõ írásos felszólítására kifizetjük az Ajánlatkérõnek a fenti összeget, anélkül, hogy az Ajánlatkérõnek alá kellene támasztania igényét, feltéve, ha az Ajánlatkérõ felszólításában feltünteti, hogy a kért összeg a fenti egyik vagy mindkét feltétel bekövetkezése miatt esedékes, és megadja, hogy melyik feltétel(ek)rõl van szó.<br>
Ez a garancia az ajánlattételi határidõ lejártát követõ 100 napig marad érvényben, de nem késõbb, mint …… ideig, és bármely, arra vonatkozó igénynek meg kell érkeznie a Bankhoz legkésõbb a fenti idõpontig."<br>
Az ajánlattételi határidõre, június 12-re a kérelmezõ és az OMV Hungária Kft. nyújtott be ajánlatot.<br>
Ajánlatkérõ a június 28-án tartott eredményhirdetésen az OMV Hungária Kft. ajánlatát hirdette ki nyertesnek, kérelmezõ ajánlatát érvénytelenné nyilvánította. Az érvénytelenné nyilvánítás indoka az volt, hogy a dokumentációban foglaltaktól eltérõen csatolta az ajánlati biztosítékra vonatkozó pénzintézeti nyilatkozatot.<br>
Kérelmezõ július 2-án jogorvoslati kérelmet terjesztett elõ a Döntõbizottsághoz, sérelmezte ajánlata érvénytelenné nyilvánítását. Kérte a jogsértés megállapítását és ajánlata érvénytelenségére vonatkozó döntés megsemmisítését.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján tartalmi azonosság és nem kiírással való szó szerinti egyezõség hiánya miatt lehet csak az ajánlatot érvénytelennek nyilvánítani. Az ajánlatában lévõ pénzintézeti nyilatkozat tartalmában nem tért el a dokumentációban meghatározottól. Egyébként is korábbi közbeszerzési eljárásban ajánlatkérõ elfogadta az ugyanilyen tartalmú bankgarancia-nyilatkozatát.<br>
Becsatolta a bankgaranciát kiállító pénzintézet nyilatkozatát, miszerint az általa kiállított nyilatkozat az általános banki gyakorlatnak megfelel és a felek érdekeinek védelmét szolgálja.<br>
A jogorvoslati eljárásban tartott tárgyaláson hivatkozott továbbá arra, hogy a dokumentáció 6. sz. melléklete "elvárt" és nem kötelezõ formanyomtatványként határozta meg a nyilatkozat szövegét.<br>
Ajánlatkérõ kérte a jogorvoslati kérelem elutasítását. Elõadta, hogy kérelmezõ is elismerte, hogy a kiírástól eltérõen csatolta az ajánlati biztosítékra vonatkozó nyilatkozatot, ezért az érvénytelenség megállapítását nem vitathatja. Az érvénytelenség megállapítása körében a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésébõl kell kiindulni. Kérelmezõ a jelen közbeszerzési eljárásban hozott döntését nem kifogásolhatja korábbi közbeszerzési eljárásban hozott döntésére alapítva. Nem helytálló kérelmezõnek a banki nyilatkozatnak az õ biztonsága védelmére való hivatkozása sem, õ a kiírás szerint erre nem tartott igényt.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Az 52. § (2) bekezdés d) pontja szerint érvénytelen az ezen feltételnek nem megfelelõ ajánlat.<br>
Ajánlatkérõ a dokumentáció 6.5. pontjában kifejezetten kikötötte, hogy érvénytelenné fogja nyilvánítani azt az ajánlatot, amely nem tartalmazza az ajánlati biztosítékot (illetve az arra vonatkozó nyilatkozatot) a dokumentációban elõírtak szerint. Ez az elõírás a 6. sz, mellékletben szereplõ fent idézett szövegnek való tartalmi és formai megfelelés volt.<br>
A Döntõbizottság megvizsgálta a kérelmezõ ajánlatát, és megállapította, hogy az a 6. sz. melléklet szerinti szövegen túlmenõen tartalmazza még a következõ szöveget is:<br>
"Igénybejelentésüket ezen garancialevélre vonatkozóan átutalással teljesítjük 5 (öt) banki munkanapon belül, az Önök által Bankunknak írásban megküldött felszólításuknak megfelelõen. Igénybejelentésüket szíveskedjenek cégszerûen aláírva számlavezetõ bankjukon keresztül továbbítani Bankunkhoz annak igazolásával, hogy az azon szereplõ aláírások cégszerûek. A Bank telefonon, telefaxon érkezõ fizetési felhívást nem fogad el."<br>
Kétséget kizáró módon megállapítható, hogy a kérelmezõ bankgaranciájára vonatkozó pénzintézeti nyilatkozat formailag nem felel meg a dokumentációban meghatározott formai követelménynek.<br>
A nyilatkozat tartalmilag is eltér a formanyomtatványban leírt szövegtõl.<br>
Ajánlatkérõ a kiírás értelmében nem az õ számlavezetõ pénzintézetén, hanem közvetlenül a garancianyilatkozatot kiállító bankon keresztül kívánta érvényesíteni a bankgaranciát. Az ajánlattevõ bankja ezzel a feltétellel szûkítette a bankgarancia lehívásának lehetõségét. A dokumentáció szövege ugyanis írásos felszólítási módot tartalmaz, de nem zárta ki ennek telefaxon történõ továbbítását. A kérelmezõ által csatolt banki nyilatkozat szerint - az egyébként szintén írásos közlési módnak tekintendõ - telefaxon történõ lehívásra nincs lehetõség.<br>
Kérelmezõ arra hivatkozott, hogy a tartalmi eltérések az ajánlatkérõ érdekét szolgálják.<br>
A Döntõbizottság nem vizsgálhatja a közbeszerzési eljárásban született nyilatkozatok ésszerûségét, indokoltságát, a kiírásnak való megfelelõségüket kizárólag az ajánlati felhívás, ajánlati dokumentáció és az ajánlat összevetése útján döntheti el.<br>
A Döntõbizottság megállapította, hogy a kérelmezõ által a bankgaranciára vonatkozóan csatolt pénzintézeti nyilatkozat nem felel meg az ajánlati dokumentációban meghatározott tartalmi és formai követelményeknek. Ajánlatkérõ tehát jogszerûen minõsítette a kérelmezõ ajánlatát érvénytelennek. Ezért a Döntõbizottság a jogorvoslati kérelmet megalapozatlanság címén elutasította.<br>
A Döntõbizottság nem fogadta el kérelmezõ érvelését, miszerint nem volt kötelezõ a formanyomtatvány szó szerinti követése, mert a 6. sz. melléklet címében az "elvárt" és nem a "kötelezõ" kitétel szerepel.<br>
Az "elvárt formanyomtatvány" az adott szövegkörnyezetben kötelezõ érvényû, tekintettél arra, hogy ajánlatkérõ a dokumentáció 6.2. pontjában kifejezetten elõírta annak alkalmazását és ennek elmaradása esetére a 6.5. pontban az érvénytelenné nyilvánítási következményt.<br>
A Döntõbizottság osztotta ajánlatkérõ álláspontját, miszerint a korábbi közbeszerzési eljárásban való döntését kérelmezõ nem veheti alapul a jelen közbeszerzési eljárásban. Abból, hogy a másik eljárásban elfogadta az adott nyilatkozatot, nem következik, hogy azt a jelen eljárásban is el kell fogadnia.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. július 18.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Tukacs László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>