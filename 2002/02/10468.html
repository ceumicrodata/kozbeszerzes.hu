<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10468)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.724/14/2001.<br>
<br>
Tárgy: a SZÜV Számítástechnikai és Ügyvitelszervezõ Rt. kérelmezõ jogorvoslati kérelme Debrecen Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SZÜV Számítástechnikai és Ügyvitelszervezõ Rt. (1139 Budapest, Frangepán u. 8–10., a továbbiakban: kérelmezõ) jogorvoslati kérelmének, amelyet Debrecen Megyei Jogú Város Önkormányzata (4024 Debrecen, Piac u. 20., képviseli: dr. Patai Lajos jogtanácsos, a továbbiakban: ajánlatkérõ) "informatikaieszköz- és szoftverberendezés beszerzése" tárgyú közbeszerzési eljárása ellen nyújtott be, a II. termékcsomag rész vonatkozásában helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára figyelemmel a Kbt. 52. § (1) bekezdését, és ezért megsemmisíti ajánlatkérõnek a II. termékcsomagra mint részajánlatra vonatkozó eljárást lezáró döntését.<br>
A jogorvoslati kérelemnek ezt meghaladó, az I. termékcsomagra vonatkozó részét elutasítja.<br>
Kötelezi a Döntõbizottság ajánlatkérõt, hogy a kérelmezõ részére a határozat kézbesítésétõl számított 15 napon belül fizessen meg 30 000 Ft (azaz harmincezer forint) igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. szeptember 19-i 38. számában (6985) tette közzé nyílt eljárás megindítására vonatkozó ajánlati felhívását a rendelkezõ részben meghatározott tárgyban. A beszerzés pontos tárgyát, mennyiségét és specifikációját az ajánlati felhívás 3. a) pontja, továbbá az ajánlati dokumentáció tartalmazta. Az ajánlati felhívás 3. c) pontjában ajánlatkérõ lehetõvé tette részajánlat tételét. A részajánlat tételének szempontját a 3. d) pontban az alábbiak szerint határozta meg:<br>
"1. termékcsomag: szerver operációs rendszerrel, hálózati aktív eszközök, szünetmentes tápegységek,<br>
<br>
2. termékcsomag: személyi számítógépek, lézernyomtatók, operációs rendszerek és irodai programcsomagok.<br>
Ajánlatkérõ fenntartja magának a jogot, hogy termékcsomagonként hirdessen nyertest."<br>
Ajánlatkérõ az ajánlati felhívás 13. a) pontjában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el, és a 13. b) pontban meghatározta a részszempontokat, súlyszámokat és az értékelési ponthatárokat.<br>
A felhívás 14. pontjában lehetõvé tette többváltozatú ajánlat benyújtását, maximum kettõ változatot.<br>
Az ajánlati felhívás 16. pontjának 2. francia bekezdésében ajánlatkérõ az alábbiak szerint határozta meg az ajánlatok benyújtásával szemben támasztott követelményeit: "Az ajánlatokat cégszerûen aláírva, 3 példányban (1 eredeti, 2 másolat) zárt borítékban kell benyújtani oly módon, hogy az ajánlattevõ jelölje meg a borítékban az "eredeti" példányt."<br>
Ajánlatkérõ felhívásában tájékoztatta az ajánlattevõket, hogy hiánypótlásra nem biztosít lehetõséget.<br>
Ajánlatkérõ az ajánlati dokumentáció II. 1. pontjában az alábbiak szerint határozta meg az ajánlatok benyújtásával szemben támasztott követelményeit: "Az ajánlatot 1 eredeti és 2 másolati példányban kell beadni, a kért iratokkal együtt cégszerûen aláírva, külön-külön, zárt borítékban megjelölve az "eredeti" és a "másolati" példányokat. A csomagoláson fel kell tüntetni: "Szerver, hálózati aktív eszköz, személyi számítógép, lézernyomtató, szünetmentes tápegység, operációs rendszer, irodai programcsomag beszerzése". A három borítékot egy csomagban kell elhelyezni, és a belsõ borítéknak megfelelõ szöveget ráírni... Amennyiben a borítékok nem a fentiekben elõírtak szerint vannak lezárva és jelölve, illetve nem az elõírt címre, továbbá sérülten érkeznek, az a versenybõl történõ kizárást vonja maga után. A külsõ borítékon jól láthatóan fel kell tüntetni: "KÖZBESZERZÉSI AJÁNLAT."<br>
Az ajánlattételi határidõig, 2001. október 30-ig tízen tettek ajánlatot. Ajánlatot nyújtott be: a MATÁVCOM Informatika, a SELECTRADE COMPUTER Kft., a WINTECH Kft., a LANSOFT Kft., a CTS Kft., a Szintézis Rendszerház Kft., a MÁV Informatika Kft., a Beks Kommunikációs Technika Kft., a DATA CONTACT Kft. és a kérelmezõ.<br>
Az ajánlatkérõ által, az ajánlatok felbontásáról készített jegyzõkönyv a SELECTRADE COMPUTER Kft. ajánlattevõ vonatkozásában az alábbiakat tartalmazza: "A külsõ boríték sértetlen, az egy "eredeti" és a két "másolati" példány viszont nem volt külön-külön zárt borítékban."<br>
A Szintézis Rendszerház Kft. ajánlattevõ vonatkozásában ajánlatkérõ az alábbiakat rögzítette a jegyzõkönyvben: "A külsõ boríték sértetlen, az egy "eredeti" és a két "másolati" példány viszont nem volt külön-külön zárt borítékban."<br>
A Beks Kommunikációs Technika Kft. ajánlattevõ vonatkozásában az alábbiak kerültek jegyzõkönyvezésre: "A lezárt és sértetlen külsõ csomagoláson belül, három külön-külön borítékot alkalmazott az ajánlata beadására, azonban az öntapadós ragasztóval ellátott borítékokat nem ragasztotta le. Ezt a bontóbizottság elnöke mindenki jelenlétében megtette; minden vizsgálatot és betekintést megelõzõen, majd felbontott egy eredeti és egy másolati példányt."<br>
A DATA CONTACT Kft. ajánlattevõ tekintetében a bontási jegyzõkönyv az alábbiakat tartalmazza: "Ajánlattevõ a három belsõ zárt borítékon nem tüntette fel az eredeti és másolati példányokat, ezért a véletlenszerûen felnyitott két példány éppen másolati volt, így a bírálóbizottság elnöke a harmadik példány felbontását javasolta az eredetiség okán, a másik másolati példányt a jelenlevõk elõtt betekintés nélkül visszazárta."<br>
Ajánlatkérõ a benyújtott ajánlatokat termékcsomagonként mint részajánlatonként értékelte, és az eljárást lezáró döntéseit 2001. november 9-én hirdette ki.<br>
Az I. termékcsomag mint részajánlat vonatkozásában egyedül a DATA CONTACT Kft. tett érvényes ajánlatot, és õt hirdette ki az eljárás nyertesének.<br>
A II. termékcsomag vonatkozásában megállapította, hogy a Beks Kft., a DATA CONTACT Kft. és a kérelmezõ nyújtott be érvényes ajánlatot. A II. termékcsomag vonatkozásában az eljárás nyertese a Beks Kft. lett, az õt követõ legkedvezõbb ajánlattevõnek pedig a DATA CONTACT Kft.-t hirdették ki.<br>
Ajánlatkérõ elkészítette az írásbeli összegezését és azt valamennyi ajánlattevõ részére kézbesítették.<br>
Kérelmezõ 2001. november 16-án nyújtotta be jogorvoslati kérelmét.<br>
A tárgyaláson pontosított jogorvoslati kérelmében kérte ajánlatkérõ eljárást lezáró döntéseinek a megsemmisítését. Álláspontja szerint ajánlatkérõ jogsértése abban állapítható meg, hogy a Beks Kft. és a DATA CONTACT Kft. vonatkozásában nem állapította meg, hogy az általuk benyújtott ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. A kérelmezõ álláspontja szerint a Beks Kft. ajánlata azért érvénytelen, mert a dokumentációban elõírtakkal ellentétben ugyan külön-külön borítékba helyezte az egyes ajánlati példányokat, azonban a borítékokat nem zárta le. A borítékok lezárása csak a bontási eljárás során ajánlatkérõ részérõl történt meg.<br>
A DATA CONTACT Kft. ajánlata álláspontja szerint a Kbt. ugyanezen rendelkezése alapján azért érvénytelen, mert a lezárt borítékokon nem tüntette fel, hogy melyikben van az eredeti példány és melyekben vannak a másolati példányok. A DATA CONTACT Kft. vonatkozásában további érvénytelenségi okra is hivatkozott, ugyanis tudomása szerint a DATA CONTACT Kft. opcionális ajánlatot is tett, amely megtételét a felhívásban és a dokumentációban meghatározott feltételek nem biztosították, és így az ajánlata emiatt is érvénytelen. Ideiglenes intézkedésként kérte, hogy a Döntõbizottság a szerzõdéskötést tiltsa meg.<br>
Ajánlatkérõ írásbeli és a tárgyaláson tett szóbeli észrevételében kérte a jogorvoslati kérelem elutasítását. Álláspontja szerint mind a Beks Kft., mind a DATA CONTACT Kft. érvényes ajánlatot nyújtott be, és az ajánlatok értékelése során jogsértést nem követtek el. Az ajánlati dokumentáció II. 1. pontjában meghatározottakat együttesen és ajánlatkérõ szándékára tekintettel kell értelmezni és így az a következtetés vonható le, hogy a lényeges követelmény az, hogy legyen egy egységes, zárt csomagolás, ez sértetlen legyen, és ezenkívül legyenek külön-külön borítékokban az egyes ajánlati példányok. Álláspontja szerint az már nem volt követelmény, hogy az egyes ajánlati példányokat tartalmazó borítékok is le legyenek zárva, így nem jogsértõ az, hogy a Beks Kft. nem zárta le az ajánlati példányokat tartalmazó borítékokat.<br>
A DATA CONTACT Kft. vonatkozásában elõadta, hogy mind a felhívásban, mind a dokumentációban azt határozták meg, hogy a borítékban levõ ajánlati példányokon kell feltüntetni az "eredeti" vagy "másolati" jelzõt. Elõadta, hogy a bontási eljárás során az ajánlatkérõnél az a gyakorlat, hogy egy "eredeti" és egy "másolati" ajánlati példány kerül felbontásra. Hivatkozott arra is, hogy azért minõsítették formai okok miatt érvénytelennek a SELECTRADE COMPUTER Kft. és a Szintézis Rendszerház Kft. által benyújtott ajánlatokat, mert ott ugyan megvolt a külsõ zárt csomagolás, azonban az egyes ajánlati példányok nem voltak külön-külön borítékban, míg ehhez képest a Beks Kft. külön-külön borítékban helyezte el az egyes példányokat, csak azok lezárása maradt el, amely viszont megítélése szerint már nem volt külön követelményként elõírva. A DATA CONTACT Kft. alapajánlata teljesen megfelelt a felhívásban és a dokumentációban támasztott feltételeknek. Az opcionális ajánlata ezen kívüli részeket, a garanciával kapcsolatos további lehetõségeket biztosított számára. Ezt az opcionális részt az ajánlat értékelése során nem vették figyelembe, így az érvénytelenné minõsítését ez nem alapozza meg.<br>
A DATA CONTACT Kft. észrevételében kérte a jogorvoslati kérelem elutasítását. Álláspontja szerint a felhívásban és a dokumentációban támasztott feltételeknek megfelelõ ajánlatot tett, így az érvényes. Hivatkozott arra, hogy mind a felhívásban, mind a dokumentációban úgy írta elõ ajánlatkérõ, hogy a borítékban levõ ajánlati példányokon kell feltüntetni az "eredeti" és a "másolati" megjelölést, és õk eszerint is nyújtották be ajánlatukat. Az opcionális ajánlat vonatkozásában pedig elõadta, hogy egyértelmûen elkülönítették ajánlatukban az opcionális ajánlatra vonatkozó részt, ezt tájékoztatásnak szánták, hogy amennyiben az ajánlatkérõ, a késõbbiek során, pénzügyi lehetõségei függvényében erre igényt tart, azt igénybe veheti. Az ajánlatuk elbírálása során az opcionális részt nem vették figyelembe, így ez sem alapozza meg az érvénytelenné nyilvánítást.<br>
A Beks Kft. észrevételében kérte a jogorvoslati kérelem elutasítását. Tényként elismerte, hogy az egyes ajánlati példányokat tartalmazó borítékok nem voltak lezárva. Azonban álláspontja szerint ettõl még a benyújtott ajánlatuk érvényes. Felhívta arra a figyelmet, hogy mind a három ajánlati példány egyrészt külön-külön borítékban került elhelyezésre, másrészt az egész egy zárt csomagolásban volt, és épp ez a zárt csomagolás biztosította, hogy megfeleljenek a zártság követelményének, másrészt pedig a verseny tisztasága sem sérülhetett. Nem tudott egyértelmû magyarázatot adni arra vonatkozóan, hogy az öntapadós borítékok lezárása mi miatt maradt el. Utalt arra is, hogy a boríték már magában hordozza, hogy elkülönülten van elhelyezve, illetve maga a boríték is bizonyos zártságot jelez, mert nem átlátható borítékról van szó a konkrét esetben.<br>
A Szintézis Rendszerház Kft. az írásbeli és a tárgyaláson szóban tett észrevételében kifogásolta, hogy ajánlatkérõ a SELECTRADE Computer Kft. és az õ ajánlata vonatkozásában megállapította az érvénytelenséget, míg a Beks Kft. vonatkozásában mellõzte ezt. Álláspontja szerint az õ ajánlatuk esetében is megvolt az alapvetõ követelmény, minden ajánlati példány zártan be volt csomagolva. Ugyan külön-külön borítékban nem helyezték el azokat, de ettõl nem sokban különbözik a Beks Kft. benyújtása, hiszen azok a borítékok nem voltak zártak, azokból bárki könnyen kiveheti az ajánlatokat. Az ajánlatkérõ a Beks Kft. vonatkozásában maga lezárta a borítékokat, míg a Szintézis Rendszerház Kft. vonatkozásában mellõzte annak biztosítását, hogy megfeleljenek a követelményeknek.<br>
A MÁV Informatika Kft. észrevételében elõadta, hogy álláspontja szerint a jogorvoslati kérelemnek a Beks Kft.-re vonatkozó része megalapozott. A Beks Kft. az ajánlati példányokat ugyan 3 külön-külön borítékba helyezte, azonban ezen borítékokat nem ragasztotta le, így azok nem voltak zártak.<br>
A Döntõbizottság a D.724/3/2001. sz. alatt hozott határozatában ideiglenes intézkedésként az eljárást lezáró szerzõdéskötést megtiltotta.<br>
A Döntõbizottság a kérelmezõ jogorvoslati kérelmének a Beks Kft.-re vonatkozó részét, a II. termékcsomag vonatkozásában – a Beks Kft. ajánlata csak a II. termékcsomag vonatkozásában került érvényesként értékelésre – alaposnak találta az alábbi indokok alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint "érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek."<br>
Ajánlatkérõ az ajánlati felhívása 16. pont 2. francia bekezdésében röviden határozta meg az ajánlatok benyújtásával szemben támasztott formai követelményeket. Elõírta az ajánlati példányszámot: 3 és a zárt borítékban követelményt. Ajánlatkérõ elõírását az ajánlati dokumentáció II. 1. pontjában részletezte. A Döntõbizottság ezen II. 1. pont rendelkezéseinek összevetése alapján megállapította, hogy ajánlatkérõ kötelezõ elõírásként támasztotta, hogy az ajánlatok egyes példányait külön-külön, zárt borítékban kell elhelyezni, és ezt a három zárt borítékot kell egy szintén zárt csomagolásban benyújtani. Ajánlatkérõ ezzel ellentétes, tárgyaláson tett hivatkozását nem támasztja alá a dokumentáció megszövegezése. A II. 1. pont elsõ mondata az alábbiakat mondja ki: "egy eredeti és két másolati példányban kell beadni"... "külön-külön, zárt borítékban".<br>
A Döntõbizottság álláspontja szerint egyértelmû, hogy többpéldányú ajánlatok vonatkozásában külön-külön borítékba helyezési kötelezettséget állapított meg az ajánlatkérõ, és méghozzá a borítékban szó elõtt feltüntette a "zárt" jelzõt. Ezen jelzõvel meghatározott követelményétõl pedig az ajánlatkérõ sem tekinthet el az érvényesség megítélése során. Ezt támasztja alá az is, hogy ajánlatkérõ a II. 1. pont 3. mondatában akként folytatja, hogy "a három borítékot egy csomagban kell elhelyezni." Ez is azt igazolja, hogy a három zárt borítékot kell még egy csomagban elhelyezni, így nem fogadható el azon hivatkozás, hogy önmagában a csomagnak a zártsága alapján megállapítható az érvényes ajánlattétel.<br>
A Döntõbizottság álláspontja szerint az érvényes ajánlattételnek a dokumentáció fenti rendelkezései alapján csak az minõsül, ha az egyes ajánlati példányok külön-külön, az eredeti és a másolati példányok zárt borítékokban vannak, és ezek kerülnek bele a csomagba.<br>
A bontási jegyzõkönyv és a Beks Kft. ténybeli elismerõ nyilatkozata alapján a Döntõbizottság tényként állapította meg, hogy a Beks Kft. az ajánlati példányokat külön-külön borítékba helyezte el, azonban azokat nem zárta le. Emiatt a le nem zárás miatt a Beks Kft. által benyújtott ajánlat nem felel meg az ajánlati dokumentáció feltételének, így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Felhívja a Döntõbizottság ajánlatkérõ figyelmét, hogy ajánlatkérõ számára is kötelezõek az általa elõre meghatározott benyújtási feltételek, ezektõl nem tekinthet el, és utólag a bontási eljárás során nem pótolhatja a hiányosságokat.<br>
A Döntõbizottság alaptalannak találta a kérelmezõnek a DATA CONTACT Kft. ajánlata érvénytelenségének megállapítására vonatkozó részét az alábbi indokok alapján:<br>
A kérelmezõ elsõdlegesen arra hivatkozott, hogy a DATA CONTACT Kft. a , zárt borítékokon nem tüntette fel, hogy melyikben került elhelyezésre az "eredeti" és melyikben a "másolati" ajánlati példány.<br>
A Döntõbizottság a bontási jegyzõkönyv és a felek egybehangzó nyilatkozata alapján tényként állapította meg, hogy a DATA CONTACT Kft. úgy nyújtotta be az ajánlatát, hogy minden egyes ajánlati példányt külön-külön zárt borítékban helyezett el. A borítékokon belül elhelyezett ajánlati példányokon feltüntette az "eredeti", illetõleg "másolati" jelzõt. Ugyanakkor a zárt borítékok külsõ részén csak az ajánlatkérõ által, az ajánlati felhívás II. 1. pontjában meghatározott szöveget tüntette fel.<br>
A Döntõbizottság álláspontja szerint a DATA CONTACT Kft. részérõl így benyújtott ajánlat megfelel a benyújtással szemben ajánlatkérõ által meghatározott követelményeknek. Az ajánlatkérõ által meghatározott követelményekbõl az egyértelmûen megállapítható, hogy meg kell határozni a benyújtott ajánlati példányok közül, melyek az "eredeti" és melyek a "másolati" példányok. Ez a kötelezettség egyébként a Kbt. alapján is terheli az ajánlattevõket. Ezt a kötelezettségét egyértelmûen teljesítette a DATA CONTACT Kft., a benyújtott példányokon megjelölte, hogy "eredeti", illetõleg "másolati". Az kérdéses, hogy ajánlattevõ elõírta-e a felhívásában, hogy a zárt borítékokon kívül fel kell feltüntetni az "eredeti", illetõleg a "másolati" jelzõt. Ez ugyan életszerû lenne, de erre sem a felhívásból, sem a dokumentációból nem vonható le megalapozottan következtetés.<br>
A felhívás – fentiekben már idézett – 16. pont 2. francia bekezdésében ajánlatkérõ az alábbiakat írta elõ: "az ajánlattevõ jelölje meg a borítékban az "eredeti" példányt." Ezzel azonosan támasztott követelményt a dokumentáció fentiekben már idézett – II. 1. pontja elsõ mondatában az alábbiak szerint: "külön-külön zárt borítékban megjelölve az "eredeti" és a "másolati" példányokat." A Döntõbizottság ezen konkrét megfogalmazás, elõírás alapján arra a következtetésre jutott, hogy ajánlatkérõ nem írta elõ követelményként; hogy a borítékon kívül is fel kell tüntetni, hogy "eredeti" vagy "másolati". Ezt a megállapítást támasztja alá az is, hogy ajánlatkérõ külön rendelkezett arról, hogy milyen szövegezést kell feltüntetni a borítékokon és a csomagoláson. Itt a beszerzés tárgyának a leírását támasztotta követelményként. Ezen tényezõk összevetése alapján pedig a Döntõbizottság megítélése szerint nem kifogásolható az, hogy a DATA CONTACT Kft. a külsõ borítékokon nem tüntette fel az "eredeti", illetõleg "másolati" jelzõt. Így a kérelmezõnek a DATA CONTACT Kft. ajánlata érvénytelenségére vonatkozó jogorvoslati kérelme alaptalan.<br>
A Döntõbizottság megállapította, hogy az I. termékcsomag vonatkozásában az egyedüli érvényes ajánlattevõ a DATA CONTACT Kft. volt. Erre és arra való tekintettel, hogy részajánlattétel termékcsomagonként volt lehetséges, és ajánlatkérõ termékcsomagonként hirdette ki az eljárást lezáró döntéseit, a Döntõbizottság az I. termékcsomag vonatkozásában a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a kérelmezõ jogorvoslati kérelmét mint alaptalant elutasította.<br>
A II. termékcsomag vonatkozásában az ajánlatkérõ három ajánlatot – a Beks Kft.-ét, a DATA CONTACT Kft.-ét és a kérelmezõét – fogadott el érvényesnek és értékelt, a II. termékcsomag vonatkozásában a Beks Kft. lett az eljárás nyertese. A Döntõbizottság a fentiekben megindokolta, hogy a Beks Kft. ajánlata érvénytelen, és emiatt a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította, hogy ajánlatkérõ megsértette a Kbt. 52. § (2) bekezdés d) pontjára tekintettel az 52. § (1) bekezdését, és a Kbt. 88. § (1) bekezdés c) pontja alapján rendelkezett a II. termékcsomag vonatkozásában ajánlatkérõnek az eljárást lezáró döntésének megsemmisítésérõl.<br>
A Döntõbizottság arra tekintettel, hogy jogsértés csak a II. termékcsomag vonatkozásában történt és az reparálható, mellõzte a bírság kiszabását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. december 6.<br>
<br>
Dr. Nagy Gizella s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>