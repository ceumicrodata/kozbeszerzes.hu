<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10241)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.702/14/2001.<br>
<br>
Tárgy: a BAU – KIV 2000 Kft. jogorvoslati kérelme Pápa Város Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BAU – KIV 2000 Kft. (8200 Veszprém, Tiszafa u. 40., továbbiakban: kérelmezõ) által a Pápa Város Önkormányzata (8500 Pápa, Fõ u. 12., a továbbiakban: ajánlatkérõ) "bonyolítói és mûszaki ellenõri tevékenység végzése Pápa" tárgyú közbeszerzési eljárása ellen benyújtott, kérelmezõ jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és a Kbt 59. § (1) bekezdését, és ezért a Döntõbizottság az ajánlatkérõt 1 000 000 Ft, azaz egymillió forint pénzbírsággal sújtja.<br>
Kérelmezõ jogorvoslati kérelmét egyebekben elutasítja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2001. augusztus 22. napján a Közbeszerzési Értesítõ (K. É.) 34. számában közzétett ajánlati felhívással nyílt közbeszerzési eljárást indított. A beszerzés tárgya a felhívás 3. a) pontja szerint a Pápa, Korona u. 27–29., 3894/4 hrsz.-on 1,2 milliárd forint értékben megvalósuló Erkel Ferenc Zenei Általános Iskola Bartók Béla zeneiskola rekonstrukciója vonatkozásában bonyolítói és mûszaki ellenõri tevékenység végzése.<br>
Ajánlatkérõ az ajánlatokat az összességében legelõnyösebb ajánlat szempontja alapján kívánta elbírálni, s ennek megfelelõen a felhívás 13. b) pontjában az alábbiak szerint határozta meg az elbírálás részszempontjait, azok jelentõségét meghatározó súlyszámokat és az adható pontszámokat:<br>
részszempontok	súlyszámok<br>
– ajánlati ár	10<br>
– a mûszaki ellenõrzések heti gyakorisága	9<br>
– a vállalt jóteljesítési garancia mértéke	5<br>
– a mûszaki ellenõri tevékenységhez biztosított, rendelkezésre álló létszám folyamatos helyszíni jelenléte	4<br>
– saját teljesítés részaránya	5<br>
Valamennyi részszempont 1–10 pont között kerül értékelésre.<br>
Ajánlatkérõ a felhívás 16. "Egyéb információk" elnevezésû pontjának 9. francia bekezdésében elõírta, hogy ajánlatkérõ a nyertes ajánlattevõtõl a szerzõdés biztosítékaként jóteljesítési garanciát kér, amelynek minimális mértéke az ellenszolgáltatás 5%-a.<br>
Ajánlatkérõ dokumentációt is kibocsátott, amely tartalmazta az ajánlattétel és a szerzõdés részletes feltételeit, ajánlatkérõ egyéb elvárásait.<br>
Az ajánlati dokumentáció a részletes szerzõdési feltételek között megismételve és kiegészítve a felhívásban foglaltakat elõírta, hogy a jóteljesítési garancia tekintetében a minimális 5% mértéket 1 éves idõtartamra kell vállalni.<br>
A dokumentáció 12. oldalán 16. pontban részletezte ajánlatkérõ az ajánlatok elbírálására vonatkozóan a pontszámok kiosztásánál követendõ szabályokat, amelyek az alábbiak voltak:<br>
– ajánlati árnál: a legalacsonyabb ajánlaté 10 pont, a többi ajánlaté (legkedvezõbb ajánlat ára/vizsgált ajánlati ár) × 10<br>
– a mûszaki ellenõrzés heti gyakorisága (legkedvezõbb ajánlat/vizsgált ajánlat) × 10<br>
– a vállalt jóteljesítési garancia mértéke jótállás: 3 év esetén 3 pont, 4 év esetén 7 pont, 5 év esetén 10 pont<br>
– a mûszaki ellenõri tevékenységhez biztosított, rendelkezésre álló létszám folyamatos helyszíni jelenléte (a legkedvezõbb ajánlat /vizsgált ajánlat) × 10<br>
– saját teljesítés részaránya (vizsgált ajánlat/legkedvezõbb ajánlat) × 10<br>
Ajánlatkérõ biztosított helyszíni konzultációt is, amelyre 2001. szeptember 12. napján került sor. Ajánlattevõk a felhívással és dokumentációval kapcsolatban írásban feltett kérdésekre az ajánlatkérõ írásban adta meg a válaszokat 2001. szeptember 25. napján.<br>
A feltett kérdések közül kérelmezõ tett fel a jóteljesítési garancia megajánlásával kapcsolatban és arra vonatkozóan ajánlatkérõ válasza arra irányult, hogy az ajánlatban minimum 5% jóteljesítési garanciát kell vállalni és annak lejárati ideje a garanciális idõszakot tanúsító jegyzõkönyv átadása. Ajánlattevõ határozza meg annak mértékét a minimális 5% betartása mellett.<br>
Az ajánlattételi határidõre, 2001. október 2. napjára kérelmezõ, a Fõber Rt., a Gyõr-Moson-Sopron Megyei Beruházó Kft. és a VeszprémBer Rt. nyújtott be ajánlatot.<br>
Ajánlatkérõ a felhívásban meghatározott eredményhirdetési idõpontot (2001. október 17. napja) elhalasztotta, az eredményhirdetés új idõpontját 2001. október 31. napjának 10.00 órájában jelölte meg.<br>
Ajánlatkérõ az elhalasztott eredményhirdetés idõpontjában, 2001. október 31. napján kihirdette az eljárás eredményét, mely szerint az összességében legelõnyösebb ajánlatot a VeszprémBer Rt. tett 310 ponttal, második helyezett kérelmezõ lett 306 ponttal.<br>
Ajánlatkérõ elkészítette a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerinti tartalommal az összegzést az eljárásról és azt az eredményhirdetéskor ajánlatevõk rendelkezésre bocsátotta.<br>
Ajánlatkérõ a szerzõdést a nyertes ajánlattevõvel a felhívás szerint 2001. november 12. napján megkötötte.<br>
Kérelmezõ 2001. november 8. napján nyújtott be jogorvoslati kérelmet a Döntõbizottsághoz. Sérelmezte egyrészt, hogy ajánlatkérõ nem a Kbt. szabályainak betartása mellett halasztotta el az eredményhirdetés idõpontját. Az eredeti eredményhirdetésen jelentette be, hogy elhalasztja azt, s errõl írásban telefaxon 2001. november 16-i dátummal kaptak értesítést, 11.43 órakor. Álláspontja szerint ajánlatkérõ ezzel megsértette a Kbt. 55. § (2) bekezdését.<br>
Sérelmezte továbbá kérelmezõ ajánlatkérõ értékelését is. Álláspontja, hogy a 3. és 4. értékelési részszempont körében ajánlatkérõ nem az általa a felhívásban, illetõleg a dokumentációban elõírtak szerint értékelt. Az elkészített összegzésbõl kitûnik, hogy a jóteljesítési garancia mértéke körében forintértékeket vizsgált és azokat pontozta, holott ezt sehol sem szerepeltette. Egyrészt a felhívásban meghatározta, hogy a jóteljesítési garancia mértékét értékeli, a dokumentációban pedig azt fogalmazta meg, hogy a jóteljesítési garancia mértékénél a megajánlott éveket fogja vizsgálni.<br>
Sérelmezi, hogy nem a %-os garanciális vállalásokat értékelte, és ezzel hátrányos helyzetbe került.<br>
A 4. értékelési részszempont körében kifogásolta az értékelést, mivel az összegzésbõl az derül ki, hogy ezen szempontnál sem az elõre meghatározottakat vizsgálta ajánlatkérõ. Az összegzésben a mûszaki ellenõri igazolások és jogosultságok kerültek meghatározásra, mint az értékelésnél és pontozásnál figyelembe vett tényezõk. A kiírás és a dokumentáció szerint pedig a rendelkezésre álló létszámot határozta meg ajánlatkérõ az értékelés szempontjaként.<br>
Kérte a Döntõbizottságot, hogy állapítsa meg a jogsértés tényét, semmisítse meg az eljárást lezáró döntését és hívja fel új döntés meghozatalára. Ideiglenes intézkedésként a szerzõdés megkötésének megtiltását kérte.<br>
Ajánlatkérõ a kérelem elutasítását kérte részben elkésettség, részben megalapozatlanság okán. Az eredményhirdetés elhalasztását valamennyi ajánlattevõ, így kérelmezõ is visszaigazolta és elfogadta.<br>
Az értékelés álláspontja szerint megfelelt az általa elõírtaknak, a helyszíni konzultáción pontosításra került, hogy a jóteljesítési garancia mértékét fogja vizsgálni. A kifogásolt 4. részszempont esetében is megfelelõen vizsgálta ajánlatkérõ az ajánlatokat.<br>
Egyéb érdekelt VeszprémBer Rt. észrevételében a kérelem elutasítását kérte. Álláspontja szerint az eredményhirdetés elhalasztására vonatkozóan elkésett, az értékeléssel szemben támasztott kifogásai kérelmezõnek megalapozatlanok. Az eredményhirdetés elhalasztásáról 2001. november 17. napján valamennyi ajánlattevõt értesített ajánlatkérõ, így ezen naptól számított 15 napon belül lett volna lehetõsége jogorvoslattal élni. Ajánlatkérõ mindkét, kérelmezõ által kifogásolt, részszempont értékelésénél a felhívása és a dokumentációban meghatározottak szerint értékelt.<br>
A Döntõbizottság megállapította, hogy a kérelmezõ jogorvoslati kérelme részben alapos az alábbiak szerint.<br>
A kérelmezõnek az eredményhirdetés elhalasztásának jogsértõ voltára vonatkozó kérelme elkésett.<br>
<a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) Az eljárást a törvény szabályait sértõ esemény tudomásra jutásától számított tizenöt napon belül lehet kérelmezni. A határidõk elmulasztása jogvesztéssel jár.<br>
Kérelmezõ 2001. október 17. napján értesült az eredményhirdetés elhalasztásáról. Ha ajánlatkérõ az eljárást jogsértõnek találta, úgy ettõl a naptól számított 15 nap állt volna rendelkezésére, hogy jogorvoslati kérelmet nyújtson be. A jogorvoslat benyújtására rendelkezésre álló idõ 2001. november 1. napján járt le, tekintettel azonban a munkaszüneti napokra, a kérelem benyújtásának utolsó napja 2001. november 5-e lett volna. Kérelmezõ kérelmét 2001. november 6. napján nyújtotta be.<br>
A Döntõbizottság ezt követõen megvizsgálta, hogy ajánlatkérõ az ajánlatok értékelése során betartotta-e a törvény rendelkezéseit és az általa elõírtak szerint értékelte-e az ajánlatok taralmi elemeit és megállapította, hogy kérelmezõ kérelme az ajánlatok értékelésére vonatkozóan alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésébe foglaltak szerint ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat;<br>
b) részszempontonként az azok súlyát meghatározó – a részszempont tényleges jelentõségével arányban álló – szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ az összességében legelõnyösebb ajánlat szempontja szerint kívánta elbírálni az ajánlatokat. Meg is adta az értékelési részszempontokat, amely között szerepelt a – kérelmezõ által kifogásolt – jóteljesítési garancia mértéke és a mûszaki ellenõri tevékenységhez biztosított, rendelkezésre álló létszám folyamatos rendelkezésre állása is.<br>
Ajánlatkérõ a 3. részszempont értékelésére vonatkozóan a dokumentációban megadta, hogy azt a jótállás megajánlott idõtartamát fogja pontozni, ezzel meghatározva, hogy mi ezen részszempont tartalma, mit fog figyelembe venni az értékelésnél.<br>
A jóteljesítési garancia vonatkozásában megadta annak minimális mértékét és hogy milyen idõtartamban kell vállalni. Egyik ajánlattevõ sem emelt kifogást az ellen, hogy ajánlatkérõ a dokumentációban a jóteljesítési garancia mértéke helyett annak idõtartamát kívánja értékelni.<br>
A jóteljesítési garancia/jótállás körében mind a vállalt idõtartamnak, mind a vállalt mértéknek jelentõsége van; ajánlatkérõ feladata eldönteni, hogy az értékelés során mely elemet kívánja elõnyben részesíteni, melyiknek van számára jelentõsége, azonban azt elõre meg kell adnia a felhívásban, és attól már nem térhet el az eljárás során.<br>
Ajánlatkérõ a felhívásban meghatározta, hogy értékelésre a vállalt jóteljesítés mértéke kerül, ettõl eltérõ a dokumentáció szövege, amely szerint a jótállás idõtartama az értékelés alapja.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az értékelést a felhívásban megadott szempontok szerint kell elvégezni, ezért a Döntõbizottság az értékelés felülvizsgálatánál figyelmen kívül hagyta a dokumentáció felhívással ellentétes rendelkezését, és azt vizsgálta, hogy ajánlatkérõ a felhívásban megadott szempont szerint értékelte-e az ajánlatokat a 3. részszempont keretében.<br>
Ajánlatkérõ összegzésébõl kiderül, hogy ezen részszempont keretében egy "harmadik" szempont, a vállalt jóteljesítési garancia összege került figyelembevételre, amelyet ajánlatkérõ a megajánlott ajánlati ár és a vállalt %-os garancia mértéke alapján számított ki.<br>
A felhívásban, a dokumentációban a vállalt garancia %-os mértékét kellett megadniuk ajánlattevõknek. Ajánlattevõk a felhívásnak és a dokumentációnak megfelelõen eljárva ajánlatukat a jóteljesítési garanciára %-os formában adták meg. Az eljárás során nem nyert bizonyítást, hogy ajánlattevõk már eredményhirdetést megelõzõen tudomással bírtak arról, hogy a 3. részszempont körében nem az elõre megadott szempont szerint fog bírálni ajánlatkérõ.<br>
Ajánlatkérõnek felhívása és a Kbt. fent hivatkozott rendelkezése alapján az ajánlattevõk által megajánlott %-os jóteljesítési garancia mértéket kellett volna összehasonlítani és nem ezen %-os mértékek és az ajánlati ár viszonyításából kialakított összeget. Ajánlatkérõ által választott ezen harmadik és a felhívásban elõre meg nem adott értékelési szempont alkalmazása ellentétes a Kbt. 55. § (6) bekezdésében foglaltakkal.<br>
A jogszabálynak és ajánlatkérõ felhívásában foglaltak szerinti helyes értékelés alapján a figyelembe veendõ ajánlatok az alábbiak voltak: kérelmezõ 25%, nyertes VeszprémBer Rt. 15%, Fõber Rt. 5%, GYÕRBER Kft. 10% jóteljesítési garanciát vállalt.<br>
Ajánlatkérõ által a dokumentációban megadott értékelési módszert (vizsgált ajánlat/ legkedvezõbb × 10 ) alkalmazva a pontszámok az alábbiak szerint alakulnak ezen részszempont körében a kiosztottak helyett: kérelmezõ 10 pont, nyertes 6 pont, Gyõrber Kft. 4 pont, Fõber Rt. 2 pont. A nyertes ajánlattevõ ezen részszempontnál 43 pontot kapott (8,59 × 5), az ajánlatok helyes tartalmi elemeinek értékelésével ez a pontszám a nyertes vonatkozásában 30 pont lehetett volna.<br>
A 4. értékelési részszempontként ajánlatkérõ a felhívásban a mûszaki ellenõri tevékenységhez biztosított, rendelkezésre álló létszám folyamatos helyszíni jelenlétét írta elõ. Ezen részszempont keretében ajánlatkérõ az ajánlatokban szereplõ azon személyeket vette csak figyelembe, akik a mûszaki ellenõri tevékenység végzéséhez szükséges feltételekkel rendelkeznek (megfelelõ felsõfokú végzettség, mûszaki ellenõri névjegyzékben szerepel).<br>
Ajánlatkérõ az értékelés részszempont tartalmának megfelelõen értékelte az ajánlatok tartalmi elemeit és az elõírásának megfelelõen osztotta ki a pontokat.<br>
A fentiek alapján a Döntõbizottság megállapította, hogy ajánlatkérõ a 3. értékelési részszempont vonatkozásában az értékelés során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat, mivel ajánlatkérõ nem a felhívásban elõre megadott szempont szerint értékelt.<br>
A Döntõbizottság azt is megállapította, hogy ezen értékelési részszempont körében elkövetett jogsértés azt eredményezte, hogy ajánlatkérõ nem a felhívásban megadott szempontok szerinti összességében legelõnyösebb ajánlatot tevõt hirdette ki a nyertesnek, ugyanis, ha a felhívás szerinti tartalmi elemek kerülnek értékelésre a 3. részszempont körében akkor kérelmezõ pontszáma változatlanul 306 pont, azonban a nyertes pontszáma 297 pontra csökken (eredeti pontszám 310 ebbõl levonásra került az a 13 pont amellyel több pontot osztott ki ajánlatkérõ a jogsértõ értékelés révén).<br>
Tekintettel a fent leírtakra a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, és a Kbt. 88. § (1) bekezdés d) és f) pontja szerinti jogkövetkezményeket alkalmazta, a bírság megállapításakor a Döntõbizottság figyelembe vette azt a tényt, hogy az ajánlatkérõ és a nyertes ajánlattevõ között a szerzõdés megkötésre került, a beszerzés értékét és a rendelkezõ részben megállapított jogsértés súlyát, a jogorvoslati kérelmet egyebekben elutasította elkésettség okán.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 5.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>