<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10385)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.693/10/2001.<br>
<br>
Tárgy: a Német–Magyar Ipari Lízing Rt. kérelmezõ jogorvoslati kérelme a Cartographia Kft. ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Német–Magyar Ipari Lízing Rt. (1026 Budapest, Sodrás u. 11., képv.: dr. Olti Andrea ügyvéd, 1051 Budapest, Sas u. 20–22., továbbiakban: kérelmezõ) kérelme alapján indult jogorvoslati eljárásban, melyet a Cartographia Kft. (1149 Budapest, Bosnyák tér 5., képviseli: dr. Mezeiné dr. Nyitrai Beáta ügyvéd, 1054 Budapest, Steindl I. u. 9., továbbiakban: ajánlatkérõ) "1 db B1 méretû 4 színes, íves ofszet nyomógép cseréje lízingszerzõdés keretében" tárgyú közbeszerzési eljárása ellen nyújtott be, a kérelmezõ kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára tekintettel a Kbt. 53. § (2) bekezdését, és ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzott nyilatkozatok alapján az alábbi tényállást állapította meg.<br>
Ajánlatkérõ 2001. szeptember 5. napján a közbeszerzés Értesítõ (K. É.) 36. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a beszerzés tárgyára vonatkozóan lízingszerzõdésre kért ajánlatot.<br>
Ajánlatkérõ nem tette lehetõvé részajánlat tételét, ajánlatot kellett tenni valamennyi változatra, tehát a 4 és 5 színes új nyomógépre, mind 3, mind 4 éves futamidõre.<br>
Ajánlatkérõ az összességében legelõnyösebb ajánlat szempontja szerint kívánt bírálni, a felhívásban ezért megadta az elbírálás alapjául szolgáló részszempontokat, azok súlyszámát és az adható pontszámokat. Ezek az alábbiak voltak:<br>
részszempontok	súlyszámok<br>
– vállalási ár	5<br>
– fizetési feltételek, lízingfeltételek	4<br>
– kapcsolódó szolgáltatások (garancia, szerviz, betanítás)	3<br>
– mûszaki tartalom (dokumentáció szerint)	3<br>
Az értékelés során adható pontszámok részszempontonként: 1–100.<br>
Ajánlatkérõ dokumentációt is kibocsátott, amely tartalmazta az ajánlattételhez szükséges formai és tartalmi elõírásokat, feltételeket, mûszaki tartalmat.<br>
A dokumentáció 10.1. pontban (7. oldal) ajánlatkérõ elõírta, hogy ajánlattevõknek az eljárás során írásos ajánlatot kell elkészíteniük, mely ajánlat a közbeszerzésekrõl szóló 1995. évi XL. törvénynek a nyílt eljárásra vonatkozó elõírásaival összhangban, az ajánlattételi határidõ lejárta után semmilyen formában – még az ajánlatkérõ hozzájárulása esetén – sem módosítható.<br>
Az ajánlatkérõ az ajánlatok ajánlattételi határidõ lejártát követõ módosítását, kiegészítését nem teszi lehetõvé.<br>
A dokumentáció II. "Értékelési szempontok tartalma" fejezet 2.4. pontja meghatározta, hogy az ajánlattevõk tegyenek ajánlatot a pénzügyi konstrukcióra, különösen a fizetés ütemére és a megfizetendõ részletek nagyságára mind a 3, mind a 4 éves futamidõ alatti kifizetést tartalmazó változatra.<br>
A dokumentáció II. fejezet 2.5. pontban ajánlatkérõ elvárásai között elõírta, hogy ajánlattevõk dolgozzák ki az általuk megajánlott termékre vonatkozó lízingkonstrukciót, és mutassák be annak részleteit. Ennek alátámasztására csatolják a szükséges szerzõdéstervezetet.<br>
Az ajánlattételi határidõre, 2001. október 16. napjára kérelmezõ és a VB Pénzügyi Lízing Rt. nyújtott be ajánlatot. Ajánlatkérõ a bontást követõen megvizsgálta az ajánlatokat, és 2001. október 16. napján hiánypótlási lehetõség biztosítása mellett mindkét ajánlattevõt felhívta a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése körébe tartozó egyes igazolások és nyilatkozatot és egyéb formai hiányosságok pótlására. Mindkét ajánlattevõ a megadott határidõre teljesítette a hiánypótlást.<br>
A hiánypótlás biztosítását követõen 2001. október 9. napján ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. §-</a>ában foglalt, az ajánlattal kapcsolatos nem egyértelmû kijelentések tartalmának tisztázására hivatkozva további válaszok megadására hívta fel az ajánlattevõket. Kérelmezõ vonatkozásában megadni kérte a lízingfeltételek kidolgozásakor figyelembe vett beszámítási árat, a VB Pénzügyi Lízing Rt. ajánlattevõtõl kérte, hogy csatolja a törlesztési ütemtervet a teljes futamidõkre vonatkozóan, melyben részletezi a havi fizetésekben a kamat és a tõke összegét.<br>
A közbeszerzési eljárás eredményének nyilvánosan történõ kihirdetésére 2001. október 26. napján került sor, amelyen ajánlatkérõ az eljárás nyertesének a VB Pénzügyi Lízing Rt.-t hirdette, mint aki az összességében legelõnyösebb ajánlatot adta.<br>
Kérelmezõ 2001. október 31. napján nyújtott be jogorvoslati kérelmet a Döntõbizottsághoz. Álláspontja szerint ajánlatkérõ jogsértõ módon járt el, amikor 2001. október 19. napján felszólította a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésére hivatkozással a VB Pénzügyi Lízing Rt.-t, hogy csatoljon törlesztési ütemtervet, amelyben részletezi a lízingdíj kamat- és tõkerészét. Álláspontja szerint az ajánlatnak a benyújtáskor tartalmaznia kellett volna a lízingdíj részletézését kamat és tõke megoszlása szerint. Amennyiben a nyertes ajánlata ezt nem tartalmazta, úgy az ajánlat érvénytelen, mert az nem felelt meg a felhívás és dokumentáció feltételeinek, valamint a Kbt. 49. §-ában meghatározott ajánlat módosításának tilalma okán. Az ajánlatkérõnek nem lett volna lehetõsége a Kbt. 57. § (1) bekezdésére hivatkozva pótoltatni a lízingdíj részletezését, hiszen az dokumentáció szerint sem lehet az ajánlattételi határidõ után módosítani kiegészíteni az ajánlatot, s ezt a Kbt. szabályai sem engedik. Ajánlatkérõ eljárásával sérült továbbá a Kbt. 24. § (2) bekezdésében megfogalmazott esélyegyenlõség elve.<br>
Kérte, hogy a Döntõbizottság állapítsa meg a jogsértés tényét, semmisítse meg ajánlatkérõ eljárást lezáró döntését. Ideiglenes intézkedés alkalmazásával tiltsa meg a szerzõdés megkötését.<br>
Ajánlatkérõ észrevételében a megalapozatlan kérelem elutasítását kérte. Álláspontja szerint mind a két ajánlat tartalmazta a dokumentáció II. fejezetében elõírtakat, mindkét ajánlatban kidolgozásra került a pénzügyi konstrukció, a megfizetendõ részletek nagysága mindkét futamidõre vonatkozóan. Nyertes ajánlata 25–29. oldalig tartalmazta a kért követelményeket. Álláspontja szerint nem kért a dokumentációban törlesztési tervet, azt csak azért kérték pótlólag, mert kérelmezõ ajánlata azt tartalmazta, azonban az értékelés során nem került figyelembevételre. Az ajánlatok megfelelõen értékelhetõek voltak e kért információk nélkül is, az részükrõl indokolatlan volt. A nyertes ajánlata tartalmazta a havi lízingíj összegét. A tisztázó kérdések nem minõsülnek az ajánlat módosításának, sem kiegészítésnek. Mindkét ajánlattevõ érvényes ajánlatot tett, s az ajánlatok részszempontok szerinti értékelése alapján a legkedvezõbb a nyertes ajánlata volt.<br>
A VB Lízing Rt. egyéb érdekelt észrevételében elõadta, hogy ajánlata tartalmazta a dokumentáció II. fejezet 2. pontjában a fizetési feltételek, lízingfeltételek cím alatt meghatározott követelményeket. Az ajánlatkérõ által kért részletezés az ajánlat tartalmán nem változtatott. Álláspontja szerint kérelmezõ ajánlata is érvénytelen a beszámítási ár megadása miatt. Kérte kérelme elutasítását.<br>
A Döntõbizottság ideiglenes intézkedést alkalmazott, és a D/693/3/2001 sz. alatt meghozott határozatával az eljárást lezáró szerzõdés megkötését megtiltotta, mivel a rendelkezésre álló iratok alapján alkalmazásának jogszabályban foglalt feltételei fennálltak.<br>
A Döntõbizottság megállapította, hogy a kérelmezõ jogorvoslati kérelme alapos az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második mondata rendelkezik arról, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A Kbt 49. § (2) bekezdése kötelezettségként írja elõ, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
Ajánlatkérõ lízingszerzõdésre kért ajánlatot a felhívásban és a dokumentációban meghatározott feltételekkel. A dokumentáció II fejezet 2. pontjában írta elõ, hogy a fizetési feltételek és lízingfeltételek megadása körében milyen tartalmú ajánlatot vár el, továbbá elõírta, hogy a lízingkonstrukció kerüljön részletesen kidolgozásra, és alátámasztására szerzõdéstervezet csatolását kérte.<br>
Az ajánlatnak és annak a kötelezõ részét képezõ szerzõdéstervezetnek pedig valamennyi, a szerzõdés lényeges tartalmi elemére vonatkozóan ajánlatot kell tartalmaznia, hiszen a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése alapján a szerzõdést a nyertessel a felhívás, a dokumentáció és az ajánlat tartalmának megfelelõen írásban kell megkötni. Az ajánlatnak tehát a megkötendõ szerzõdés feltételeire kifejezett, konkrét nyilatkozatot kell tartalmaznia. Ezt támasztja alá a dokumentáció II. fejezet B. és C. pontja, nevezetesen:<br>
II. fejezet B. pont: "A jelen fejezetben megfogalmazott követelmények értelmezésekor az Ajánlattevõk tartsák szem elõtt, hogy ezeket és az ajánlati felhívás, valamint a dokumentáció egyéb helyein elhelyezett követelményeket részletes szerzõdési feltételként kell kezelni."<br>
II. fejezet C. pont: "Az ajánlatkérõ felhívja az ajánlattevõk figyelmét, hogy vállalásaikat, elgondolásaikat részletesen fejtsék ki, tegyenek kifejezett nyilatkozatokat. Általános jellegû nyilatkozatot az Ajánlatkérõ nem fogad el és nem értékel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése, valamint a Polgári törvénykönyvrõl szóló 1959. évi IV. tv. szerzõdés megkötésére és alakjára vonatkozó rendelkezés alapján."<br>
A Ptk. nem nevesíti külön szerzõdési formaként a lízingszerzõdést, így nem is tartalmaz a lízingszerzõdés tartalmára vonatkozóan konkrét szabályokat. Azonban a lízingszerzõdés tartalmára vonatkozóan a hitelintézetekrõl és pénzügyi vállalkozásokról szóló 1996. évi CXII. tv. (továbbiakban Hpt. tv.) tartalmaz rendelkezéseket, miután a pénzügyi lízing olyan pénzügyi szolgáltatás, amelynek végzésére vonatkozó szabályokat a Hpt. tv. határozza meg. A Hpt. tv. 2. számú melléklete 11. pontja elõírja, hogy a lízingszerzõdésben kell a feleknek kikötni a lízingdíj tõkerészét, valamint kamatrészét is.<br>
A fent ismertetettek alapján nem fogadható el az ajánlatkérõ azon védekezése, hogy a lízingdíj kamat-, tõke- megoszlására vonatkozó törlesztési terv csatolását nem írta elõ a dokumentációban. Ajánlatkérõ a dokumentációban a szerzõdés tartalmára vonatkozóan, hanem egyértelmûen arra hívta fel az ajánlattevõket, hogy ezen feladatot, tehát a lízingkonstrukciót és annak részleteit dolgozzák ki, mutassák be és tegyenek arra ajánlatot, valamint csatoljanak szerzõdéstervezetet. A fent idézett jogszabályi elõírások alapján pedig a szerzõdés részét kell hogy képezze a lízingdíj tõke, kamatrész kikötése, e nélkül a nyertes szerzõdéstervezete nem felel meg a dokumentáció elvárásának, különös tekintettel arra, hogy az ajánlatban nem szerepelnek termékenként kidolgozott lízingkonstrukció és azok részleteit tartalmazó szerzõdéstervezetek.<br>
A Döntõbizottság álláspontja, hogy ajánlattevõk akkor felelnek meg az ajánlatkérõ fent ismertetett formában történõ elvárásának és így a dokumentáció feltételeinek, ha valamennyi a szerzõdés tartalmát, a pénzügyi konstrukciót képezõ elemre vonatkozóan megteszik ajánlatukat.<br>
Osztotta a Döntõbizottság a kérelmezõ azon jogi álláspontját, hogy a nyertes ajánlatából hiányzó lízingdíj tõke és kamatrészének meghatározása az ajánlat részét kellett volna képeznie arra vonatkozó konkrét nyilatkozat formájában. A nyertes ajánlatából hiányzó "ajánlati elem" az ajánlat olyan tartalmi hiányossága, amely nem pótoltatható sem hiánypótlás keretében, sem az ajánlatkérõ által alkalmazott, <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésére alapozottan a nem egyértelmû kijelentések tisztázásának körébe, mivel a nyertes ajánlata egyáltalán nem tartalmazott nyilatkozatot/ajánlatot a kamat és tõkerészek megosztására.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésben biztosított lehetõséggel ajánlatkérõ nem élhet az eredeti ajánlatokban egyáltalán nem szereplõ nyilatkozatok, tények, adatok tekintetében, hiszen a hivatkozott szakasz alkalmazásához elengedhetetlen, hogy legyen az ajánlatban valamilyen tartalmú nyilatkozat, amely vonatkozásában felmerült annak nem egyértelmû volta. Fogalmilag kizárt ajánlatban nem szereplõ nyilatkozat adat nem egyértelmûsége. Hiányzó nyilatkozat, adat utólagos bekérése nem más, mint a Kbt. szabályaiba ütközõ felhívás a benyújtott ajánlat megváltoztatására, kiegészítésére, amelyre még ajánlatkérõ felhatalmazása mellett sincs lehetõség.<br>
A nyertes ajánlatának fent ismertetett hiánya a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlat érvénytelenségéhez vezet, s érvénytelen ajánlatot a Kbt. 53. § (2) bekezdése alapján az eljárás további szakaszából ki kell zárni, tehát az nem vehet részt az értékelésben.<br>
Ajánlatkérõnek a Kbt. szabályai alapján jogszerûen nem lett volna módja a Kbt. 57. § (1) bekezdésének alkalmazása alapján a nyertes ajánlattevõt az ajánlat módosítására felhívni, az ajánlatokat a benyújtott tartalom mellett kellett volna megvizsgálnia az érvényesség vonatkozásában és döntést hozni az érvényesség kérdésében, és ezt követõen kerülhetett volna sor az érvényes ajánlatok vizsgálatára az ajánlatok benyújtáskori tartalma alapján.<br>
A fent részletezett indokok alapján állapította meg a Döntõbizottság a rendelkezõ részben foglalt jogsértéseket ajánlattevõ terhére. A Döntõbizottság ideiglenes intézkedéssel élt az eljárás során, és erre tekintettel az eljárást lezáró döntés megsemmisítése jogkövetkezmény alkalmazása mellett döntött, lehetõséget adva ajánlatkérõnek, hogy saját maga orvosolja az elkövetett jogsértéseket, amennyiben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt lehetõséggel él és a döntését megalapozó körülmények ismételt mérlegelésével az ajánlatok újraértékelése mellett új eljárást lezáró döntést hoz, illetve eljárást lezáró döntés hozatala nélkül orvosolja az elkövetett jogsértéseket.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 29.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>