<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10464)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.719/7/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Ferro Öntöde Ipari, Kereskedelmi és Szolgáltató Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Ferro Öntöde Ipari, Kereskedelmi és Szolgáltató Kft. (8595 Kup, Ipartelep a továbbiakban: ajánlatkérõ) "indukciós kemence és kapcsolódó létesítmények megvalósítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ a Döntõbizottság elnökét 2001. október 29-én tájékoztatta arról, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) és e) pontja alapján.<br>
Ajánlatkérõ ajánlati felhívást is készített, melyben a beszerzés tárgyát az alábbiak szerint határozta meg:<br>
Az ajánlatkérõ telephelyén 20 kW-os kapcsolótér és 20 kW-os elektromos kábel kialakítása, az indukciós kemence alapozása, felszerelése az elkészült alépítményre a kemence mûködéséhez szükséges trafótér, 0,7 kV-os kapcsolótér, kondenzátortér, kármentõ, hidraulika és hûtõtér, és hûtõterem kialakítása, és ezen helyiségben kerülõ berendezések felszerelése, üzembe helyezése, a hatósági felülvizsgálatok és mérések elvégzése, a próbaüzem megtartása.<br>
Ajánlatkérõ ajánlattételre az alábbi cégeket hívta fel: Villamos Szerelési Kft., LAVILL Kft., VILL-KOR Bt., Balázs és Mocskonyi Építõ Ipari Kft., B Plusz Építõipari Kft., Reflex 8500 Bt., Ács Csaba és Barna Gábor vállalkozó.<br>
A Döntõbizottság elnöke részére megküldött tájékoztató az eljárásfajta választására vonatkozó indokot nem tartalmazott.<br>
A Döntõbizottság elnöke 2001. november 13-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint ajánlatkérõ a választott eljárásfajta indokát nem adta. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapított eljárás esetén pedig hirdetmény közzététele kötelezõ. Ennek alapján a Döntõbizottság elnöke indítványozta a kérdéses közbeszerzési eljárás jogalapjának vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapított eljárásra történõ hivatkozását visszavonja. Az eljárásfajta választásának kizárólagos jogcíme a Kbt. 70. § (1) bekezdés c) pontja. A sürgõsségre alapított eljárást az indokolja, hogy a Veszprém Megyei Területfejlesztési Tanácstól kapott támogatás alapján a beruházás befejezésének idõpontjaként 2002. január 31. napja került megjelölésre. Ezen idõpontig történõ teljesítést csak ezen eljárásfajta választása esetén tudja megvalósítani. Az általa folytatott öntödei tevékenységébõl fakad, hogy az év utolsó negyedévben általában már nincsenek megrendelések, ez teszi lehetõvé, hogy a termelés akadályoztatása nélkül a beruházás a téli hónapokban megvalósuljon. Ez a beruházás beltéri munkákat feltételez, amelyeket az idõjárás nem befolyásol.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; sürgõsséget indokló körülmények azonban nem eredhetnek az ajánlatkérõ mulasztásából.<br>
A fentiek alapján ez az eljárás akkor alkalmazható, ha az ajánlatkérõ nem láthatja elõre a sürgõs eljárást indokló helyzet bekövetkeztét, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy meghívásos eljárásban elõírt határidõk nem betarthatóak. Bármely feltétel hiánya esetén a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárás nem jogszerû.<br>
A Döntõbizottság jelen eljárásban vizsgálta ezen feltételek fennállásának meglétét.<br>
A Döntõbizottság a rendelkezésre álló iratokból megállapította, hogy ajánlatkérõ 2001. november 20-án kötött támogatási szerzõdést a Veszprém Megyei Területfejlesztési Tanáccsal, mely alapján a beszerzés tárgyát képezõ beruházáshoz ajánlatkérõ pénzügyi támogatásban részesül. Ajánlatkérõ a támogatás elnyerésére tekintettel volt köteles a Kbt. szabályai szerint eljárni, azaz közbeszerzési eljárást lefolytatni. A szerzõdés alapján a beruházás befejezésének idõpontja 2002. január hó. A támogatási szerzõdés 14. i) pontja tartalmazza, hogy ajánlatkérõnek a közbeszerzési eljárás hatálya alá tartozó beszerzése esetén a közbeszerzési eljárás dokumentumait az Államkincstár részére köteles átadni, ez a jelen szerzõdés hatálybalépésének feltétele.<br>
A szerzõdés a beruházás tervezett kezdési idõpontjaként 2001. augusztus hót jelölt meg és a 16(ba) pont tartalmazta, hogy a Területfejlesztési Tanács a szerzõdéstõl eláll, amennyiben a jelen szerzõdésben rögzített idõponti ütemezés elsõ határidejétõl számított 3 hónapon belül a szerzõdés teljesítése a támogatottnak felróható okból nem kezdõdik meg, illetve a támogatott a támogatás igénybevételét nem kezdeményezi, és késedelmét írásban ezen idõ alatt nem menti ki.<br>
A fentiek alapján megállapítható, hogy ajánlatkérõnek legkésõbb a beruházást november hónapban meg kell kezdenie, illetõleg azt 2002. január hóig be is kell fejeznie. Ajánlatkérõ a szerzõdést 2001. november 20-án írta alá. Ebben a hónapban még a beruházást meg is kell kezdenie, így más eljárásfajta alkalmazása esetén ez a határidõ nem lenne számára betartható.<br>
A rendkívüli sürgõs helyzet kialakulása nem ajánlatkérõ mulasztására vezethetõ vissza, hiszen a támogatást nyújtó szabott ajánlatkérõ számára határidõket, amelyeket ajánlatkérõ betartani köteles.<br>
A Döntõbizottság a fentiek alapján megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A Döntõbizottság a fentiek alapján a rendelkezõ részben foglaltak szerint az eljárás megszüntetésérõl határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 4.<br>
<br>
Dr. Engler Magdolna s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>