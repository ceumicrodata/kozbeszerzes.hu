<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10465)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.722/7/2001.<br>
<br>
Tárgy: a Reváns Ipari, Kereskedelmi és Szolgáltató Kft. jogorvoslati kérelme Vése Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Reváns Ipari, Kereskedelmi és Szolgáltató Kft. (8700 Marcali, Lenin út 27., a továbbiakban: kérelmezõ) jogorvoslati kérelmét, amelyet Vése Község Önkormányzata (8721 Vése, Erzsébet út 7., a továbbiakban: ajánlatkérõ) "8 lakásos lakóépület építése" tárgyú közbeszerzési eljárása ellen nyújtott be, elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek nincs helye. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. szeptember 5-i 36. számában (6375) tette közzé nyílt eljárás megindítására ajánlati felhívását a rendelkezõ részben megjelölt tárgyban.<br>
Ajánlatkérõ a felhívása 11. pontjában határozta meg az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket. A 11. b) pontban pedig rendelkezett a szerzõdés teljesítésére alkalmatlanná minõsítés szempontjairól, többek között a 3. francia bekezdésben az alábbiakat írta elõ: "A legutóbbi 3 évbõl 2 évben a cég veszteséges, vagy elõzõ 3 évi nettó forgalma évenként nem haladja meg jelen közbeszerzés tárgyára adott árajánlatának értékét, az újonnan piacra lépõ cégek esetét leszámítva."<br>
Ajánlatkérõ a felhívása 13. a) pontjában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el és a 13. b) pontban megállapította a részszempontokat, a súlyszámokat és az értékelési ponthatárokat.<br>
Az ajánlattételi határidõig 2001. október 16-ig az Investment Mérnöki és Fõvállalkozó Kft. és a kérelmezõ nyújtotta be az ajánlatát.<br>
Ajánlatkérõ 2001. november 5-én hirdette ki az eljárást lezáró döntését. A kérelmezõ vonatkozásában megállapította, hogy a 2000. évi mérlegadata alapján nem felel meg az ajánlati felhívás 11. b) pontjában meghatározott szempontnak, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján kizárásra kerül. Az Investment Mérnöki és Fõvállalkozó Kft. ajánlattevõt alkalmasnak és ajánlatát érvényesnek fogadta el. Ajánlatkérõ az eljárását a Kbt. 60. § (1) bekezdés d) pontja alapján eredménytelennek minõsítette arra hivatkozással, hogy az érvényes ajánlati ár több mint 20%-kal meghaladja az ajánlatkérõ pénzügyi erõforrását.<br>
A kérelmezõ 2001. november 15-én nyújtotta be a jogorvoslati kérelmét. Ebben kérte ajánlatkérõ közbeszerzési eljárást lezáró döntésének a megsemmisítését és ideiglenes intézkedésként a közbeszerzési eljárás felfüggesztését. Álláspontja szerint jogsértõen nyilvánította ajánlatkérõ érvénytelennek az ajánlatát. Elõadta, hogy az ajánlati felhívás 11. b) pont 3. francia bekezdésében meghatározott alkalmassági követelmények értelmezésével problémái voltak. Cége a megkövetelt utolsó két évben nyereséges volt. A problémát az okozta, hogy elõírásra került az is, hogy az elõzõ 3 évi nettó forgalma évenként haladja meg jelen közbeszerzés tárgyára adott árajánlatának értékét. E követelménynek cége nem felelt meg. Az nem volt egyértelmû számára, hogy a két követelményt összekötõ "vagy" szócska a konkrét esetben miként értelmezendõ. Elõadása szerint szóbeli megkeresésére mind az ajánlatkérõtõl, mind a lebonyolítótól azt a tájékoztatást kapta, hogy elegendõ a két követelmény közül az egyiknek megfelelnie, így is alkalmas ajánlattevõnek minõsül. Ezt követõen nyújtotta be az ajánlatát, majd sajnálattal tapasztalta, hogy érvénytelenítették, helyesebben alkalmatlannak nyilvánították. Jogorvoslati kérelmében, illetõleg a tárgyaláson tett észrevételében arra hivatkozott, hogy megítélése szerint a "vagy" szócska a magyar nyelv szabályai alapján vagylagos feltételt jelöl, ha az egyik követelménynek megfelel, akkor már a másik követelménynek nem kell.<br>
Ajánlatkérõ észrevételében kérte a jogorvoslati kérelem elutasítását.<br>
Álláspontja szerint az ajánlati felhívás ezen vitatott 11. b) pont 3. francia bekezdésében ugyan "vagy" szóval vannak összekötve a követelmények, de mindegyik követelményt támasztotta az ajánlatkérõ az ajánlattevõkkel szemben. Épp ezért állapították meg az értékelés során, hogy a kérelmezõ nem felel meg az elõírt nagyságú árbevétel követelményének, tévesen érvénytelenséget tüntettek fel, helyesen alkalmatlannak minõsül. Ajánlatkérõ elõadta azt is, hogy a kérelmezõ által vállalt ajánlati árra a szükséges pénzügyi fedezete rendelkezésre áll, csak az Investment Mérnöki és Fõvállalkozó Kft. árajánlata volt olyan magas számára, hogy pénzügyi fedezete hiánya miatt eredménytelennek kellett nyilvánítania az eljárását.<br>
Elõadta, hogy szóbeli tájékoztatás kérésérõl, adásáról nincs tudomása, e tárgyban írásbeli kérdésfeltevésre nem került sor.<br>
Ajánlatkérõ hivatkozott továbbá arra is, hogy az ajánlati felhívás elkészített eredeti változatában a két alkalmassági követelmény külön bekezdésben volt, és nem használták a "vagy" kötõszót, így az értelmezése egyértelmû volt. Az ajánlati felhívás közzététele során került sor csak formai szempontok miatt változtatásra, egy bekezdésbe került a két elõírás, vesszõ választotta el azokat, és feltüntetésre került a "vagy" kötõszó. Ajánlatkérõ akarata azonban nem változott, mindkét alkalmassági követelményt fenntartotta.<br>
Az Investment Mérnöki és Fõvállalkozó Kft. észrevételében kérte a jogorvoslati kérelem elutasítását. Álláspontja szerint a magyar nyelv és logika szabályai alapján a "vagy" mûvelet, illetõleg a "vagy" megfogalmazás esetén mind a két feltételnek teljesülnie kell, így a kérelmezõ alkalmatlannak minõsül az ajánlati felhívás 11. b) pont 3. francia bekezdésében meghatározott második követelmény miatt.<br>
A Döntõbizottság az alábbi indokokra tekintettel a kérelmezõ jogorvoslati kérelmét alaptalannak találta.<br>
A Döntõbizottság a felek egyezõ elõadása és a kérelmezõ ajánlata alapján tényként állapította meg, hogy a kérelmezõnek az elmúlt évi nettó forgalma nem haladta meg a közbeszerzés tárgyára adott árajánlatának értékét. Így nem felel meg az ajánlati felhívás 11. b) pont 3. francia bekezdés 2. részében támasztott alkalmassági követelménynek.<br>
A Döntõbizottság álláspontja szerint az ajánlati felhívás 11. b) pont 3. francia bekezdésében meghatározott mindkét alkalmatlanná minõsítõ szempontot külön-külön értékelve kell dönteni az ajánlattevõ alkalmassága, alkalmatlansága kérdésében. Maga a 11. b) pont az alkalmatlanná minõsítés szempontjait határozza meg, így a logika szabályaival lenne ellentétes, ha az ezek között felsoroltak nem lennének elõírások. Ezt támasztja továbbá alá a konkrét megszövegezés és szövegkörnyezet is. A két követelményt egymástól vesszõ választja el. A vesszõ használata egyértelmûen kifejezi, hogy nem összekapcsolódó, hanem elkülönült elõírások kerültek meghatározásra. Egy bekezdésben két elõírás vesszõvel elválasztva. A "vagy" kötõszó feltüntetése ellenére sem változik a tartalom, és egyértelmû marad a bekezdés rendelkezése, értelmezése. A konkrét esetben, a konkrét szövegkörnyezetben a "vagy" kötõszó azt a tartalmat hordozza, hogy akármelyik feltételnek nem felel meg az ajánlattevõ, alkalmatlannak minõsül. Ezt az értelmezést támasztják alá egyébként az ajánlati felhívás elkészítésével, közzétételével kapcsolatban rendelkezésre álló iratok is.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva megállapította, hogy a kérelmezõ jogorvoslati kérelme alaptalan, ezért azt a Kbt. 88. § (1) bekezdés a) pontja alapján elutasította.<br>
Felhívja a Döntõbizottság a felek figyelmét arra, hogy a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése a felvilágosítás, a tájékoztatás kérésére, adására az írásbeli formát kötelezõen elõírja.<br>
A Döntõbizottság az eljárása során ideiglenes intézkedést nem hozott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. december 5.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>