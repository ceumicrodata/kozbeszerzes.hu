<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10393)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.668/11/2001.<br>
<br>
Tárgy: a Global Development Kft. és az ICL 1 Budapest Kft. jogorvoslati kérelme az Országos Egészségbiztosítási Pénztár közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Global Development Kft. (1139 Budapest, Váci út 99., képviseli: dr. Bakondi Anikó, 1051 Budapest, Nádor u. 30. III/l.) és a ICL 1 Budapest Kft. (1139 Budapest, Váci út 99., képviseli: Lovro Adrienn, 1117 Budapest, Bogdánfy út 1., a továbbiakban együtt: kérelmezõk) együttes jogorvoslati kérelmének, amelyet az Országos Egészségbiztosítási Pénztár (1139 Budapest, Váci út 73/A., képviseli: dr. Horváth Béla ügyvéd, 1121 Budapest, Sün u. 12., a továbbiakban: ajánlatkérõ) "ingatlanbérlet keretében az OEP–FPEP irodáinak elhelyezése" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 53. § (2) bekezdését, ezért ajánlatkérõ közbeszerzési eljárásának részvételi szakaszát lezáró döntését és azt követõ eljárást megsemmisíti, továbbiakban a jogorvoslati kérelmet elutasítja.<br>
A Döntõbizottság kötelezi továbbá az ajánlatkérõt, hogy a határozat kézhezvételétõl számított 15 napon belül 30 000-30 000 Ft igazgatási szolgáltatási díjat kérelmezõknek fizessen meg.<br>
A határozat ellen jogorvoslatnak helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ 2001. szeptember 12-én a Közbeszerzési Értesítõ 37. számában – a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára való hivatkozással – hirdetmény közzétételével induló, a rendelkezõ részben meghatározott tárgyú tárgyalásos eljárás keretében részvételi felhívást tett közzé. Ajánlatkérõ felhívásában senkit nem jelölt meg ajánlattételre felhívni kívánt személyként.<br>
A részvételi felhívás 3. pontjában ajánlatkérõ az alábbiakat határozta meg:<br>
"3. a) A beszerzés tárgya és mennyisége: ingatlanbérlet keretében az OEP – Fõvárosi és Pest Megyei Egészségbiztosítási Pénztár (FPEP) irodáinak elhelyezése, költöztetése.<br>
– 730 fõ elhelyezésére szolgáló iroda és kiszolgálóterület<br>
– birtokba vétel beköltözetõ állapotban: 2002. február 28.<br>
– az átköltöztetés kapcsolódó szállítási, logisztikai megoldása<br>
– hang- és adatátviteli hálózat: a jelen felhívás 13. i) pontja szerinti részvételi dokumentációban megjelölt fõ ismérvek szerinti igény<br>
– gépjármûparkolók száma: 50 db<br>
– külsõ ügyfélszolgálati parkolók száma: 100 db<br>
– iroda és kiszolgálóterület: 9000 m2 &plusmn;20% (ezen belül), ügyfélszolgálati és irodai tér: 500 m2 &plusmn;10<br>
– irattározás céljára szolgáló helyiség: 1000 m2 &plusmn;10%<br>
b) A teljesítés helye: Budapest<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: nem.<br>
d) A részajánlat tételének szempontja: –"<br>
A részvételi felhívás 13. a) pontjában ajánlatkérõ az alábbiakat határozta meg:<br>
"13. Egyéb információk:<br>
<br>
13. a) Részvételi jogosultság, érvénytelenség:<br>
a)1. Az eljárásban az ingatlan tulajdoni lapja II. részében megjelölt tulajdonos, valamint a kezelõi joggal rendelkezõ adhat be részvételi jelentkezést, amelyik a részvételi jelentkezéshez becsatolja az ingatlan tulajdonosa; illetve az irodaingatlan üzemeltetését végzõ olyan szervezet kezelõje részérõl az ajánlatkérõ OEP-nek címzett, üzemeltetõi tevékenység körében a bérbeadási jogot igazoló nyilatkozatot.<br>
a)2. Az ingatlan tulajdoni lapja szerint nem tulajdonostól, kezelõi joggal rendelkezõtõl érkezett, illetve az üzemeltetõ által beadott, de a tulajdonos vagy kezelõ részérõl az üzemeltetõi minõség körében a bérbeadási jogról szóló igazoló nyilatkozat hiányában benyújtott részvételi jelentkezés érvénytelen, nem felel meg a jelen részvételi felhívásban foglaltaknak.<br>
a)3. Amennyiben az ingatlan tulajdoni lapjának III. részében esetlegesen szereplõ terhek; kötelezettségek nem teszik lehetõvé vagy veszélyeztetik a tervezett idõszak végéig szóló bérleti szerzõdés alapján az OEP–FPEP részére a háborítatlan birtoklást, a munkavégzést és az OEP–FPEP szolgáltatásainak zavartalan teljesítését: a részvételre jelentkezõ jelentkezése érvénytelennek minõsül már az eljárás részvételi szakaszában.<br>
a)4. Fentieken kívül is érvénytelen a részvételi jelentkezés; amennyiben az nem felel meg a jelen részvételi felhívásban és dokumentációban meghatározott feltételeknek."<br>
A részvételi felhívás 13. b) pontjában ajánlatkérõ az alábbiakat határozta meg:<br>
"13. b) A részvételre jelentkezõnek a jelentkezéshez csatolnia kell:<br>
b)4. Az ingatlan – részvételi jelentkezés határidejét megelõzõ 30 napnál nem régebben kiállított – eredeti tulajdoni lapját, lapjait."<br>
A részvételi felhívás 13. d) pontjában ajánlatkérõ meghatározta azt, hogy a részvételi szakaszban is él a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdés alapján a hiánypótlás a Kbt. 43. § (4)–(6) bekezdései szerinti eszközével, melynek határideje a részvételi eredményhirdetés napja 12.00 óra. A részvételi szakaszhoz tartozó dokumentációt a részvételi felhívás 13. i) pontjában közölte az ajánlatkérõ.<br>
2001. október 8-án 14.00 óráig a részvételi jelentkezési határidõig a kérelmezõkön kívül a Mahler Invest Kft., a Skanska Kft. és a Globe 13 Kft. nyújtotta be jelentkezését.<br>
Ajánlatkérõ 2001. október 9-i dátummal hiánypótlási felhívást intézett a kérelmezõkhöz, a Skanska Kft.-hez és a Globe 13 Kft.-hez, melynek teljesítési határideje 2001. október 10. 12.00 óra volt.<br>
Ajánlatkérõ 2001. október 10-én 14.00 órakor tartotta a részvételi jelentkezés eredményhirdetését. A részvételi eredmény kihirdetésén kérelmezõk személyesen jelen voltak. Ajánlatkérõ a részvételi jelentkezés eredményhirdetésén közölte, hogy a kérelmezõk és a Skanska Kft. jelentkezése érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése szerint. Kérelmezõ jelentkezését azért nyilvánította érvénytelennek ajánlatkérõ, mert az elhelyezést különálló ingatlanokban tervezte megoldani.<br>
Kérelmezõk 2001. október 25-én (postára adás dátuma 2001. október 25.), illetve hiánypótlást követõen 2001. október 30-án jogorvoslati kérelmet terjesztettek elõ. Írásban benyújtott jogorvoslati kérelmükben és a tárgyaláson tett nyilatkozatukban kérték a Döntõbizottságtól, hogy állapítsa meg a jogsértést, semmisítse meg ajánlatkérõ döntését, ideiglenes intézkedésként függessze fel az eljárást, illetve tiltsa meg a szerzõdéskötést, valamint kötelezze jogsértõt az eljárási díj, valamint költségek viselésére.<br>
Kérelmük indokolására elõadták, hogy ajánlatkérõ a részvételre jelentkezésüket a részvételi felhívás 13. a)4. pontja alapján nyilvánította érvénytelennek, arra hivatkozva, hogy a beszerzés tárgya az OEP–FPEP egy ingatlanban történõ elhelyezése és ennek nem felelt meg a kérelmezõk által tervezett megoldás, mert az elhelyezést a részvételi jelentkezés alapján két ingatlanban tervezték megoldani. Kérelmezõk álláspontja szerint a részvételi felhívásban nem szerepelt olyan kikötés, ami a több különálló ingatlanban történõ elhelyezést kizárta volna. Sérelmezték azt is, hogy a két épületben való elhelyezés kérdése mindenképpen alkalmassági és nem érvénytelenségi kérdés, az erre vonatkozó feltételt egyértelmûen a mûszaki alkalmassági feltételek között kellett volna kiírónak szerepeltetnie, de ilyen alkalmassági feltételt kiíró nem nevesített. Sérelmezték továbbá azt is; hogy ajánlatkérõ a hiánypótlás lehetõségét a tulajdoni lapokkal kapcsolatban olyan körben is lehetõvé tette, mely a Kbt. szabályaiba ütközik.<br>
Ajánlatkérõ a jogorvoslati kérelemre benyújtott írásos észrevételében és a tárgyaláson tett nyilatkozatában elõadta, hogy az általa kibocsátott részvételi felhívás és benne a részvételi dokumentáció 730 fõ egy épületben való elhelyezését határozza meg igényként a 3. a) pontban.<br>
Többváltozatú ajánlat álláspontja szerint azt jelenti, hogy egy ajánlattevõ több épülettel is adhat be részvételi jelentkezést a tárgyalásos közbeszerzési eljárásban, de – a Kbt. rendelkezéseivel összhangban – az eljárásban pályázó épületek bármelyikének, önmagában is teljesítenie kell a részvételi felhívás 3. a) pontjában foglaltakat. Miután a kérelmezõk által tervezett megoldás nem volt ilyen, ezért minõsítették jelentkezésüket érvénytelennek. Elõadta továbbá, hogy a Kbt. 43. § (4) bekezdése lehetõséget ad mind a Kbt. 44. §, 46. §-ban foglaltak szerinti hiányok pótlására, mind pedig az ajánlattal kapcsolatos formai hiányosságok pótlására, így a részvételi eredményhirdetésig nemcsak egy, de mind a négy pályázó részvételi jelentkezése hiánytalan lett – hiány miatt nem korlátozódott a verseny.<br>
Ajánlatkérõ álláspontja szerint kérelmezõ kérelme elkésett, mert a hiánypótlási felhívásra benyújtott kérelem-kiegészítés 2001. október 30-án érkezett a Döntõbizottsághoz, míg a sérelmezett cselekmények 2001. október 10-én jutottak kérelmezõ tudomására.<br>
Az elõbbiek alapján kérte a jogorvoslati kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság D.668/10/2001. számú határozatával ideiglenes intézkedésként a közbeszerzési eljárást felfüggesztette.<br>
A Döntõbizottság elõször az elkésettségére vonatkozó észrevétel alapján a jogorvoslati kérelem elkésettségének kérdését vizsgálta meg.<br>
Az államigazgatási eljárás általános szabályairól szóló 1957. évi IV. törvény (továbbiakban: Áe.) 39. § (3) szerint a postán küldött beadvány elõterjesztési ideje a postára adás napja.<br>
A Kbt: 79. § (1) bekezdése alapján a Döntõbizottság eljárására – ha a Kbt. másként nem rendelkezik – az Áe. rendelkezéseit kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulata úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Ajánlatkérõ 2001. október 9-i dátummal küldte meg a hiánypótlási felhívást intézett a kérelmezõkhöz, a Skanska Kft.-hez és a Globe 13 Kft.-hez.<br>
Ajánlatkérõ 2001. október 10-én 14.00 órakor tartotta a részvételi jelentkezés eredményhirdetését. A részvételi eredmény kihirdetésén kérelmezõk személyesen jelen voltak.<br>
Kérelmezõk 2001. október 25-én (postára adás dátuma 2001. október 25.), illetve hiánypótlást követõen 2001. október 30-án terjesztették elõ jogorvoslati kérelmüket.<br>
Az Áe. határidõkre vonatkozó rendelkezései alapján a határidõ megtartottnak minõsül akkor is, ha az ügyfél a határidõn belül postára adja, de a közigazgatási szervhez csak a határidõ lejártát követõen érkezik meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogsértés tudomásra jutásától számított 15 napon belül van lehetõség jogorvoslati kérelem benyújtására. A jogorvoslati kérelmet kérelmezõk 2001. október 24-én adták postára. Ennek alapján a 15 napos jogvesztõ határidõ 2001. október 8-át megelõzõ jogsértésekkel kapcsolatban telt el. A kérelmezõk által a jogorvoslati kérelmükben kifogásolt események azonban 2001. október 9-én, illetve azt követõen következtek be.<br>
A kérelmezõk az eredetileg benyújtott jogorvoslati kérelmüket a Döntõbizottság által hiánypótlása alapján – a hiánypótlás keretei között – pontosították, illetve kiegészítették, de az eredeti jogorvoslati kérelemhez képest új kérelmi elemet nem hoztak fel.<br>
A Döntõbizottság megállapította, hogy kérelmezõk kérelme sem az eredeti kérelem, sem pedig a hiánypótlás tekintetében nem elkésett, tekintettel arra, hogy az eredetileg benyújtott kérelmet a 15 napos határidõn belül postára adták, illetve a kérelem kiegészítésében új kérelmi elemet nem hoztak elõ, csak a Kbt.-nek megfelelõen pontosították eredeti kérelmüket.<br>
A Döntõbizottság a rendelkezésre álló iratok és a tárgyaláson tett nyilatkozatok alapján megállapította, hogy a jogorvoslati kérelem az alább részében megalapozott:<br>
A Kbt 52. § (2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Kérelmezõk részvételi jelentkezése szerint az elhelyezést két épületben tervezték megoldani, miután az egyik épületben 630 fõ, a másik épületben 150 fõ elhelyezésére nyílt lehetõség. A részvételi felhívásban meghatározott elhelyezési követelmény pedig 730 fõ.<br>
Ajánlatkérõ nem készített dokumentációt, minden általa fontosnak tartott elvárást a részvételi felhívásban fogalmazott meg. Ezen elvárások részletesen tartalmazzák a szóba jöhetõ ingatlan kapacitásával, mûszaki felszereltségével kapcsolatos igényeket, azonban – amint ajánlatkérõ is elismerte – a 730 fõ elhelyezése kifejezetten egy ingatlanon vagy egy épületben nem volt elõírás.<br>
A Döntõbizottság nem fogadta el az ajánlatkérõ azon nyilatkozatát, hogy a magyar nyelvtan szabályai szerint a bérlemény, ingatlan megnevezés – különös tekintettel arra, hogy 16 helyen egyes számban fogalmaz, illetve egyes számot használ a részvételi felhívás a bérleménnyel, ingatlannal kapcsolatban – minden esetben az egy épületben való elhelyezést határozza meg a részvételi felhívásban, melyben – ebbõl következõen – a konzekvens, állandó meghatározás félre nem érthetõ, és a részvételi felhívásban szereplõ dokumentáció jellemzõi, mûszaki és funkcionális adatai sem tesznek lehetõvé eltérõ értelmezést.<br>
A Döntõbizottság megállapította, hogy ajánlatkérõ állításával ellentétben a részvételi felhívás sehol nem tartalmaz olyan kitételt, amely a nem egy épületben történõ elhelyezést érvénytelenségi vagy alkalmatlansági szempontként határozta volna meg, illetve egyértelmûen megjelölte volna azt, hogy az elhelyezés csak egy bérleményben, ingatlanban valósítható meg. E szempontból a bérleménnyel, ingatlannal kapcsolatban az egyes szám használata nem minõsül olyan ajánlatkérõi kívánalomnak, hogy az a több ingatlannal való jelentkezést kizárta volna.<br>
Az elõbbiekben kifejtettek alapján a Döntõbizottság álláspontja szerint a részvételi felhívás 3. a) pontja szerint meghatározott beszerzés tárgyának a több ingatlannal jelentkezõk is megfelelnek. Ennek alapján az ajánlatkérõ jogsértõen járt el, amikor érvénytelennek minõsítette a kérelmezõk részvételi jelentkezését.<br>
A Döntõbizottság megállapította, hogy a jogorvoslati kérelem az alábbi részében megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése úgy rendelkezik, hogy az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
Az ajánlatkérõ 2001. október 9-én hiánypótlásra hívta fel a részvételi jelentkezések bontását követõen – a Mahler Kft. kivételével – a jelentkezõket. A hiánypótlás keretében ajánlatkérõ a megjelölt ingatlan tulajdoni lapján található széljegyek tartalmának tisztázására is felhívta az egyik jelentkezõt.<br>
A Döntõbizottság elfogadta ajánlatkérõ azon magyarázatát, hogy a hiánypótlás keretében ajánlatkérõ tisztázni kívánta a részvételi jelentkezésekhez becsatolt tulajdoni lapok széljegyeinek tartalmát. Ezzel kapcsolatban a Döntõbizottság megjegyzi, hogy e kérdés ténylegesen a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerinti felvilágosítás kérés körébe tartozik, de e jogintézmény alkalmazására is lehetõsége volt ajánlatkérõnek és csupán a helytelen megnevezés nem teszi ajánlatkérõ ezen eljárását jogsértõvé.<br>
Ennek alapján ezt és a hiánypótlással kapcsolatos további ajánlatkérõi eljárást sem minõsítette a Döntõbizottság jogsértõnek, mert ajánlatkérõ a részvételi felhívásban is megjelölve a részvételi szakaszra tekintettel adott lehetõséget a részvevõk jelentkezésének, illetve alkalmasságuknak bizonyítására a jogszabályi elõírásokkal megegyezõen.<br>
Mivel a szerzõdés megkötésére nem került sor, a Döntõbizottság az ajánlatkérõ eljárást lezáró döntését megsemmisítette, így a jogsértés reparációjára lehetõség nyílt. Az eset összes körülményeinek mérlegelése alapján a Döntõbizottság álláspontja szerint a minimális összegû bírság kiszabása is túlzott mértékû szankció lenne ajánlatkérõ részére, ezért erre tekintettel a Döntõbizottság bírságot nem szabott ki.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a), c) d) és h) pontja szerinti jogkövetkezményt alkalmazta ajánlatkérõvel szemben, és ennek megfelelõen rendelkezett a költségek viselésérõl is.<br>
A Döntõbizottság felhívja a figyelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti lehetõségre, mely szerint ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc napon belül új döntést hozni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 23.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>