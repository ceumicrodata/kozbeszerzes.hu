<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (10276)
</b></h2><FONT size=3><i><u></i></u><br>
Kf.III.37.539/2001/4.<br>
<br>
A Magyar Köztársaság Legfelsõbb Bírósága a dr. Árva Katalin ügyvéd (1062 Budapest, Andrássy út 113.) által képviselt Alterra Bau Mérnöki Iroda Kft. (1105 Budapest, Ihász u. 21/A.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen, közigazgatási határozat bírósági felülvizsgálata iránt a Fõvárosi Bíróságon 3.K.34.492/2000. számon megindított perében, amely perbe az alperes pernyertessége érdekében a dr. Nimila László ügyvéd (270. Számú Ügyvédi Iroda, 2310 Szigetszentmiklós-Gyártelep Pf. 1558, Budapest Pf. 51) által képviselt Budapest Fõváros XVII. Ker. Önkormányzat Polgármesteri Hivatala I. r. (1173 Budapest, Pesti út 165.) és a dr. Németh László jogtanácsos által képviselt Alterra Építõipari Kft. II. r. (1103 Budapest, Sibrik M. u. 30.) beavatkozott, ugyanezen bíróság 2001. március 27. napján kelt 3.K.34.492/2000/6. számú ítélete ellen az alperes által 7. sorszámon benyújtott fellebbezése folytán a 2001. év október hó 16. napján megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét megváltoztatja, és a felperes keresetét elutasítja.<br>
Kötelezi a felperest, hogy – 15 napon belül – fizessen meg az alperesnek és az alperesi beavatkozóknak személyenként 8000-8000, azaz (nyolcezer-nyolcezer) Ft együttes elsõ- és másodfokú perköltséget.<br>
Kötelezi a felperest, hogy fizessen meg a Magyar Államnak – az illetékhivatal külön felhívására 10 000 (azaz tízezer) Ft kereseti és 13 500 (azaz tizenháromezer-ötszáz) Ft fellebbezési eljárási illetéket.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az I. r. beavatkozó a Közbeszerzési Értesítõ 41. számában részvételi felhívást tett közzé elõminõsítési eljárás lefolytatására, majd a részvételi felhívást követõen 2000. január 25-ei határidõvel közbeszerzési eljárást indított, amelynek célja a Budapest XVII. kerületben a felhívásban felsorolt utcák szerinti csatornaépítés, amelyhez egy TÁT-rendszerû szennyvízátemelõ telepet kell építeni 28 l/s teljesítménnyel. Az ajánlati felívásban az ajánlatkérõ közölte, hogy TÁT tömbösített átemelõ telep a felperes és a Fõvárosi Csatornázási Mûvek Rt. szolgálati szabadalma. Az ajánlatkérõ rögzítette, hogy e szabadalmat a tervezett vízelvezetõ rendszer követelményeinek megfelelõen a helyszínre adaptálták. A TÁT típusú szennyvízátemelõ tervezett megvalósításának követelményeit az ajánlatkérõ rögzítette. 11 ajánlat érkezett, amelyek közül az ajánlatkérõ a II. r. beavatkozó ajánlatát hirdette ki nyertesnek. Az I. r. beavatkozó a II. r. beavatkozóval 2000. május 18-án a szerzõdést megkötötte.<br>
A felperes jogorvoslati kérelmet terjesztett elõ az alpereshez, amelyben kifogásolta, hogy az I. r. beavatkozó olyan ajánlattevõt hirdetett ki az eljárás nyertesének, aki nem rendelkezik a szabadalom által védett mûtárgy, illetve mûszaki megoldási módra vonatkozó hasznosítási szerzõdéssel, mert nem kapott a szabadalom jogosultjaitól felhasználási engedélyt. A szabadalom jogosultja a felperes, illetve a Fõvárosi Csatornázási Mûvek Rt., ezért a felperes álláspontja szerint a megkötött szerzõdés semmis, illetve az ajánlatkérõnek a közbeszerzési eljárási szakaszában a nyertes ajánlattevõ ajánlatát érvénytelennek kellett volna nyilvánítania. Hivatkozott a jogorvoslati kérelmében a felperes a találmányok szabadalmi oltalmáról szóló 1995. évi III. törvény 19. §-ára, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdésére, az 52. § (2) bekezdésére, és kérte a jogsértés megállapítását, a II. r. beavatkozó eltiltását a közbeszerzési eljárásokban való részvételtõl 5 évre.<br>
Az alperes a felperes jogorvoslati kérelmét D.181/8/2000 számú 2000. június 19-én kelt határozatával elutasította. Határozatában megállapította, hogy az ügyben a felperes ügyfélképességgel nem rendelkezik, illetõleg a jogsérelem elbírálására az alperesnek nincs hatásköre.<br>
A felperes keresetet nyújtott be az elsõfokú bírósághoz a közigazgatási határozat felülvizsgálata érdekében. Az elsõfokú bíróság a felperes keresetét alaposnak találta, ezért az alperes határozatát hatályon kívül helyezte, és az alperest új eljárás lefolytatására kötelezte. Az elsõfokú bíróság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése a közbeszerzési eljárásban az ajánlatkérõn és az ajánlattevõn túl olyan egyéb érdekelt számára is lehetõvé teszi a jogorvoslati kérelem benyújtását, akinek jogát vagy jogos érdekét a Kbt.-be ütközõ tevékenység vagy mulasztás sérti vagy veszélyezteti. A felperes nem tekinthetõ az elsõfokú bíróság álláspontja szerint sem ajánlatkérõnek, sem pedig ajánlattevõnek, így az alperes eljárása során azt kellett vizsgálnia, hogy a felperes jogát vagy jogos érdekét a Kbt.-be ütközõ tevékenység vagy mulasztás sérti vagy veszélyezteti-e. Az elsõfokú bíróság álláspontja szerint a beszerzés megvalósítása során a felperesnek érdeke fûzõdik ahhoz, hogy a szabadalommal védett mûtárgy elhelyezésére kerüljön sor, ezért jogos érdeke fûzõdik ahhoz, hogy az ajánlatkérõ eljárásának jogszerûségét az alperes megvizsgálja. Álláspontja szerint a felperes nem a szabadalombitorlás kérdésében hozandó döntést várt el az alperestõl, hanem a Kbt. szabályainak érvényesülését kívánta megvizsgáltatni, azaz annak megállapítását, hogy a nyertes ajánlattevõ ajánlata érvénytelen volt, mivel az nem felelt meg az ajánlati felhívásban, illetve a dokumentációban meghatározott feltételeknek.<br>
Az alperes fellebbezést nyújtott be az elsõfokú bíróság ítélete ellen, kérte annak megváltoztatását és a kereset elutasítását. A fellebbezésben kifejtett alperesi álláspont szerint a felperest a közbeszerzési eljárásban legfeljebb csak közvetett érdeksérelem érhette. A Kbt. alkalmazása során speciális ügyfélképességi szabályok érvényesítését tartja szükségesnek, a jogos érdeksérelem fennállásához olyan tevékeny magatartás vagy mulasztás lehet kihatással, amelyet közvetlenül a Kbt. által szabályozott eljárás keretében megvalósuló jogsértés alapoz meg. A felperes érdeksérelmével kapcsolatos jogvita eldöntése a Pp. szabályai szerinti bírósági hatáskörbe tartozik. A felperes a Kbt. 43. § (2) bekezdés a) pontja szerinti szervezeti kategóriába sorolható, az alperesi álláspont szerint. Az alperes a fellebbezésben kifejtette továbbá, hogy a felperes jogát vagy jogos érdekét a közbeszerzési eljárásban érvényesítheti, ha ajánlattevõként lép fel.<br>
A felperes a fellebbezésre kifejtett ellenkérelmében a fellebbezés elutasítását kérte. Álláspontja szerint a Fõvárosi Bíróság helyesen állapította meg, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése, illetõleg az Áe. 3. § (4) bekezdésére tekintettel ügyfélképességgel rendelkezik. A felperes szerint a fellebbezésben kifejtett közvetlen érdeksérelem értelmezhetetlen, ugyanakkor téves az alperesnek az az álláspontja, hogy a felperesnek ajánlattevõként kellett volna a közbeszerzési eljárásban fellépnie. A közbeszerzési eljárásban való részvétel gazdasági döntés, amely a felperes gazdasági lehetõségein alapszik. A közbeszerzési eljárásban megvalósított érdeksérelme azonban szabadalmi jogosultság okán a közbeszerzési pályázatok elbírálása során valósult meg. A felperesi jogokat sérelem érte a közbeszerzési eljárásban, amely a Kbt. szabályainak alkalmazásával orvosolható.<br>
A fellebbezés alapos.<br>
A Legfelsõbb Bíróság a fellebbezés kapcsán mindenekelõtt azt vizsgálta, hogy rendelkezik-e a közbeszerzési eljárásban a felperes mint alvállalkozó, ügyfélképességgel. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a közbeszerzési eljárás során jogorvoslati kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthat be, akinek jogát vagy jogos érdekét a Kbt.-be ütközõ tevékenység, vagy mulasztás sérti, vagy veszélyezteti. A jogos érdek fogalmához a közbeszerzési törvény hatálya körében az szükséges, hogy a jogsérelem a közbeszerzési eljárásból, illetõleg a közbeszerzési döntésbõl származzon, azaz a közbeszerzési jogviszony tárgya és a jogos érdeket megalapozó jogviszony tárgya megegyezzen. A felperes jogos érdeke a szabadalmi jogosultságához kapcsolódik. Szabadalmi jogosultságát ért érdeksérelem – mint ahogy azt az alperes kifejtette –, csak közvetve származik a közbeszerzési eljárásból, a szabadalmi jogosultság megsértése, a szabadalom által védett mûszaki megoldás felhasználásához kapcsolódik, amely felhasználás a közbeszerzés tárgyára vonatkozó szerzõdés megkötésével valósul meg.<br>
A felperes jogos érdeksérelme tehát a szabadalmi jogosultságán alapszik, a közbeszerzési eljárás tárgya és a felperes jogos érdeksérelmét megalapozó jogviszony tárgya nem ugyanaz, azért a felperes ügyfélképessége a közbeszerzési eljáráshoz kapcsolódó jogos érdek hiánya miatt nem állapítható meg.<br>
A felperes ügyfélképessége és az alperes hatáskörének megállapítása szoros összefüggésben áll egymással. A felperes a közbeszerzési eljárásban ügyfélként nem szerepelhet, mivel érdeksérelme nem a közbeszerzési eljárás tárgyából fakad, hanem más, a találmányok szabadalmi oltalmáról szóló 1995. évi III. törvény által szabályozott jogviszonyból. A jogos érdek sérelmének megállapítása a szabadalmi törvény 104. § értelmében a Fõvárosi Bíróság hatáskörébe és kizárólagos illetékessége alá tartozik.<br>
Az alperes hatáskörét a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>a tartalmazza. A 76. § (1) bekezdése szerint a közbeszerzésekkel kapcsolatos jogorvoslat körébe, a bizottság hatáskörébe tartozik a közbeszerzési eljárás jogtalan mellõzése miatt indult eljárás, a közbeszerzési eljárás alapelvei, illetõleg szabályai megsértésével kapcsolatos eljárás, valamint az ajánlatkérõ döntésével szemben bármely érdekelt által benyújtott kérelem elbírálása. Mint fentebb a Legfelsõbb Bíróság kifejtette, az érdekeltek körének meghatározása a jogos érdek fogalmához kapcsolódik.<br>
A felperes jogos érdekét a szabadalmi jogosítvány alapozza meg, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján érdekeltnek a közbeszerzési eljárásban nem minõsül. A Kbt. 76. § (2) bekezdése szerint a bíróság hatáskörébe tartozik a közbeszerzésekkel kapcsolatos, az (1) bekezdésben nem említett egyéb jogvita elbírálása, azaz a felperes jogorvoslati kérelmének elbírálására az alperes hatáskörrel nem rendelkezik, az a bíróság hatáskörébe tartozik.<br>
Fent kifejtettek szerint a Legfelsõbb Bíróság a Pp. 253. § (2) bekezdése alapján az elsõfokú bíróság ítéletét megváltoztatta, és a felperes keresetét elutasította.<br>
A felperes így pervesztes lett, ezért a Pp. 78. § (1) bekezdése alapján az alperes és az alperesi beavatkozók perköltségének megfizetésére kötelezte a Legfelsõbb Bíróság. A felperes illetékfizetési kötelezettségét az illetékekrõl szóló 1990. évi XCIII. törvény 43. § (3) bekezdése és 46. § (1) bekezdése alapján állapította meg.<br>
<br>
Budapest, 2001. október 16.<br>
<br>
Dr. Kozma György s. k.,	Dr. Madarász Gabriella s. k.,<br>
tanácselnök	elõadó bíró<br>
<br>
Dr. Kárpáti Zoltán s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>