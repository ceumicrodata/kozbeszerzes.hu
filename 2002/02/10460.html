<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10460)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.549/7/2001.<br>
<br>
Tárgy: a Várfalvi Kft. jogorvoslati kérelme a Megyei Állami Közútkezelõ Kht.-k közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Várfalvi Kft. (4024 Debrecen, Varga út 47/B., a továbbiakban: kérelmezõ) jogorvoslati kérelmét, amelyet a Békés Megyei, a Csongrád Megyei, a Fejér Megyei, a Heves Megyei, a Nógrád Megyei és a Somogy Megyei Állami Közútkezelõ Közhasznú Társaságok nevében eljáró Állami Közúti Mûszaki és Információs Kht. (1024 Budapest, Fényes Elek út 7–13., levelezési cím: 1537 Budapest, 114. Pf. 333, a továbbiakban: ajánlatkérõ) "az ajánlatkérõ üzemeltetésében lévõ országos közutak téli síkosságmentesítési feladatainak ellátásához szükséges finom szemszerkezetû útszóró só beszerzése és ütemezett szállítása a meghatározott telephelyekre összesen 10 800 tonna mennyiségben" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ az ajánlati felhívásban megjelölt megyei állami közútkezelõ kht.-k nevében ajánlati felhívást tett közzé a Közbeszerzési Értesítõ 27. számában 2001. július 4-én, melyben vállalkozási szerzõdés keretében az ajánlatkérõ üzemeltetésében lévõ országos közutak téli síkosságmentesítési feladatainak ellátásához kért be finom szerkezetû útszóró só beszerzésére ajánlatokat 10 800 tonna mennyiségben. Az ajánlati felhívásban az ajánlatkérõ lehetõséget biztosított részajánlat tételre, mégpedig a dokumentációban felsorolt telephelyek szerint. A szerzõdés idõtartamát a dokumentációban megjelölt ütemezés szerint 2001. október 30-tól 2002. március 31-ig terjedõ idõtartamban jelölte meg. A dokumentáció tartalmazta az ajánlattétel formai és tartalmi követelményeit, melyet az Állami Közúti Mûszaki és Információs Kht. bocsátott az ajánlattevõk rendelkezésére. Az ajánlatok elbírálásának fõ szempontja a telephelyenkénti bontásban a legalacsonyabb összegû ellenszolgáltatás volt.<br>
Az ajánlattételi határidõig, azaz 2001. augusztus 14-ig 5 cég nyújtotta be pályázatát. A cégek a következõk voltak: a Magyar Plastiroute Kft., a Solin-West Kft., az Octopus Kft., a Soltút Kft. és kérelmezõ. Az ajánlatok bontásáról készült jegyzõkönyv megállapította, hogy a kérelmezõ pályázatát a bizottság ismertetés nélkül elutasította azzal az indoklással, hogy a vállalkozó az elõzõ évben a Baranya Megyei Állami Közútkezelõ Kht. sóbeszerzési eljárása során hamis adatot szolgáltatott, és ennek tényét a Fõvárosi Bíróság 3.K.35.234/2000/3. sz. ítélete jogerõsen is megállapította. A fennmaradó 4 cég pályázatát a bizottság megvizsgálta. Megállapította, hogy a Soltút Kft. érvénytelen ajánlatot nyújtott be, ezért az ajánlat nem vehet részt az eljárás további szakaszában. Kérelmezõt a közbeszerzési eljárásból kizárta az ajánlatkérõ a közbeszerzésekrõl szóló többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (1) bekezdés c) pontjára figyelemmel az 53. § (1) bekezdés c) pontja alapján.<br>
Az ajánlatkérõ a benyújtott ajánlatok közül 3 ajánlatot értékelt az ajánlati felhívásban megjelölt értékelési szempont alapján, majd a közbeszerzési eljárás eredményét 2001. augusztus 29-én kihirdette, mely szerint a Békés megyei telephelyek vonatkozásában a Plastiroute Kft., az összes többi telephely vonatkozásában pedig a Solin-West Kft. lett az eljárás nyertese.<br>
Kérelmezõ az ajánlatkérõ döntését követõen 2001. szeptember 6-án jogorvoslati kérelmet nyújtott be a Döntõbizottsághoz. Mivel a jogorvoslati kérelem nem felelt meg a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdésének, valamint a (2) bekezdés szerint a 30 000 Ft igazgatási szolgáltatási díj megfizetését nem igazolta a kérelmezõ, ezért a Döntõbizottság a hiányok pótlására a kérelmezõt felszólította. A hiánypótlást követõen 2001. szeptember 13-án megtörtént a jogorvoslati eljárás megindítása. A jogorvoslati kérelemben a kérelmezõ jogsértõnek tekintette az ajánlatkérõ azon döntését, mely szerint a közbeszerzési eljárásból kizárták. Álláspontja szerint a Fõvárosi Bíróság a 3.K.35.234/2000/3. sz. ítéletével valóban megállapította a hamis adatszolgáltatást, azonban a közbeszerzési eljárástól nem tiltotta el. Ezért az ajánlatkérõ nem zárhatta volna ki a jelen jogorvoslat tárgyát képezõ közbeszerzési eljárásból. Ideiglenes intézkedésként a közbeszerzési eljárás felfüggesztését kérte, valamint kérte, hogy a Döntõbizottság semmisítse meg az ajánlatkérõ rá vonatkozó döntését. A jogsértés tudomásra jutásának idõpontját 2001. augusztus 27-ében jelölte meg.<br>
Ajánlatkérõ írásban benyújtott jogorvoslati ellenkérelmében a jogorvoslati kérelem elutasítását indítványozta. Álláspontja szerint a kérelmezõ nem lehet sem ajánlattevõ, sem az ajánlattevõ alvállalkozója, mert azt a hatályos és érvényes <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja kizárja. A Fõvárosi Bíróság említett ítélete a jogorvoslati kérelmezõ szerint nem tartalmaz eltiltást. Ez álláspontjuk szerint téves értelmezése a törvénynek, ugyanis a törvény valamennyi paragrafusát egymással összhangban kell alkalmazni és értelmezni. A hatályos Kbt. 53. § (1) bekezdés c) pontja értelmében az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott. A hamis adatszolgáltatás tényét pedig a már említett Fõvárosi Bírósági ítélet megállapította. Ebben a helyzetben tehát az ajánlatkérõ és megbízottja a törvényeknek megfelelõen járt el. A döntése nem volt jogsértõ.<br>
A jogorvoslati eljárásban az egyéb érdekelt ajánlattevõk érdemi észrevételt nem nyújtottak be.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a beszerzett iratok alapján a megküldött észrevételekre figyelemmel tárgyalás tartása nélkül megállapította, hogy a jogorvoslati kérelem alaptalan.<br>
A Döntõbizottság megvizsgálta, hogy az ajánlatkérõ közbeszerzési eljárásában az ajánlatkérõ döntése jogszerû volt-e a kérelmezõre tekintettel, figyelembe véve a hamis adatszolgáltatással érintett közbeszerzési eljárás elõzményeit, az abban hozott döntõbizottsági határozatot és az e tárgyban a Fõvárosi Bíróság meghozott ítéletét.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése szerint a közbeszerzési eljárásban nem lehet ajánlattevõ vagy alvállalkozó, aki a c) pontja szerint a korábbi – három évnél nem régebben lezárult közbeszerzési eljárásban általa a valóságnak megfelelõen ismert, de ettõl eltérõen közölt adatot (a továbbiakban: hamis adat) szolgáltatott, és ezért az eljárásból kizárták, illetõleg a hamis adat szolgáltatását a Bizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja szerint az ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát, vagy hamis adatot szolgáltatott.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság a hamis adatszolgáltatás megvalósulásával összefüggésben megállapította, hogy a Komárom-Esztergom Megyei Állami Közútkezelõ Kht. 2000. augusztus 16-án jelentette meg a Közbeszerzési Értesítõben ajánlati felhívását útszóró só beszerzése tárgyában. A közbeszerzési eljárásban kérelmezõ is benyújtotta ajánlatát és a kérelmezõ ajánlata referencia listájában megjelölte a Veszprém Megyei Közúti Kht.-t, a Pest Megyei Közútkezelõ Kht.-t, a Baranya Megyei Közútkezelõ Kht.-t, a Nógrád Megyei Közútkezelõ Kht.-t és a Békés Megyei Közútkezelõ Kht.-t mint olyan megrendelõket, akik részére útszóró sót a korábbi szerzõdéses jogviszonyból eredõen szállított. Az ajánlatkérõ az ajánlatok vizsgálata során ellenõrizte a referenciákat és megállapította, hogy a Pest Megyei Közútkezelõ Kht., a Baranya Megyei Közútkezelõ Kht. és a Nógrád Megyei Közútkezelõ Kht. szerzõdéses jogviszonyban kérelmezõvel nem állt, ezen Közhasznú Társaságoknak kérelmezõ útszóró sót nem szállított. Erre figyelemmel az ajánlatkérõ kizárta a kérelmezõt az érintett közbeszerzési eljárásból. A kérelmezõ a döntést megtámadta a Közbeszerzési Döntõbizottságnál, és a Közbeszerzési Döntõbizottság a lefolytatott jogorvoslati eljárást követõen megállapította 2000. november 22-én kelt D.531/7/2000. sz. közigazgatási határozatában, hogy a jogorvoslati kérelem alaptalan, elutasította azt, és jóváhagyta az ajánlatkérõnek a kérelmezõre vonatkozó döntését.<br>
A fenti közigazgatási határozat ellen a kérelmezõ keresetet nyújtott be a Fõvárosi Bírósághoz. A Fõvárosi Bíróság a peres eljárást követõen 2001. április hó 6-án kelt 13.K.30.057/2001/3. sz. ítéletében, mely jogerõre emelkedett 2001. június 26-án, a kérelmezõ keresetét elutasította. A jogerõs ítéletben a Fõvárosi Bíróság megállapította, hogy a Pest Megyei Közútkezelõ Kht., a Baranya Megyei Közútkezelõ Kht. és a Nógrád Megyei Közútkezelõ Kht. nem vásárolt a megadott idõszakban útszóró sót a kérelmezõtõl. A fentebb megjelölt közútkezelõ társaságokkal szállítási adásvételi szerzõdést nem kötött a kérelmezõ, hanem a kérelmezõ alvállalkozói voltak jogviszonyban a fentebb említett közútkezelõ társaságokkal.<br>
A Fõvárosi Bíróság megállapította továbbá azt is, hogy a hamis adatszolgáltatás ténye megvalósult a közbeszerzési eljárásban, ezért az ajánlatkérõ kizáró döntése nem volt jogsértõ.<br>
A Döntõbizottság tehát megállapította, hogy a hamis adatszolgáltatás elõzményi irataira figyelemmel a kérelmezõ hamis adatszolgáltatása megvalósult most már a Fõvárosi Bíróság jogerõs ítéletével összhangban is a Komárom-Esztergom Megyei Közútkezelõ Kht. közbeszerzési eljárásában. Mivel ezt a közbeszerzési eljárást 2000. augusztus 13-án folytatta le a Komárom-Esztergom Megyei Közútkezelõ Kht. és a kérelmezõ kizárására vonatkozó döntését 2000. október 6-án hozta meg figyelemmel a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontjára, ez a közbeszerzési eljárás 3 évnél nem régebben zárult le, amelyben a hamis adatszolgáltatást a kérelmezõ megvalósította. A Kbt. 46. § (1) bekezdése és c) pontja kógens szabályként rendelkezik arról, hogy ebben az esetben, az újabb közbeszerzési eljárásokban sem ajánlattevõ, sem alvállalkozó nem lehet a kérelmezõ, mivel a hamis adatszolgáltatás ténye a Kbt. 46. § (1) bekezdés c) pontjában foglalt feltételek fennállása miatt immár a Fõvárosi Bíróság jogerõs ítéletével megvalósult, ami magával vonja azt, hogy ameddig a 3 éves idõtartam le nem jár, a Komárom-Esztergom Megyei Közútkezelõ Kht. döntésének idõpontjára figyelemmel fennáll a kérelmezõ további közbeszerzési eljárásból való kizárása ezen tényekre figyelemmel. A jelen jogorvoslati eljárás tárgyát képezõ közbeszerzési eljárásban az Állami Közútkezelõ Mûszaki Információs Kht. tehát nem hozott jogsértõ döntést a Kbt. 46. § (1) bekezdés c) pontjára figyelemmel. A döntése megalapozott volt, ezért a Döntõbizottság a Kbt. 88. § (1) bekezdés a) pontja alapján a jogorvoslati kérelmet mint alaptalant elutasította a jogorvoslati eljárásban. A jogorvoslati eljárásban felmerült költségek viselésérõl annak figyelembevétele mellett döntött, hogy nem álltak fenn azok a feltételek, amelyeket a Kbt. 88. § (1) bekezdés h) pontja megállapít.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. szeptember 24.<br>
<br>
Dr. Eke Pekács Tibor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>