<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10384)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.684/8/2001.<br>
<br>
Tárgy: dr. Kardkovács Kolos és dr. Berczi Norbert Közbeszerzések Tanácsa tagjai által hivatalból kezdeményezett jogorvoslati eljárása a Tiszaháti Vízgazdálkodási Társulat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kardkovács Kolos (1055 Budapest, Honvéd u. 13–15, a továbbiakban: I. r. indítványozó) és dr. Berczi Norbert (1055 Budapest, Kossuth tér 11., a továbbiakban: II. r. indítványozó) mindkettõ a Közbeszerzések Tanácsa tagja, eljárást kezdeményezõ indítványát, melyet a Tiszaháti Vízgazdálkodási Társulat (4945 Szatmárcseke, Petõfi út l., képviseli dr. Tóth Gyula ügyvéd, 1053 Budapest, Egyetem tér 1–3., a továbbiakban: ajánlatkérõ) "a 2001. évi vízgazdálkodási, kárelhárítási feladatok" tárgyú közbeszerzési eljárása ellen nyújtottak be – elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. június 15-én támogatási szerzõdést kötött a Földmûvelésügyi és Vidékfejlesztési Minisztériummal a 38/2001. (V. 14.) FVM rendelet és a 1033/2001. Korm. határozat alapján az árvíz okozta károk helyreállítása érdekében. A szerzõdés feltétele volt, hogy a munkákat 2001. augusztus 1. és október 20. között el kell végezni.<br>
Az ajánlatkérõ három szervezetet hívott meg a tárgyalásos eljárásra, melyet a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdésének c) pontja szerint kívánt lefolytatni.<br>
A Depona Kft.-nek, a Tisza-Víz Kft.-nek és a Tisza–Túr Menti Vízgazdálkodási Kht.-nek megküldött ajánlati felhívás 8–9. a), b) pontjai tartalmazták a résztvevõk pénzügyi, gazdasági és mûszaki alkalmassága vizsgálatával kapcsolatos elõírásokat, a 9. c), d) pontjai pedig az ajánlatok elbírálásának szempontjait az alábbiak szerint:<br>
c) A jelen ajánlati felhívásban meghatározott feltételeknek megfelelõ ajánlatot az összességében legelõnyösebb ajánlat szempontja alapján bírálja el az ajánlatkérõ. Értékelési részszempontok:<br>
– a vállalkozói díj,<br>
– az ajánlat szerinti megoldások mûszaki-technikai színvonala,<br>
– szakmai referenciák,<br>
– megfelelõ mûszaki-technikai felszereltség,<br>
– alkalmazásban álló szakemberállomány,<br>
– pénzügyi-gazdasági helyzet.<br>
d) A 34. § (3) bekezdésében foglaltak:<br>
– a vállalkozó díj (pontszám: 1–100, súlyszám: 0,40),<br>
– az ajánlat szerinti megoldások mûszaki-technikai színvonala, (pontszám: 1–100, súlyszám: 0,20),<br>
– szakmai referenciák (pontszám: 1–100, súlyszám: 0,10),<br>
– megfelelõ mûszaki-technikai felszereltség (pontszám: 1–100, súlyszám: 0,10),<br>
– alkalmazásban álló szakemberállomány (pontszám 1–100, súlyszám: 0,10),<br>
– pénzügyi-gazdasági helyzet (pontszám: 1–100, súlyszám: 0,10).<br>
Ajánlatkérõ a Döntõbizottság elnökét is tájékoztatta az eljárás indításával egy idõben. E tájékoztatóban az eljárásfajta választásának indokaként elõadta, hogy a támogatási szerzõdésben foglalt rövid határidõk más eljárásfajta alkalmazását nem teszik lehetõvé.<br>
A Döntõbizottság elnöke a tárgyalásos eljárás jogalapját megfelelõnek ítélte, így a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdés alkalmazására nem került sor.<br>
A 2001. július 11-i határidõig a felhívott ajánlattevõk ajánlatukat benyújtották. A hiánypótlást követõen 2001. július 17-én tárgyalásokra került sor, majd az erre létrehozott Bizottság július 17-i javaslata alapján július 19-én hozta meg az eljárást lezáró döntését ajánlatkérõ. E szerint a Depona Kft. lett a közbeszerzési eljárás nyertese. Az eredményhirdetésre 2001. július 24-én került sor. A szerzõdést még ezen a napon megkötötték a felek.<br>
Ajánlatkérõ 2001. július 27-én küldte meg a Közbeszerzési Értesítõ Szerkesztõbizottságának a "Tájékoztató az eljárás eredményérõl" címû iratot közzététel céljából. Ebben az ajánlatok elbírálásának szempontjait pontosan úgy jelölte meg, ahogy azt az ajánlati felhívás tartalmazta, és ahogyan az elbírálás is történt. A Közbeszerzési Értesítõ Szerkesztõbizottsága – az elbírálási részszempontokra tekintettel – kérte ajánlatkérõt, hogy adjon tájékoztatást a szerzõdés teljesítésére való alkalmasság szempontjainak az ajánlatok elbírálásában való alkalmazhatóságáról.<br>
Ajánlatkérõ 2001. szeptember 20-án kelt válaszában közölte, hogy az ajánlatok elbírálása az ajánlati felhívásban megadottakkal egyezõen történt. A beszerzés tárgyának volumene, a rövid teljesítési határidõ és egyéb pénzügyi feltételek indokolták, hogy az általuk meghívott és alkalmasnak tartott vállalkozók közül a legmegfelelõbbet válasszák ki. Ez indokolta azt, hogy az alkalmassági szempontokat elbírálási részszempontonként is értékelték. Álláspontja szerint a Kbt. "szellemével" ez nem ellentétes, az eljárás résztvevõi ezt nem kifogásolták.<br>
Ezt követõen a Közbeszerzési Értesítõ 2001. október 3-i számában megjegyzéssel került közzétételre a hirdetmény, mely utal arra, hogy az elbírálás részszempontjai nem felelnek meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés a) pontjában foglaltaknak. A felelõs szerkesztõ a Közbeszerzések Tanácsa elnökének 2001. október 8-án tett indítványt jogorvoslati eljárás kezdeményezésére, melyrõl a Tanács elnöke 2001. október 15-én tájékoztatta a Közbeszerzések Tanácsa tagjait.<br>
Az írásos tájékoztató kézhezvételét követõen I. r. indítványozó 2001. október 30-án, míg II. r. indítványozó 2001. november 5-én hivatalból jogorvoslati eljárást kezdeményezett a Döntõbizottságnál. Mindkettõ indítványozó azt kifogásolta, hogy az ajánlatok elbírálása során a pénzügyi, gazdasági, mûszaki alkalmasság megítélésére szolgáló részszempontok mérlegelésére is sor került, amit a Kbt. nem enged meg. Ezért sérült a Kbt. 34. § (3) bekezdésének a) pontja.<br>
Fentiekre tekintettel mindketten indítványozták a jogsértés megállapítását, illetve II. r. indítványozó az eljárást lezáró döntés megsemmisítését is. Indítványozók a jogsértésrõl való tudomásszerzés idõpontjaként a Közbeszerzések Tanácsa elnöke levelének kézhezvételét jelölték meg.<br>
A Döntõbizottság az indítványok alapján indult jogorvoslati eljárásokat egyesítve bírálta el.<br>
Ajánlatkérõ "észrevételében" fenntartotta a Közbeszerzési Értesítõ Szerkesztõségének 2001. szeptember 20-án adott tájékoztatást. Beadványában azt is közölte, hogy a munka a szerzõdés szerint elkészült.<br>
A jogorvoslati ügy tárgyalásán azt is nyilatkozta, hogy a Közbeszerzési Értesítõ Szerkesztõbizottságától kapott kérdésfeltevést megelõzõen a felhívásukat senki sem kifogásolta. Kérdésre azt is nyilatkozta, hogy az ajánlatok bontása az ajánlati felhívásban megjelölt idõpontban, azaz 2001. július 11-én 14.00 órakor történt. Fentiekre tekintettel kérte az eljárás megszüntetését.<br>
Az ügyben érintett felek közül a Depona Kft. a kérelmére megtartott tárgyaláson úgy nyilatkozott, hogy álláspontja szerint az ajánlatkérõ jóhiszemûsége az eljárás során nem vitatható. Ezt az is alátámasztja, hogy a többi ajánlattevõ az ajánlatkérõ döntését nem kifogásolta, semmilyen szinten nem támadta meg, illetve nem vitatta. Véleménye szerint a közbeszerzési eljárás során érdeksérelem nem történt, ezért elsõdlegesen kérte a megalapozatlan indítványok elutasítását, jogsértés megállapítása esetén pedig azon túlmenõ szankció alkalmazásának mellõzését.<br>
A Döntõbizottság a rendelkezésére álló iratok, dokumentumok és a felek nyilatkozatai alapján megállapította, hogy a hivatalból eljárást kezdeményezõ indítványok a jogvesztõ határidõn túl kerültek benyújtásra az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdésének a) pontja szerint a Döntõbizottság hivatalból jár el az (5)–(6) bekezdések szerinti esetekben, valamint ha a hivatalból történõ eljárást a Tanács tagja kezdeményezi. Ugyanezen paragrafus (7) bekezdése és a (8) bekezdés a) pontja az alábbi rendelkezést tartalmazza:<br>
"(7) Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)–(4) bekezdéseknek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
(8) A (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
Fenti rendelkezéseket összevetve a tényállással, a Döntõbizottság kétséget kizáróan – bebizonyítottan – megállapította, hogy ajánlatkérõ az eredeti ajánlattételi határidõben, azaz 2001. július 11-én az ajánlattételi határidõkor bontotta fel a hozzá érkezõ ajánlatokat.<br>
Ebbõl következõen a (7) bekezdésében meghatározott 90 napos jogvesztõ határidõ legkésõbb 2001. október 11-én lejárt, az indítványok pedig ezt több nappal meghaladóan kerültek benyújtásra a Döntõbizottsághoz.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint ha a Döntõbizottság megállapítja, hogy a kérelem (indítvány) nem felel meg a Kbt. 79. § (3), vagy (7) bekezdése szerinti feltételeknek, akkor a kérelmet (indítványt) elutasítja.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az elkésett indítványokat a Kbt. 80. § (4) bekezdése alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 28.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>