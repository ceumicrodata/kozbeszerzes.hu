<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10462)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.653/7/2001.<br>
<br>
Tárgy: a Balo Kft. jogorvoslati kérelme Budapest Fõváros Terézváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Balo Kft. (1105 Budapest, Bánya u. 35., képviseli dr. Paukovits Vilmos ügyvéd, 9400 Sopron, Frankenburg u. 2/E., továbbiakban: kérelmezõ) Budapest Fõváros Terézváros Önkormányzata (1067 Budapest, Eötvös u. 3., képviseli: dr. Ferencz László ügyvéd, 1054 Budapest, Alkotmány u. 4. II.5/A., továbbiakban: ajánlatkérõ) "Budapest VI., Székely Bertalan u. 12/A. sz. alatt építendõ 22 lakásos társasház kivitelezése a kiviteli tervdokumentációnak megfelelõen" tárgyú közbeszerzési eljárása ellen elõterjesztett jogorvoslati kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés b) pontjára tekintettel az 52. § (1) bekezdését, ezért megsemmisíti ajánlatkérõnek a kérelmezõ részvételre jelentkezését érvénytelenítõ döntését, és felhívja ajánlatkérõt a Kbt. szabályainak megfelelõ eljárásra, azaz arra, hogy a kérelmezõ érvényes részvételre jelentkezését alkalmasság szempontjából vizsgálja meg, és ennek függvényében hívja fel ajánlattételre.<br>
A Döntõbizottság kötelezi ajánlatkérõt, hogy a kérelmezõ részére a határozat kézbesítésétõl számított 15 napon belül 30 000 Ft (azaz harmincezer forint) igazgatási szolgáltatási díjat fizessen meg.<br>
A határozat ellen fellebbezésnek nincs helye.<br>
A határozat felülvizsgálatát annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. szeptember 12-i 37. számában (6446) tette közzé részvételi felhívását tárgyalásos eljárás megindítására a rendelkezõ részben írt tárgyban.<br>
A felhívása 8. pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat és tényeket, a 8. ae) pontban az alábbiakat jelölte meg:<br>
"résztvevõ mûszaki-technikai felszereltségének leírása, valamint azoknak a szakembereknek (szervezeti egységeknek), illetve vezetõknek a megnevezése, akiket be kíván vonni a teljesítésbe, különösen azok bemutatásával, akik a minõség-ellenõrzésért, a mûszaki kivitelezésért felelõsek."<br>
A felhívás 13. "Egyéb információk" pontjának második francia bekezdésében – többek között – elõírta, hogy a részvételre jelentkezõ csatolja a 30 napnál nem régebbi eredeti cégkivonatát és aláírási címpéldánya másolatát.<br>
Ajánlatkérõ a felhívás 12. pontjában jelölte meg az általa meghívottakat, köztük a kérelmezõt.<br>
Részvételi jelentkezés határidejéig – 2001. október 8-ig – öten nyújtották be jelentkezésüket: az ARCADOM Rt., a Royal-Bau Rt. a Pestépítõ Kft., a Construm Kft. és a kérelmezõ.<br>
A kérelmezõ a jelentkezéséhez a 97. oldalon csatolta a Fõvárosi Bíróság mint cégbíróság által 2001. október 4-én kiállított eredeti cégkivonatot. A cégkivonat 11/001 pontja szerint a cég jegyzett tõkéje egymillió forint. A cégkivonat azt tartalmazza, hogy cégügyben el nem bírált módosítás nincs folyamatban. A kérelmezõ jelentkezése 100. oldalán becsatolta Daewoo Banknak a 2000. június 16-án kelt, a Fõvárosi Bíróság mint cégbíróság részére kiállított igazolását arról, hogy a kérelmezõnek a nála vezetett letéti számlájára törzstõke-emelés címén a kft. tagjai fejenként egy-egymillió (összességében 2 millió) Ft-ot befizettek.<br>
Ajánlatkérõ a jelentkezések értékelése során szakértõi véleményeket szerzett be, amelyek a kérelmezõ vonatkozásában érvénytelenségi okként tüntették fel, hogy a kérelmezõ nem teljesítette a gazdasági társaságokról szóló új 1997. évi CXLIV. tv.-ben (továbbiakban Gt.-ben) meghatározott törzstõke-emelési kötelezettségét. Az egyik elõkészítõ szakértõi anyag további okként tüntette fel, hogy a kérelmezõ jelentkezése nem felel meg a részvételi felhívás 8. ae) pontjában meghatározott feltételeknek, mert a kérelmezõ nem nevezte meg a kivitelezés felelõs mûszaki vezetõjét és annak jogosultságát nem igazolta.<br>
Ajánlatkérõ 2001. október 15-én hirdette ki a részvételi szakaszt lezáró döntését. A kérelmezõ jelentkezését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontjára hivatkozással érvénytelenné nyilvánították, a döntés szóbeli indokolásában ajánlatkérõ arra hivatkozott, hogy a kérelmezõ nem teljesítette a Gt.-ben elõírt törzstõke-emelési kötelezettségét.<br>
Ajánlattételre hívták fel a Construm Kft.-t, az ARCADOM Rt.-t és a Royal-Bau Rt.-t. A Pestépítõ Kft. jelentkezését a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontjára hivatkozással nem fogadták el.<br>
Ajánlatkérõ a részvételi szakasz eredményérõl készített összegezésében a kérelmezõ vonatkozásában érvénytelenségi okként azt tüntette fel, hogy a kérelmezõ nem teljesítette a Gt. 124. § (4) bekezdésében foglaltakat.<br>
A kérelmezõ 2001. október 17-én nyújtotta be jogorvoslati kérelmét, ebben kérte a jelentkezését érvénytelenítõ ajánlatkérõi döntés megsemmisítését, ideiglenes intézkedésként a közbeszerzési eljárás felfüggesztését, illetve a szerzõdéskötés megtiltását kérte.<br>
A kérelmezõ jogorvoslati kérelmében és írásbeli észrevételében elõadta, hogy törzstõke-emelési kötelezettségét, valamint az új Gt.-ben meghatározott további változásbejelentési kötelezettségét az elõírt határidõben, 2000. június 16-ig teljesítette. A Fõvárosi Bíróság mint cégbíróság Cg. 01-09-264582/22 számú elsõfokú végzése – más okból –, de elutasította a változásbejegyzési kérelmet. Ez ellen a kérelmezõ fellebbezést nyújtott be, amelyet a Legfelsõbb Bíróság még nem bírált el. Csatolta az ezzel kapcsolatos iratokat. Azt elismerte, hogy az általa a jelentkezéséhez becsatolt cégkivonat tévesen tüntette fel, hogy el nem bírált változásbejegyzés nincs – ezt a cégkivonatot utólag a cégbíróság ki is javította. Azt azonban kifogásolta, hogy ajánlatkérõ nem vette figyelembe az általa becsatolt bankigazolást a törzstõke-emelés befizetésérõl és nem tisztázta ezt a függõ jogi helyzetet.<br>
Álláspontja szerint ajánlatkérõnek nincs törvényi felhatalmazása arra, hogy a Gt. 124. § (4) bekezdésében – helyesebben a 299. § (3) bekezdésében, mert ez írta elõ a már mûködõ cégek vonatkozásában a törzstõke-emelési kötelezettséget –, továbbá bármely más további Gt.-szakaszban meghatározott kötelezettség (pl. felügyelõbizottság, könyvvizsgáló) teljesítésének betartására vizsgálatot folytasson le, és annak jogkövetkezményeit alkalmazza.<br>
A részvételi felhívás 8. ae) pontjában meghatározott követelményeknek álláspontja szerint a jelentkezése megfelel. Ebben ajánlatkérõ ugyanis nem a felelõs mûszaki vezetõ megnevezését kérte, továbbá nem írt elõ igazolási kötelezettséget. Kizárólag a teljesítésbe bevonni kívánt szakemberek, vezetõk megnevezését kérte, különösen azok bemutatását, akik a minõség-ellenõrzésért, a mûszaki kivitelezésért felelõsek. Jelentkezésében felsorolta felelõs vezetõit, szakembereit – külön megjelölte a minõség-ellenõrzésért felelõst –, feltüntette képzettségüket, munkakörüket, és ezzel megítélése szerint a részvételi felhívásban ténylegesen elõírt kötelezettséget teljesítette. Valóban több személyt tüntetett fel, azonban az eljárás ezen szakaszában – figyelemmel a folyamatban levõ pályázatokra, teljesítésekre – teljes bizonyossággal konkrét személy még nem határozható meg.<br>
Ajánlatkérõ kérte a jogorvoslati kérelem elutasítását.<br>
Írásbeli és tárgyaláson kifejtett álláspontja szerint az ajánlatkérõ csak azokat az iratokat, adatokat veheti figyelembe, amelyeket a kérelmezõ a részvételre jelentkezéséhez becsatol. A kérelmezõ pedig egy olyan eredeti cégkivonatot csatolt be, amely szerint a cég jegyzett tõkéje egymillió forint, és ezenkívül azt tartalmazta, hogy el nem bírált változásbejegyzési kérelem nincs folyamatban. Önmagában a becsatolt bankigazolásnak pedig nincs jogi hatálya, mert abból nem állapítható meg, hogy a változásbejegyzési kérelmet egyáltalán benyújtották-e a cégbíróságra. Így a kérelmezõ által becsatolt iratok alapján ajánlatkérõ csak azt állapíthatta meg, hogy a kérelmezõ nem teljesítette a Gt. 124. § (4) bekezdésében és a 299. § (3) bekezdésében elõírt törzstõke-emelési kötelezettségét. Megítélése szerint, mivel a részvételi felhívásában kérte a cégkivonat csatolását, jogosult is ellenõrizni az abban foglalt adatok valóságát, megalapozottságát. Ajánlatkérõ felelõssége, hogy nem biztosítja olyan jelentkezõ további részvételét, aki nem teljesíti jogszabályi kötelezettségét. Abból a kötelezettségszegésbõl ugyanis, hogy jelenleg egymillió forint a cég törzstõkéje, arra lehet következtetni, hogy bizonytalan a cég jogi helyzete, léte, figyelemmel arra, hogy a cégbíróság milyen jogkövetkezményt alkalmazhat. Így megalapozottan és felelõsséggel hozta meg ajánlatkérõ azt a döntését, hogy kérelmezõ nem jogosult az eljárásban részt venni, a jelentkezése emiatt érvénytelen.<br>
Tárgyaláson kifejtett álláspontja szerint a kérelmezõ részvételre jelentkezése a részvételi felhívás 8. ae) pontjának sem felel meg és emiatt is érvénytelen. Ezen elõírás alapján ugyanis a jelentkezõ köteles lett volna igazolni felelõs mûszaki vezetõje jogosultságát, bemutatni – pl. szakmai önéletrajzzal – a minõség-ellenõrzésért és a mûszaki kivitelezésért felelõs vezetõit, szakembereit, méghozzá azokat, akiket a teljesítésbe be kíván vonni. A bemutatás konkrét formáját nem határozta meg ugyan, de az általános szakmai gyakorlat a szakmai önéletrajzot tartja megfelelõnek, a többi jelentkezés ezt tartalmazza is.<br>
A Döntõbizottság az alábbi indokok alapján a kérelmezõ jogorvoslati kérelmét alaposnak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján a részvételi szakaszban is alkalmazandó 52. § (2) bekezdés b) pontja értelmében érvénytelen a részvételre jelentkezés, ha azt olyan jelentkezõ nyújtotta be, aki nem jogosult az eljárásban részt venni.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a értelmében a Kbt. rendelkezései kógensek, azoktól csak annyiban lehet eltérni, ha azt a Kbt. megengedi.<br>
A Kbt. egyes rendelkezései meghatározzák, hogy az egyes eljárásfajtákban, illetve általában a közbeszerzési eljárásban ki nem jogosult részt venni, pl. 26. § (3)–(5) bekezdése, 31. § (5) bekezdése. A Kbt. kógens szabályai nem adnak felhatalmazást arra, hogy maguk az ajánlatkérõk állapítsanak meg a Kbt. 52. § (2) bekezdés b) pontja alá tartozó rendelkezéseket, az érvénytelenítõ döntést tehát kizárólag a Kbt.-ben ily módon meghatározott körülmények fennállta esetén lehet alkalmazni.<br>
A Döntõbizottság megállapította, hogy a Kbt. nem tartalmaz olyan rendelkezést, amely szerint nem vehet részt az eljárásban az, aki a Gt. 124. § (4) bekezdésében, illetve a 299. § (3) bekezdésében meghatározott kötelezettségét nem teljesítette. Ennek alapján megállapította a Döntõbizottság, hogy a Kbt. 52. § (2) bekezdés b) pontjára alapított érvénytelenné nyilvánítás jogsértõ.<br>
Ajánlatkérõ valóban kérte részvételi felhívása 13. pontjában az eredeti cégkivonat csatolását. A cégkivonat csatolásán kívül azonban további elõírást, követelményt nem határozott meg. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen a részvételre jelentkezés, ha az nem felel meg a részvételi felhívásban foglaltaknak. A Döntõbizottság álláspontja szerint, mivel csak a cégkivonat csatolásának kötelezettségét írta elõ ajánlatkérõ, utólag nem támaszthat további, a cégkivonatban megjelenõ adatokhoz fûzõdõ érvényességi feltételeket.<br>
Erre tekintettel a Döntõbizottság érdemben nem is vizsgálta, hogy a kérelmezõ a törzstõke-emelési kötelezettségét teljesítette-e, ennek eldöntése a vonatkozó jogszabályok értelmében a cégbíróság hatáskörébe tartozik, az ez iránti eljárás folyamatban van.<br>
A kérelmezõ a becsatolt cégkivonata szerint egy létezõ, mûködõ cég, a cégkivonata olyan bejegyzést nem tartalmaz, amelynek alapján a Kbt. rendelkezései szerint közbeszerzési eljárásokban nem vehet részt. (Ez utóbbi alatt a csõd-, illetve felszámolási eljárást, mint kizáró okokat lehet figyelembe venni.)<br>
A Döntõbizottság az ajánlatkérõ által a tárgyaláson felvetettekre tekintettel vizsgálta, hogy kérelmezõ jelentkezése megfelel-e a részvételi felhívás 8. ae) pontjában meghatározott feltételeknek.<br>
A kérelmezõ jelentkezése 85. oldalán "A BALO Kft. mûszaki szakembereinek listája, akik felelõsek a cég mûszaki vezetésében illetve a gyártás, szerelés és építés minõség-ellenõrzésében" bevezetõt követõen megnevez húsz szakembert név szerint, közli a szakképzettségüket és a jelenlegi munkakörüket.<br>
A Döntõbizottság álláspontja szerint a kérelmezõ jelentkezése megfelel a felhívás – fent idézett – 8. ae) pontjában meghatározott követelményeknek.<br>
Ajánlatkérõ ebben ugyanis – hivatkozásával ellentétben – nem "felelõs mûszaki vezetõ" megnevezését kérte, hanem azoknak a szakembereknek, vezetõknek a megnevezését, bemutatását, akik – többek között – "a mûszaki kivitelezésért felelõsek". A mûszaki kivitelezésért felelõs szakember, illetve vezetõ pedig nem azonos az önálló szakmai fogalom alá esõ "felelõs mûszaki vezetõvel".<br>
Ajánlatkérõ felhívása ezen pontjában nem írt elõ semmilyen igazolási kötelezettséget, így annak hiánya miatt nem minõsíthet jelentkezést érvénytelenné. Ajánlatkérõ valóban elõírta ezen szakemberek, vezetõk vonatkozásában a bemutatási kötelezettséget. Azonban nem határozta meg konkrétan, hogy a jelentkezõk ezt miként teljesítsék. Kötelezõ elõírás hiányában pedig nem kifogásolható, hogy nem csatoltak szakmai önéletrajzot. A Döntõbizottság álláspontja szerint az így megfogalmazott bemutatási kötelezettség teljesítésének elfogadható az, hogy megjelölik a konkrét személy nevét, szakképzettségét és munkakörét. A kérelmezõ által feltüntetett munkakörök alapján megállapítható, hogy az egyes vezetõk, szakemberek milyen szakterületen végzik munkájukat, a minõség-ellenõrzésért felelõs pedig kifejezetten fel is lett tüntetve.<br>
Így – a fenti indokok alapján – alaptalan az ajánlatkérõ azon hivatkozása, hogy a kérelmezõ részvételre jelentkezése a részvételi felhívás 8. ae) pontjában meghatározott feltételek nem teljesítése miatt is érvénytelen.<br>
A Döntõbizottság a D.653/6/2001. számú határozatában ajánlatkérõ közbeszerzési eljárását felfüggesztette.<br>
A Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a fenti indokok alapján megállapította, hogy ajánlatkérõnek a kérelmezõ jelentkezését érvénytelenítõ döntése jogsértõ, ezért azt a Kbt. 88. § (1) bekezdés c) pontja alapján megsemmisítette, és a 88. § (1) bekezdés b) pontja alapján felhívta ajánlatkérõt a Kbt. szabályainak megfelelõ eljárásra, azaz arra, hogy a kérelmezõ érvényes részvételre jelentkezését alkalmasság szempontjából vizsgálja meg, és amennyiben a kérelmezõ megfelelõen igazolta a szerzõdés teljesítésére való alkalmasságát, hívja fel ajánlattételre.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. november 14.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>