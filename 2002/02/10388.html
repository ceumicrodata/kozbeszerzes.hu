<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10388)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.712/11/2001.<br>
<br>
Tárgy: az Isobau Építõmérnöki Rt. jogorvoslati kérelme Kincstári Vagyoni Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Isobau Építõmérnöki Rt. (4401 Nyíregyháza, Kossuth tér 10, a továbbiakban: kérelmezõ) kérelmét, melyet a Kincstári Vagyoni Igazgatóság (1054 Budapest, Zoltán u. 16., a továbbiakban: ajánlatkérõ) "Vaja, Vas kastély, déli torony szerkezeti megerõsítése vonógerendák és vonórudak falhoronyba történõ beépítésével (falhoronyvésés 5,7 m3. U 100 acélgerenda 147 fm). Falrepedések kiékelése 3 mm vtg. kétoldali acéllap béleléssel, acélékekkel (36 db), injektálással. Homlokzati állvány készítése (347 m2)" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõben 6251/2001. sz. alatt 2001. szeptember 12-én közzétett ajánlati felhívással a rendelkezõ részben megjelölt tárgyú nyílt közbeszerzési eljárást indított.<br>
Az ajánlatkérõ az ajánlati felhívás 11. a) pontjának 2. francia bekezdésében elõírta a pénzügyi, gazdasági alkalmasság igazolása körében a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontjában elõírt egyszerûsített éves beszámoló, illetve mérleg benyújtását, a tárgyévet megelõzõ 2 év (1999, 2000) vonatkozásában, valamint az ajánlati dokumentáció részét képezõ adatlapon a mérlegadatokból képzett alábbi adatokat: kötelezettségek, rövid lejáratú és ezen belül az állammal szembeni kötelezettségek részarányát, a pénzeszközök, befektetett eszközök és nettó árbevétel, mérleg szerinti adózott eredmény, saját tõke megjelölését.<br>
Ajánlatkérõ az ajánlati felhívás 11. b) pont 2. francia bekezdésében elõírta az ajánlattevõ szerzõdés teljesítésére vonatkozó – a pénzügyi, gazdasági alkalmasság körébe tartozó – alkalmatlanná minõsítésének azon szempontjait, hogy alkalmatlan az, akinek a számláján 1 éven belül sorban állás mutatkozik. Nettó árbevétele 2 egymást követõ évben nem éri el a beszerzésre vonatkozó ajánlati árat, ha az ajánlattevõ mérlegadatai, adózott eredmény, nettó árbevétel, saját tõke 2000. évben kisebb, mint 1999-ben.<br>
Az ajánlatkérõ által az ajánlattevõk rendelkezésére bocsátott dokumentációban, így a II. 1. sz. mellékletet képezõ pénzügyi, gazdasági alkalmasság vizsgálati kérdõlapon szintén elõírta a fenti adatközlési kötelezettséget, külön megjelölve, hogy az alkalmasság feltétele a fenti feltételeknek megfelelõ és az adatlap I.A.4, és I.B., és a II. pontokban feltüntetett valamennyi szempontnak történõ megfelelés. Az ajánlattevõknek tehát ezen adatlapon kellett nyilatkozniuk az elõírt mérlegadatokról, így ennek LA és II. pontjában – többek között – az ajánlatkérõ kérte az 1998–2000. évi mérlegadatokat tartalmazó nyilatkozatokat az ajánlattevõk és a 10% feletti mértékben bevonni kívánt alvállalkozók vonatkozásában.<br>
Az ajánlattételi határidõre 4 ajánlat érkezett a következõ cégektõl: Kérelmezõ, KeletMegaron Építõipari Kft., "KARAKTER 95" Építõ és Szakipari Kft., SZEBSZI Faanyagvédelmi és Építõipari Kft.<br>
A bontási jegyzõkönyv 2001. október 8-án került közjegyzõi okirati formában rögzítésre, mely tartalmazta, hogy az ajánlatok az alaki feltételeknek megfelelnek, az eredményhirdetés 2001. október 24-i idõpontban került meghatározásra, a szerzõdéskötési idõpont pedig 2001. november 6. napja.<br>
Az ajánlatokat 2001. október 17-én bizottság bírálta el.<br>
Az ajánlatkérõ a kérelmezõt, valamint alvállalkozóját, a Csúcstechnika Kft.-t – az 5.1. számú pénzügyi alkalmasság vizsgálati értékelõ lapon – 2001. október 17-én pénzügyileg alkalmatlannak minõsítette.<br>
A kérelmezõ 2001. november 8-án elõterjesztett kérelmében egyrészrõl kérte a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdés alapján az ajánlati felhívás jogsértõnek nyilvánítását, mivel az ajánlati felhívás pénzügyi, gazdasági alkalmassági szempontjai álláspontja szerint sértik az esélyegyenlõség elvét. A kérelmezõ kérte az ajánlatkérõ döntésének megsemmisítését is, valamint a Kbt. 82. § (2) bekezdés b) pontja alapján ideiglenes intézkedés meghozatalát, nevezetesen a szerzõdés megkötésének megtiltását.<br>
Az ajánlatkérõ írásban észrevételt tett, melyben kérte a jogorvoslati kérelem elutasítását. Hivatkozott a kérelem elkésettségére, miután a felhívásban közölt elõírásokkal kapcsolatban a kérelem a jogvesztõ 15 napos határidõn túl érkezett. A döntést pedig október 24-én kihirdette, az ettõl számított 15 nap szintén eltelt a jogorvoslati kérelem Döntõbizottsághoz való érkezéséig (november 12.). Érdemben is kérte az elutasítást megalapozatlanság miatt.<br>
Az ajánlattevõk alkalmasságának vizsgálatára a Közbeszerzések Tanácsa minõsítési rendszerét mintaként használta. A felhíváshoz dokumentáció is készült, ebben adatlapokat mellékelt a vizsgálandó adatok egyértelmû meghatározásával. Kérelmezõ és alvállalkozója esetében megállapítható volt, hogy nettó árbevétele és mérleg szerinti eredménye 2000-ben alacsonyabb volt, mint 1999-ben, ezért az alkalmatlanná minõsítés szempontjára tekintettel döntött az ajánlattevõ alkalmatlanságáról. Álláspontja szerint egyértelmûen következett a felhívásból és a dokumentációból, hogy a kért évek adatait fogja összehasonlítani, ezekre az évekre kell a felhívás feltételeinek megfelelni.<br>
Az ajánlatkérõ a szerzõdést 2001. november 6-án – az elõírt határidõben – megkötötte.<br>
A Döntõbizottság ideiglenes intézkedést nem hozott, mert annak törvényi feltételei nem álltak fenn.<br>
Az egyéb érdekeltek észrevételt nem tettek.<br>
A Döntõbizottság a felek által becsatolt nyilatkozatok, dokumentumok alapján megállapította, hogy a jogorvoslati kérelem az alábbiak szerint részben elkésett, részben megalapozatlan.<br>
A többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (7) bekezdés elsõ fordulata szerint: az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni, vagy kezdeményezni, illetve e határidõn belül indítható meg hivatalból az (5) vagy (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerint a határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetve dokumentáció esetén az ajánlattételi, illetve részvételi jelentkezési határidõ lejártát.<br>
A Döntõbizottság megállapította, hogy a 2001. november 8-án postai úton elõterjesztett jogorvoslati kérelemben meghatározott egyik jogsértõ esemény a kérelmezõ által sérelmezett tartalmú ajánlati felhívásban tett elõírás. Ennek a kérelmezõ tudomására jutási idõpontja az iratokból megállapíthatóan 2001. október 5. A kérelmezõ ugyanis a dokumentáció részét képezõ II. 1. sz. adatlapot a pénzügyi és gazdasági alkalmasság vizsgálatához ekkor töltötte ki. Ezen idõponthoz képest legkésõbb 2001. október 20-án a jogorvoslati kérelem benyújtására nyitva álló határidõ lejárt, figyelemmel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján alkalmazandó, az államigazgatási eljárás általános szabályairól szóló 1957. évi IV. törvény (a továbbiakban: Áe.) 39. § (1)–(2) bekezdéseire.<br>
Az Áe. vonatkozó rendelkezései szerint ugyanis a postán küldött beadvány elõterjesztési ideje a postára adás napja, illetve ha a határidõ utolsó napja munkaszüneti nap, a határidõ a legközelebbi munkanapon jár le.<br>
A jogsértõ cselekmény tudomásra jutásának a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerinti idõpontjához képest is elkésett a jogorvoslati kérelem, mivel az ajánlattételi határidõ lejártát (2001. október 8.) követõ 15. nap 2001. október 24-én lejárt a Kbt. 79. § (1) bekezdése alapján alkalmazandó Áe. 39. § (1)–(2) bekezdéseit figyelembe véve.<br>
A Döntõbizottság a fentiek alapján a jogorvoslati kérelem ezen részét elkésettség miatt utasította el.<br>
A kérelmezõ jogorvoslati kérelme az eljárást lezáró döntést illetõen nem késett el, mert a kérelem postára adása 2001. november hó 8-án megtörtént, tehát az eredményhirdetés idõpontjához (2001. október 24.) képest a 15 napos határidõ teljesült.<br>
A kérelem viszont ezen részében megalapozatlan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése szerint:<br>
Az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint – ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta – az általa a közbeszerzés értékének 10%-át meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint:<br>
Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A kérelmezõ köteles volt a fenti törvényi rendelkezésnek megfelelõen pénzügyi-gazdasági alkalmasságát igazolni, mely alkalmassági kritériumokat az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdését figyelembe véve jogszerûen írta elõ – többek között – a Kbt. 44. § (1) bekezdés b) és c) pontja alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint:<br>
Az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A Döntõbizottság a kérelmezõ ajánlatából megállapította, hogy éves nettó árbevétele 1999-ben 957 010 E Ft, 2000-ben 504 068 E Ft volt, valamint a mérleg szerinti adózott eredménye 1999-ben 27 175 E Ft, 2000-ben 6047 E Ft volt. A két év viszonylatában tehát mind a nettó árbevétele, mind a mérleg szerinti eredménye csökkent.<br>
A Döntõbizottság megállapította, hogy a kérelmezõ nem tudta megfelelõen igazolni alkalmasságát tekintettel arra, hogy az ajánlati felhívás 11. b) pontjának 2. francia bekezdésében elõirt mérlegadatok közül a nettó árbevétele és az adózott eredménye az 1999. évhez képest a 2000. évben csökkent.<br>
Ajánlatkérõ helyesen állapította meg, hogy az általa meghatározott alkalmassági követelmény nem teljesült, a kérelmezõt tehát jogszerûen nyilvánította alkalmatlannak a szerzõdés teljesítésére.<br>
Fentiekre tekintettel a Döntõbizottság <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva, a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 30.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>