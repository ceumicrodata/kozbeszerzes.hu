<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (10274)
</b></h2><FONT size=3><i><u></i></u><br>
Kf.VI.37.236/2001/4.<br>
<br>
A Magyar Köztársaság Legfelsõbb Bírósága a dr. Vancsura Anita ügyvéd (1054 Budapest, Steindl I. u. 9. fszt. 2.) által képviselt Bajai Logisztikai Kft. (6500 Baja, Szentháromság tér 1.) I. rendû és Keresztes István (1118 Budapest, Brassó tér 145. I/6.) II. rendû felpereseknek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2001. január 17. napján kelt 13.K.31.956/2000/9. számú ítélete ellen az alperes által 10. sorszám alatt benyújtott fellebbezés folytán az alulírott napon megtartott nyilvános tárgyaláson meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét megváltoztatja, és az alperes 2000. február 16. napján kelt D.25/10/2000. számú határozatát megváltoztatva, a jogorvoslati eljárást kezdeményezõ kérelmet elutasítja.<br>
Kötelezi a Legfelsõbb Bíróság az alperest, hogy 15 nap alatt fizessen meg az I. rendû és II. rendû felpereseknek 5000-5000 (ötezer-ötezer) forint másodfokú eljárási költséget.<br>
A le nem rótt fellebbezési eljárási illetéket az állam viseli.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
Az I. rendû felperes 1999. évben – pályázat útján – támogatást nyert a Bács-Kiskun Megyei Területfejlesztési Tanácstól a Bajai Logisztikai Központ megvalósítását elõkészítõ program elkészítéséhez, 5 500 000 Ft összegben. A támogatás megítélésérõl szóló, 1999. október 18-án kelt határozat a szerzõdéskötés határidejét 1999. december 10. napjában határozta meg. A határozat melléklete szerint a támogatás feltétele volt, hogy a szerzõdéskötésig a támogatottnak be kell nyújtania az idõközben lebonyolított közbeszerzési eljárás dokumentumait, illetve az annak alapjául megkötött szerzõdést.<br>
Az I. rendû felperes a határidõt a nyílt közbeszerzési eljárás lefolytatásához rövidnek találta, ezért kérelemmel fordult a Területfejlesztési Tanácshoz a szerzõdéskötési határidõ meghosszabbítása végett. A Területfejlesztési Tanács az 1999. december 16. napján kelt levelében hozzájárult a szerzõdéskötési határidõ 2000. február 10. napjáig történõ meghosszabbításához.<br>
Az I. rendû felperes 2000. január 20. napján kelt levelében értesítette az alperest, hogy a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján hirdetmény közzététele nélküli, tárgyalásos közbeszerzési eljárást kezdeményez.<br>
Az I. rendû felperes az általa ajánlattételre felhívottak közül a Pollux Kft.-t hirdette ki nyertesnek, a szerzõdéskötésre 2000. február 8. napján került sor.<br>
Az alperesi döntõbizottság elnöke a tárgyalásos eljárási fajta alkalmazását nem találta megalapozottnak, ezért hivatalból jogorvoslati eljárást kezdeményezett. Ennek eredményeként az alperes a 2000. február 16. napján kelt D.25/10/2000. számú határozatával megállapította, hogy az ajánlatkérõ – a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulatára tekintettel – megsértette a 70. § (1) bekezdés c) pontját, ezért az I. rendû felperest 1 000 000 Ft, a II. rendû felperest mint a döntésért felelõs ügyvezetõt, 100 000 Ft pénzbírság megfizetésére kötelezte.<br>
A felperesek keresetükben az alperes határozatának felülvizsgálatát és megváltoztatását, a bírságkiszabás mellõzését kérték. Álláspontjuk szerint a nyílt eljárás lefolytatása érdekében mindent elkövettek, de magatartásukat az alperes nem értékelte megfelelõen. Mindaddig, amíg a szerzõdéskötési határidõ meghosszabbítása iránti kérelmükre nem kaptak választ, nem volt lehetõségük a közbeszerzési eljárás megindítására. A támogatás hiányában a vállalkozó munkadíját nem tudták volna megfizetni, így a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdését sértették volna meg az eljárás megindításával, de a meghosszabbított határidõ sem biztosított más eljárási módot a Kbt. szabályainak – különösen a Kbt. 32. § (2) bekezdésének – megsértése nélkül. A kiszabott bírsággal kapcsolatban arra hivatkoztak, hogy az alperes – amennyiben a jogsértés fennáll – az ügy összes körülményére figyelemmel kiemelkedõ súlyú jogkövetkezményt alkalmazott.<br>
Az elsõfokú bíróság az alperes D.25/10/2000. számú határozatát hatályon kívül helyezte. Ítéletének indokolásában kifejtette, hogy a perben eldöntendõ kérdés az volt, hogy az I. rendû felperes megsértette-e a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdését és a Kbt. 70. § (1) bekezdés c) pontját azzal, hogy a közbeszerzési eljárás tárgyalásos formáját választotta.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésére figyelemmel az I. rendû felperesnek kellõ alapossággal és felelõsséggel kellett vizsgálnia azt a kérdést, hogy a támogatás odaítélésének feltételéül szabott – 1999. december 10. napjáig tartó – határidõt teljesíteni tudja-e vagy sem.<br>
Az alperes a nyílt közbeszerzési eljárás alkalmazásának elmaradását nem rótta az I. rendû felperes terhére, de álláspontja szerint az I. rendû felperes a szerzõdéskötési határidõ meghosszabbítását az eljárás megindításával párhuzamosan is kérhette volna, illetõleg lett volna lehetõsége olyan, másik – az eljárás nyíltságát biztosító – eljárási forma alkalmazására, amely mellett a szerzõdéskötési határidõ megtartható. Ezt az eljárási formát az alperes a meghívásos eljárás gyorsított formájában jelölte meg, amelynek idõigénye – saját számításai szerint – 10 + 15 nap + bírálati idõ lett volna.<br>
Az elsõfokú bíróság a <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdés a) és b) pontjára, (2) bekezdésére, 66. § (1), (2), (3) bekezdésére és 72. § (1), (2), (3) és (4) bekezdésére hivatkozással kifejtette, hogy a rendelkezésre álló adatok alapján az I. rendû felperes csak 1999. december 16-án kelt levélben értesült a szerzõdéskötési határidõ 2000. február 10-ig történõ meghosszabbításáról. Mindaddig, amíg számára kérdéses volt a szerzõdéskötésre nyitva álló határidõ, illetõleg a Kbt. 70. § (1) bekezdés c) pontjában és a 72. § (1) bekezdésében elõírt rendkívüli sürgõsség fennállása, az általa alkalmazható eljárási fajták egyikérõl sem dönthetett megalapozottan, illetve nyílt eljárás megindítása esetén számolnia kellett volna a Kbt. 32. § (2) bekezdésének megsértésével.<br>
Az elsõfokú bíróság megállapította, hogy – amennyiben az I. rendû felperes az alperes által helyesnek tartott meghívásos eljárás gyorsított változatát alkalmazza – az eljárás idõtartama valóban rövidebb a nyílt eljárásétól, de hosszabb az alperes által megjelölt idõtartamtól. Az alperes csak a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(2) bekezdésében szabályozott 10 + 15 nap + bírálati idõt vette számításba, de figyelmen kívül hagyta a részvételi felhívás közzétételének és a részvételre jelentkezõk ajánlattételre való felhívásának az idõigényét. A szükséges idõtartam meghatározásánál arra is tekintettel kell lenni, hogy a Kbt. 72. § (2) bekezdése a részvételre vonatkozó kérelem benyújtásának 10 napos és az ajánlat megtételének 15 napos határidejét – mint legrövidebb határidõt – állapította meg, a közbeszerzés tárgyától függõen azonban csak ésszerû, teljesíthetõ határidõk meghatározása várható el az ajánlatkérõtõl.<br>
Rámutatott arra az elsõfokú bíróság, hogy az I. rendû felperes esetében – a szerzõdéskötési határidõ meghosszabbítását tartalmazó levél keltére is figyelemmel – a meghívásos eljárás gyorsított változatának alkalmazása mellett sem lett volna teljes bizonyossággal elõre látható a közbeszerzési eljárás 2000. február 10. napjáig történõ lefolytatása, és ez a körülmény nem ajánlatkérõi mulasztásra vezethetõ vissza. Mivel a tárgyalásos eljáráson kívül más eljárási forma alkalmazása az I. rendû felperes részére nyújtandó fejlesztési támogatás elvesztését eredményezhette volna, a tárgyalásos eljárás alkalmazására – az elsõfokú bíróság álláspontja szerint – indokoltan került sor.<br>
Az elsõfokú bíróság ítélete ellen az alperes fellebbezett, annak megváltoztatását és a kereset elutasítását kérte. Arra hivatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárás csak kivételes esetben alkalmazható. Az eljárás során az alperes sem vitatta, hogy a rendelkezésre álló idõtartam alatt nyílt eljárás lefolytatására nem állt elegendõ idõ rendelkezésre. A döntõbizottság álláspontja szerint azonban hirdetmény közzétételével indított gyorsított eljárás az I. rendû felperes rendelkezésére álló idõn belül lefolytatható lett volna. Tévedett az elsõfokú bíróság, amikor ítéletében rámutatott arra, hogy erre elegendõ idõ nem állt a felperesek rendelkezésére. Az alperes számításai szerint 53, illetve 56 nap alatt hirdetménnyel közzétett gyorsított meghívásos eljárás biztonsággal lefolytatható lett volna.<br>
A felperesek a támogatás odaítélésének idõpontjában a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésében foglalt feltételekkel rendelkeztek, tehát jogszerûen indíthattak volna közbeszerzési eljárást. Kifogásolta az alperes fellebbezésében az elsõfokú bíróság ítéletének rendelkezõ részben foglalt döntést is. A hatályon kívül helyezés mellett ugyanis elbírálatlan marad a jogorvoslati eljárást kezdeményezõ irat, annak tárgyában érdemi döntés nincs. Az alperesi álláspont szerint az elsõfokú bíróságnak – kifejtett jogi álláspontja mellett – a közigazgatási határozatot megváltoztató és a kezdeményezõ iratban foglaltakat elutasító határozatot kellett volna hoznia.<br>
A felperesek a fellebbezésre tett észrevételükben az elsõ fokú ítélet helybenhagyását kérték.<br>
A fellebbezés – részben – alapos.<br>
Az alperes jogorvoslati eljárása a Közbeszerzések Tanácsa Közbeszerzési Döntõbizottság elnöke kezdeményezésére, hivatalból indult. Helytállóan hivatkozott az alperes fellebbezésében arra, hogy az eljárást megindító beadványról dönteni kell, ezért a Legfelsõbb Bíróság az elsõfokú bíróság ítéletének rendelkezõ részét a Pp. 339. § (1) bekezdésének megfelelõen megváltoztatta.<br>
Egyebekben a Legfelsõbb Bíróság nem találta alaposnak az alperes fellebbezését.<br>
A perben rendelkezésre állt iratanyag alapján egyértelmûen megállapítható volt, hogy a felpereseknek nyílt eljárás lefolytatására kevés idõ állt rendelkezésére. Ezt az alperes is elismerte.<br>
Az I. rendû felperes határidõ-hosszabbítást kért, ennek idõpontjában azonban nem tudhatta azt, hogy mennyi további idõt kap még a szerzõdés megkötésére. Nyilvánvalóan, ha jelentõsebb határidõ-hosszabbítás történt volna, kiírhatta volna a nyílt eljárást. Mivel azonban így is kevés volt a rendelkezésére állt idõ, a hirdetmény mellõzése miatt a felperesek nem marasztalhatók.<br>
Az eleve is rövid határidõ, majd az ugyancsak rövid idõtartamú határidõ-hosszabbítás a felpereseken kívül álló körülmények voltak, nem értékelhetõk felperesi mulasztásként, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának sérelme nem következett be.<br>
A Legfelsõbb Bíróság különös jelentõséget tulajdonított annak a körülménynek, mely szerint fennállt annak a veszélye, hogy ha a felperesek nem tartják be a szerzõdés megkötésére adott határidõt, nem kapják meg a támogatást. Nem volt elvárható a felperesektõl, hogy a gyorsított eljárással – aminek az alperes által vázolt határidõi optimális körülményeket feltételeznek – veszélyeztessék a támogatáshoz jutást.<br>
A felperesek a közbeszerzési eljárás során a Kbt. szabályai alapján jártak el, tárgyalásos eljárást alkalmaztak, az alperes nem abban talált jogszabálysértést, hanem azt rótta a felperesek terhére, hogy nem a hirdetmény közzétételével történõ nyílt eljárásfajtát választották.<br>
Ezzel kapcsolatosan kiemeli a Legfelsõbb Bíróság, hogy a támogatást nyújtó felelõssége is – a közbeszerzési eljárás szabályainak ismeretében – a megfelelõ határidõ biztosítása, ahhoz képest, hogy az I. rendû felperes lépéseket tett a határidõ meghosszabbítása érdekében, szankcionálása indokolatlan.<br>
A Kbt. rendelkezései alapján nyílt eljárás lefolytathatóságának hiányában nem kérhetõ számon a felpereseken, hogy miért a tárgyalásos és miért nem a hirdetmény közzétételével folytatandó gyorsított eljárást választották, különösen olyan körülmények között, amikor mindent megtettek, hogy a határidõ meghosszabbításának – és így a nyílt eljárás lefolytatásának – feltételeit biztosítsák. A határidõ-túllépés a támogatás elvesztésének veszélyével járt, az általuk választott tárgyalásos eljárást pedig szabályszerûen folytatták le.<br>
Minderre tekintettel a Legfelsõbb Bíróság megállapította, hogy az elsõfokú bíróság érdemben helyesen foglalt állást, amikor az alperes határozatát nem tartotta megalapozottnak és jogszerûnek.<br>
A Legfelsõbb Bíróság a fent kifejtettekbõl következõen az elsõfokú bíróság ítéletét a Pp. 253. § (2) bekezdése alapján – a rendelkezõ részben foglaltak szerint – megváltoztatta. Az elsõ fokú ítélet indokolását a Legfelsõbb Bíróság érdemben helyesnek találta.<br>
A fellebbezési eljárásban felmerült felperesi perköltség megfizetésére a Legfelsõbb Bíróság az alperest a Pp. 78. § (1) bekezdése alapján kötelezte.<br>
A le nem rótt fellebbezési eljárási illetéket a 6/1986. (VI. 26.) IM rendelet 14. §-a szerint az állam viseli.<br>
<br>
Budapest, 2001. október 25.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Dr. Darák Péter s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>