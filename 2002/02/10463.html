<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10463)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.690/10/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás a HM Infrastrukturális Fõosztály közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85.) által a Honvédelmi Minisztérium Infrastrukturális Fõosztály (1054 Budapest, Balaton u. 7–11., képviseli: dr. Mészáros István ügyvéd, 1142 Budapest, Dorozsmai út 37/B., továbbiakban: ajánlatkérõ) "mezõkövesdi üzemanyag-tároló kármentesítése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló az 1999. évi LX. törvénnyel módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés b) pontját, ezért ajánlatkérõ közbeszerzési eljárás során hozott valamennyi döntését az ajánlati felhívásra is kiterjedõen megsemmisíti.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg.<br>
Ajánlatkérõ üzemanyagbázisán felszín alatti szénhidrogén-szennyezõdés keletkezett, amelynek mélységi és területi lehatárolását az Elgoscar Kft. végezte. E tevékenysége során 6 db figyelõkút létesítését kérelmezte a vízügyi hatóságtól. Kérelmének a hatóság H-3779-10/1999. számon 1999. szeptember 17-én helyt adott. A környezetvédelmi hatóság 1999. augusztus 3-án kelt 6520-4/99. sz. határozatával ajánlatkérõt a környezetszennyezés megszüntetésére kötelezte, a kármentesítési terv készítését 1999. október 30-i, annak alapján elvégzendõ kármentesítését 2003. szeptember 30-i teljesítési határidõhöz kötötte. A kármentesítési terv elkészült, azt a környezetvédelmi hatóság 2000. február 14-én jóváhagyta. Az engedélyokirat alapján a mintegy 4,5 ha területen két fázisban történik a mentesítés. Elõbb a szabad fázisú szénhidrogének letermelését és a szennyezett talajvíz tisztítását végzik el, majd ezt követõen enzimes talajtisztításra kerül sor. A hatóság a kármentesítés kezdetére 2000. szeptember 15-ét, befejezésére 2003. szeptember 30-át határozta meg. A munkákat a vízügyi hatóság is engedélyezte. A kivitelezésre szolgáló kiviteli, illetve ajánlati tervet a Vituki Innosystem Kft. készítette el. Ez képezte késõbbiekben a közbeszerzési eljárás dokumentációját. Ebbõl kitûnik, hogy a területen 1998. év végéig tároltak üzemanyagot. Jelenleg ajánlatkérõ itt üzemeltetést nem végez. A területen található létesítmények a következõk: 6 db 1000 m3-es álló hengeres tartály, 2 db szivattyúház, közúti és vasúti lefejtõhelyek, szállítóvezetékek, tûzvédelmi célokra tûzvédelmi tartályok. A szennyezõdés már ajánlatkérõ területén kívül is megjelent. A dokumentáció részletesen tartalmazta az alkalmazandó technológiát, meghatározva az elvárt eredményt is. Ajánlatkérõ számára a kármentesítéshez szükséges pénzügyi fedezet 2001-ben állt rendelkezésre.<br>
Ajánlatkérõ a közbeszerzési eljárás indítása elõtt helyszíni szemlét tartott, ekkor észlelte, hogy a területen a 3. számú autópálya építésével összefüggésben üzemi tevékenységet végez a Betonút Rt. Ajánlatkérõnek egy másik szervezeti egysége kötött bérleti szerzõdést a Köves 3. Bt.-vel 1999. október 14-tõl 3 éves határozott idõtartamra. A Köves 3. Bt. ezt követõen a terület hasznosítását a Betonút Rt. részére átadta a 2000. novembertõl 2002. október végéig terjedõ idõtartamra. A Betonút Rt. által használt vasúti rakodó alatt is megtalálható a szennyezõdés, tehát a mentesítési feladat a Betonút Rt. által használt területet is érinti. Az ezen a területrészen is történõ több évig tartó mentesítés megoldható oly módon, hogy közben a területet a Betonút Rt. továbbra is igénybe veszi.<br>
Ezen elõzmények alapján ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján határozott a hirdetmény közzététele nélküli tárgyalásos közbeszerzési eljárás megindításáról 2001. október 18-án, amelyrõl tájékoztatta a Döntõbizottság elnökét is. Ajánlatkérõ ajánlattételre a Betonút Rt.-t hívta fel. Az ajánlatkérõ ajánlati felhívást is készített, mely tartalmazta a Kbt. szerinti adatokat. Ajánlatkérõ a közbeszerzési eljárás lefolytatásával a Greenlight Kft.-t bízta meg. Eljárását arra alapította, hogy a Betonút Rt. alkalmas hasonló feladatok elvégzésére. Tevékenységi körébe tartozik a kármentesítési feladatok végzése, így álláspontja szerint biztonsággal ez a feladat csak a Betonút Rt. által megvalósítható.<br>
Többletfeladatok is keletkeznek a fentiekkel összefüggésben, továbbá több vállalkozó egyidejû tevékenysége esetén a mentesítés eredményfelelõssége nem lenne biztosítható.<br>
A Döntõbizottság elnöke 2001. október 31-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg, ezért indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása jogszerû. Észrevételében elõadta, hogy a Betonút Rt. képes egyedül az üzemeltetés mellett többletköltségek nélkül a tervek szerinti mûszaki tartalmat megvalósítani. Nem vitatja ajánlatkérõ, hogy az adott feladat elvégzésére mûszaki, technikai sajátosságok alapján nem kizárólag a Betonút Rt. lenne képes, azonban jelen körülmények figyelembevételével, különös tekintettel arra, hogy a Betonút Rt. használja a területet, költségkímélõ módon és eredményfelelõsséggel kizárólag a Betonút Rt. képes a feladat elvégzésére.<br>
Ajánlatkérõ a jogorvoslati eljárás megindítását követõen a Betonút Rt.-t tájékoztatta, hogy a döntõbizottság érdemi határozatának meghozataláig az ajánlattételi határidõt elhalasztja.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza. Ajánlatkérõ a tárgyalásos eljárását a Kbt. 70. § (1) bekezdés b) pontjára alapítja, mely szerint ajánlatkérõ tárgyalásos eljárást alkalmazhat, árubeszerzés, építési beruházás, illetve szolgáltatás megrendelése esetén, ha a szerzõdést mûszaki, technikai sajátosságok, mûvészeti szempontok, vagy kizárólagos jogok védelme miatt kizárólag egy meghatározott személy képes azt teljesíteni.<br>
A beszerzés tárgya üzemanyag bázis kármentesítése. A kármentesítési tevékenység végzése olyan mûszaki, technikai sajátosságokat nem tartalmaz, amely vonatkozásában a szerzõdés teljesítésére kizárólag egyetlen személy enne képes. Ezen tevékenység megvalósítására mindaz a szervezet alkalmas, amelynek tevékenységi köre a kármentesítési feladatok végzésére is kiterjed. Ajánlatkérõ lényegében ezt nem is vitatja.<br>
Ajánlatkérõ célszerûségi és költségmegtakarítási okokkal indokolja ezen eljárásfajta választását. Ajánlatkérõ ezt arra alapítja, hogy a Betonút Rt. tájékoztatta ajánlatkérõt 2001. augusztus 27-én kelt levelében arról, hogy az M3-as autópálya építésével kapcsolatos tevékenységet szüneteltetni nem lehet. Amennyiben ajánlatkérõ cégüket bízza meg a kármentesítési feladatok elvégzésével, úgy a telephelyen jelenleg folyó tevékenységük átszervezésérõl gondoskodnak, és az átszervezéssel kapcsolatos, mintegy 70-80 M Ft-os költségkihatást sem hárítják át ajánlatkérõre. A Döntõbizottság ezen indokokat elfogadni nem tudja.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja egyértelmûen megállapítja, hogy ezen szakasz akkor alkalmazható, ha a szerzõdés teljesítésére kizárólag egy meghatározott személy képes a beszerzés tárgyára vonatkozó mûszaki, technikai sajátosságok alapján. Jelen esetben ez nem áll fenn. Ajánlatkérõ számára a költségtakarékos megoldás akkor válhatna egyértelmûvé, ha nyílt eljárás keretében szerezne be ajánlatokat, mely alapján megállapítható lenne számára, hogy a kármentesítést az adott feltételek fennállása mellett ajánlattevõk milyen vállalási árral biztosítják.<br>
Ajánlatkérõ hivatkozása a célszerûségre sem volt meggyõzõ. A csatolt iratok között található a kiviteli terv átdolgozása, amely már a Betonút Rt. által használt területtel is számol, a kármentesítési feladathoz szükséges építmények elhelyezésénél ezen körülményeket figyelembe veszi. A munkák tehát végezhetõek a Betonút Rt. jelenléte mellett is. Az is tény, hogy a munkák befejezési határideje jóval késõbbi, mint a Betonút Rt. szerzõdés szerinti terület használata, tehát elvonulása után az addig lehatárolt terület megtisztítása akadály nélkül elvégezhetõ.<br>
A Döntõbizottság megjegyzi továbbá, hogy ajánlatkérõnek a hatósági kötelezettségeit figyelembe kellett volna vennie, amikor a területet használatba adta, tehát számolnia kellett volna az esetleg költségnövekedéssel járó feladat teljesítésével.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és a c) pont alapján döntött az ajánlatkérõ közbeszerzési eljárás során hozott az ajánlati felhívásra is kiterjedõ döntéseinek megsemmisítésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 3.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>