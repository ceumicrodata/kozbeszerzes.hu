<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10382)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.713/9/2001.<br>
<br>
Tárgy: az Elamen Rt. jogorvoslati kérelme a Budai Irgalmasrendi Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Elamen Kereskedelmi és Vendéglátó Rt. (1095 Budapest, Soroksári út 98., továbbiakban: kérelmezõ) jogorvoslati kérelmét – melyet a Sédné dr. Vígh Márta ügyvéd (1034 Budapest, Zápor u. 5/A.) által képviselt Budai Irgalmasrendi Kórház Kht. (1023 Budapest, Frankel Leó út 54., továbbiakban: ajánlatkérõ) 750 adag reggeli, ebéd, vacsora elkészítése, aminek 30%-a diétás étel tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. július 18-án megjelent számában a rendelkezõ részben megjelölt beszerzés tárgyában. Az ajánlati dokumentáció 8. oldal harmadik bekezdésében elõírta, hogy az ajánlatokat roncsolásmentesen, nem bontható módon összeállítva, minden oldalt a cégjegyzésre jogosult által aláírva, folyamatos oldalszámozással kell benyújtani.<br>
Az október 9-i ajánlattételi határidõig a kérelmezõ, a P. Dussmann Kft., a Sodexho Mo. Kft. és a Plásztán Kft. nyújtott be ajánlatot.<br>
Ajánlatkérõ a november 8-án tartott eredményhirdetésen a Plásztán Kft. ajánlatát hirdette ki nyertesnek, a többi ajánlatot érvénytelennek nyilvánította.<br>
Kérelmezõ november 12-én jogorvoslati kérelmet terjesztett elõ a Döntõbizottsághoz. Kérte annak megállapítását, hogy a nyertes ajánlata is érvénytelen, mert nem felel meg annak az ajánlatkérõi elvárásnak, hogy az ajánlatot roncsolásmentesen, nem bontható módon kell benyújtani.<br>
Álláspontja szerint a nyertes ajánlat egyes részei egyszerû mûvelettel kiemelhetõk az ajánlatból. A jogorvoslati eljárásban tartott tárgyaláson bemutatott egy Unibind asztali hõkötõ gépet, amelyik áram alatt a belehelyezett melegkötésû ajánlatot felmelegíti, és ezáltal abból a lapok kiemelhetõk.<br>
Kérte az eljárást lezáró döntés megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a nyertes ajánlata megfelel a dokumentáció elõírásainak, az könyvszerû kötésben, azaz nem bontható összeállításban került benyújtásra.<br>
A Plásztán Kft. észrevételében közölte, hogy az ajánlatot szaküzletben köttette be, annak oldalai egyszerû mûvelettel nem emelhetõk ki.<br>
A Döntõbizottság a felek írásbeli és a tárgyaláson szóban elõadott észrevételei alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján az ezen követelményeknek nem megfelelõ ajánlat érvénytelen.<br>
A jogvita tárgyát az képezi, hogy a Plásztán Kft. ajánlata megfelelt-e annak a formai elõírásnak, hogy az ajánlatot nem bontható módon összeállítva kell benyújtani.<br>
Ajánlatkérõ a kiírásban nem határozta meg, hogy mit ért a "nem bontható" kitételen; technikai eszköz, vegyszer, vagy más dolog igénybevétele nélküli, vagy valamely dolog igénybevétele melletti bonthatatlanságot. Ezért abból kell kiindulni, hogy ajánlatkérõ a szó mindennapi értelmében használta a "nem bontható" szavakat.<br>
Az ajánlatok kezelését (felbontását, értékelését stb.) végzõ személyek nyilvánvalóan nem használnak a kérelmezõ által a tárgyaláson bemutatott, vagy egyéb technikai eszközt a feladatuk ellátása közben. Így a kiírásban foglalt szóban forgó elõírásnak megfelel az az ajánlat, amelybõl kézzel, vagy az átlagos irodai felszerelést képezõ tárgyakkal nem lehet az ajánlat roncsolása nélkül kiemelni, illetve visszahelyezni egyes ajánlatrészeket.<br>
A Döntõbizottság megvizsgálta a Plásztán Kft. ajánlatát és megállapította, hogy abból kézzel, vagy átlagos irodai eszközökkel nem lehet a lapokat úgy kiemelni és visszahelyezni, hogy a beavatkozás ténye utólagosan ne legyen megállapítható.<br>
A Döntõbizottság megállapítja, hogy a Plásztán Kft. ajánlata megfelelt a dokumentáció 8. oldala harmadik bekezdésében foglalt elõírásnak, ezért a jogorvoslati kérelmet megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2001. december 6.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>