<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10386)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.706/9/2001.<br>
<br>
Tárgy: a Gála Kereskedelmi Rt. jogorvoslati kérelme a Fõvárosi Önkormányzat közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Gála Kereskedelmi Rt. (3526 Miskolc, Szentpéteri kapu 80., továbbiakban: kérelmezõ) jogorvoslati kérelmét – melyet a dr. Molnár Judit ügyvéd (1124 Budapest, Gébics u. 7.) által képviselt Budapest Fõváros Önkormányzat (1052 Budapest, Városház u. 9–11., továbbiakban: ajánlatkérõ) Vámosmikola Idõsek Otthona férõhelyfejlesztéshez tárgyi eszközök beszerzése tárgyú eljárása ellen indított – a Döntõbizottság elutasítja.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. július 18-án megjelent számában ajánlati felhívást tett közzé a rendelkezõ rész szerinti beszerzés tárgyában. A beszerzendõ termékeket nyolc csoportra osztotta, mely csoportokon belül lehetõség volt részajánlat tételére.<br>
Az ajánlati dokumentáció II. fejezete részletes termékspecifikációt tartalmazott mind a nyolc termékcsoportra nézve. A specifikáció elsõ oldalán ajánlatkérõ "Megjegyzés"-ként rögzítette, hogy "A mûszaki specifikációban szereplõ gyártmányok és típusok csak tájékoztató jellegûek, a beszerzés pontos meghatározását szolgálják, helyette megajánlható bármilyen hasonló termék, mely azonos, vagy jobb paraméterekkel rendelkezik."<br>
A dokumentáció I. fejezetében a 13. oldalon az ajánlatok elbírálása körében ajánlatkérõ kikötötte, hogy "A megajánlott termékeknek maradéktalanul eleget kell tenniük a részletes termékspecifikációban meghatározott követelményeknek. Amennyiben a megajánlott termék nem teljesíti ezen követelményeket, úgy az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése alapján érvénytelen."<br>
Az ajánlattételi határidõre, augusztus 29-re a kérelmezõ és további 5 ajánlattevõ nyújtott be ajánlatot. Ajánlatkérõ szeptember 19-én kelt levelével hiánypótlási lehetõséget biztosított mindegyik ajánlattevõ részére, október 2-án pedig a nem egyértelmû kérdések tisztázása, illetve a kirívóan alacsony ellenszolgáltatás tárgyában nyilatkozattételre kérte fel a kérelmezõt és az Idex Inter-Ed Rt.-t. A szakmai véleményezõ bizottság a szeptember 21-én, 24-én és 27-én tartott ülésén megvitatta az eljárás lebonyolítója által készített értékelést. Az október 27-én tartott eredményhirdetésen kihirdetésre került az eljárás eredménye, így többek között az, hogy a IV. termékcsoportra nézve az eljárás nyertese az Idex Inter-Ed Rt. Kérelmezõnek a IV. termékcsoportra tett ajánlatát érvénytelennek nyilvánította, arra hivatkozva, hogy a termékcsoporton belüli egyik termékre (férfi szabadidõ-garnitúra) tett ajánlat érvénytelen.<br>
Kérelmezõ a IV. termékcsoport vonatkozásában november 8-án jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, álláspontja szerint ajánlata a dokumentáció II. fejezetének elsõ oldalán lévõ megjegyzés értelmében érvényes. Az általa ajánlott 70% pamut, 30% polyeszter anyag-összetételû férfi szabadidõ-garnitúra ugyan nem a dokumentáció szerinti 35% pamut, 65% mûszál összetételû, de a dokumentáció II. fejezetének "megjegyzés"-e lehetõvé tette a specifikációtól eltérõ, ahhoz hasonló, vagy jobb paraméterekkel rendelkezõ termék megajánlását is. A nagyobb pamut összetétel mindenképpen jobbnak minõsül, mint a kisebb. Az ezen termékcsoportra tett ajánlati ára több mint 6,5 millió Ft-al kedvezõbb volt, mint a nyertesé.<br>
Kifogásolta továbbá, hogy ajánlatkérõ az Idex Inter-Ed Rt. részére lehetõvé tette ajánlata tartalmának pontosítását, az õ számára viszont nem, holott ajánlata kedvezõbb volt.<br>
Kérte a IV. termékcsoportra vonatkozó eljárást lezáró döntés megsemmisítését.<br>
Ajánlatkérõ észrevételében kérte a jogorvoslati kérelem elutasítását.<br>
Elõadta, hogy a dokumentáció II. fejezete elsõ oldalán lévõ megjegyzés nem a specifikációtól, hanem a gyártmánytípustól engedett eltérést, és az adott felhasználási célra egyébként sem kedvezõbb a mûszálasnál nagyobb mértékû pamutösszetétel. A jogorvoslati eljárásban tartott tárgyaláson továbbá hivatkozott arra, hogy a kérelmezõ által ajánlott termékre vonatkozó KERMI-tanúsítvány szerint az nem I. osztályú minõségû.<br>
A másik kérelmi elemre nézve közölte, hogy az Idex Inter-Ed Rt. részére feltett kérdések a VI. és VIII. termékcsoportban lévõ termékekre vonatkoztak, azok megválaszolása nem kellett hogy együtt járjon az ajánlat módosításával. A kérelmezõ férfi szabadidõ-garnitúrára tett ajánlatát viszont csak annak módosítása útján lehetett volna érvényessé tenni.<br>
A Döntõbizottság a felek írásbeli és a tárgyaláson szóban elõadott észrevételek, valamint a közbeszerzési eljárásban keletkezett dokumentumok alapján megállapította, hogy a jogorvoslati kérelem megalapozatlan.<br>
A kérelem tárgyát képezõ termékre vonatkozóan a termékspecifikációban és a kérelmezõ ajánlatában a következõk szerepeltek:<br>
Dokumentáció II. fejezet, 10. oldal:<br>
– szabadidõ-garnitúra férfi<br>
– 35% pamut, 65% mûszál összetételû anyag,<br>
– elõl zipzáras felsõrész, zipzár nélküli nadrág,<br>
– vegyes szín, I. oszt. minõség<br>
– 40 db M méret, 50 db L méret, 40 db XL, 20 db XXL.<br>
Ajánlat 79. oldal termékjegyzék (költségvetés 20. tétel):<br>
– Termék megnev.: szabadidõ-garnitúra férfi<br>
– Forgalmazó: Gála Ker. Rt.<br>
– Gyártó: Heinrich Egyéni Cég<br>
– Alapanyag-összetétel: 70% pamut, 30% polyeszter<br>
– Használati útmutató: bevarrt címke<br>
– Minõség: I. o. Méret: M–XXL Szín: vegyes<br>
– Származási hely: Magyarország<br>
– Csomagolás: polietilén tasak<br>
– Egyéb: fazon a kiírással egyezik.<br>
Tényként rögzíthetõ tehát, hogy a kérelmezõ által ajánlott termék paraméterei nem azonosak az ajánlati dokumentációban meghatározott paraméterekkel.<br>
Kérelmezõ az eltérést illetõen arra hivatkozott, hogy a dokumentáció II. fejezete elsõ oldalán lévõ "Megjegyzés"-ben ajánlatkérõ lehetõvé tette a specifikációban meghatározott jellemzõktõl eltérõ termék megajánlását is, ha az azonos, vagy jobb jellemzõkkel bír. Ajánlatkérõ ezzel szemben állította, hogy a megjegyzésben szereplõ kitétel nem a specifikációban megadott jellemzõkre, hanem a gyártmánytípusokra vonatkozik.<br>
A Döntõbizottság álláspontja szerint a megjegyzésben szereplõ szöveg és a dokumentáció I. fejezetének azon elõírása, hogy a "megajánlott termékeknek maradéktalanul eleget kell tenniük a részletes termékspecifikációban meghatározott követelményeknek" ellentmondásban van egymással. Ha egyszer ajánlatkérõ – általa meghatározott feltételekkel – lehetõséget adott az eltérésre, akkor az érvényesség körében csak azt vizsgálhatta volna, hogy fennállnak-e azok a feltételek, melyek esetére a specifikációtól eltérést engedélyezett.<br>
A Döntõbizottság megvizsgálta a kérelmezõ ajánlatát és megállapította, a kérelmezõ által ajánlott termék nem az engedélyezett módon tér el a dokumentációban meghatározott specifikációtól.<br>
A KERMI által kiállított minõségi tanúsítvány rögzíti, hogy a termékhez olyan kezelési jelképsort szükséges mellékelni, miszerint az vegyileg tisztítható vagy csak kézzel mosható 40 C-fokon, nem lehet mosógépben mosni és centrifugázni, vasalni viszont lehet. Az ajánlatkérõ által igényelt 35% pamut, 65% mûszál összetételû ruházati termékeket lehet mosógépben mosni és centrifugázni, azaz nemcsak az idõigényes kézimosás, vagy komoly anyagi ráfordítást jelentõ vegytisztítás útján lehet a termékek tisztántartásáról gondoskodni.<br>
Egy termék használhatóságának megállapításánál elsõsorban a felhasználási célból kell kiindulni. A beszerzés tárgyát képezõ termék felhasználási célja idõs személyek mindennapi öltözete. A felhasználás körülményei elengedhetetlenné teszik a gyors és gyakori tisztítást, ez pedig mosógéppel és centrifugálással oldható meg.<br>
A felhasználó intézmény igazgatója a szeptember 27-én tartott ülésen úgy nyilatkozott, hogy az anyagösszetételben fennálló eltérés nem fogadható el, mert a terméket illetõen fontos az anyag összetétele.<br>
A Döntõbizottság elfogadta az ajánlatkérõ részérõl nyilatkozó felhasználó szervezet igazgatója álláspontját, miszerint a kérelmezõ által ajánlott férfi szabadidõruha nem elégíti ki a felhasználás követelményeit.<br>
A termék mûszaki paraméterei nem azonosak és nem jobbak a specifikációban meghatározott jellemzõknél, így a kiírásban foglaltaktól való eltérés feltételei nem állnak fenn.<br>
A Döntõbizottság megállapította, hogy ajánlatkérõ helytállóan minõsítette érvénytelennek a kérelmezõ ajánlatát, ezért a jogorvoslati kérelmet ebben a részében elutasította.<br>
Kérelmezõ kifogásolta, hogy ajánlatkérõ az Idex Inter-Ed Kft.-t felszólította az ajánlat pontosítására, számára viszont nem biztosított lehetõséget a 20-as tételre vonatkozó ajánlata pontosítására.<br>
A Döntõbizottság nem fogadta el a kérelmezõ kifogását.<br>
Az ajánlat pontosítására a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. §-</a>a alapján akkor kerülhet sor, ha az nem egyértelmû kijelentések tisztázása végett szükséges. Ezen nem egyértelmû kérdések tisztázása azonban nem történhet oly módon, ami egyben az ajánlat módosításával jár együtt. Az ajánlatot ugyanis a Kbt. 49. § (1) bekezdése szerint az ajánlattételi határidõ lejárta után nem lehet módosítani. Kérelmezõ ajánlatában foglalt kijelentések, adatok a férfi szabadidõ-garnitúrára vonatkozóan egyértelmûek voltak, azzal kapcsolatban nem merülhetett fel a tisztázás szükségessége. Kérelmezõ ajánlata a dokumentáció II. fejezete elsõ oldalán lévõ megjegyzés és az I. fejezet 13. oldalán lévõ elõírás alapján csak akkor lett volna érvényes, ha az ajánlott termék anyagösszetétele azonos, vagy jobb lett volna a 65% mûszál; 35% pamut összetételnél. E feltételnek való megfeleléshez kérelmezõnek módosítania kellett volna ajánlatát, amire a Kbt. 49. § (1) bekezdése alapján nincs lehetõség.<br>
Az Idex Inter-Ed Rt. ajánlatával kapcsolatos pontosítás a VI. termékcsoporton belüli virágállványra és a VIII. termékcsoporton belüli készenléti táskára vonatkozott.<br>
Az ajánlati dokumentáció szerint 3-4 virág elhelyezésére alkalmas virágállványra várt ajánlatkérõ ajánlatot. Az Idex Inter-Ed Kft. ajánlata nem tartalmazta az állványon elhelyezhetõ virágok számát. Ennek tisztázása az ajánlat módosítása nélkül eszközölhetõ.<br>
Az ajánlati dokumentáció szerint MARK II. lélegeztetõ ballonra kellett ajánlatot tenni. A konzultáción elhangzott kérdésre ajánlatkérõ közölte, hogy a MARK II. típus helyett MARK III.-ast kell ajánlani, mert a MARK II. típus gyártása megszûnt. Az Idex Inter-Ed Kft. ajánlatában MARK II. típus szerepelt. Az ajánlat pontosítása az ajánlat módosítása nélkül is megoldható, mert már nem létezõ típus helyetti terméktípusra vonatkozik.<br>
A Döntõbizottság megállapította, hogy ajánlatkérõ nem követett el jogsértést az Idex Inter-Ed Rt. ajánlatára vonatkozó felhívás által, ezért a jogorvoslati kérelmet ebben a részében is elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 4.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>