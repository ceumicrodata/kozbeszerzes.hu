<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10394)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.659/19/2001.<br>
<br>
Tárgy: a ROYAL BAU Rt. jogorvoslati kérelme a Budapest Hegyvidék XII. Kerület Önkormányzat közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Royal-Bau Rt. (2040 Budaörs, Avar u. 17., képviseli: dr. Pozsgai Mária ügyvéd, 1056 Budapest, Molnár u. 19., a továbbiakban: kérelmezõ) kérelmének, melyet a Budapest Hegyvidék XII. Kerület Önkormányzat (1126 Budapest, Böszörményi út 23–25., képviseli: dr. Gajdos Róbert ügyvéd, 1134 Budapest, Lapka u. 11., továbbiakban: ajánlatkérõ) "Budapest XII., Barabás-villa rekonstrukciója" tárgyú közbeszerzési eljárása ellen nyújtott be a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> ( l ) bekezdését, ezért a Döntõbizottság az ajánlatkérõvel szemben 1 000 000 Ft, azaz egymillió forint bírságot szab ki, egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 30 000 Ft, azaz harmincezer forint igazgatási, szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. július 11-i számában részvételi felhívást tett közzé elõminõsítéses közbeszerzési eljárás megindítására a rendelkezõ részben meghatározott tárgyban. Ajánlatkérõ a felhívás 3. c) pontja szerint nem engedélyezte részajánlat tételét, azonban többváltozatú ajánlatot lehetett tenni.<br>
Ajánlatkérõ a részvételi felhívásban – az egyéb elõírások mellett – a 10. c)–d) pontokban meghatározta az elbírálás módját az alábbiak szerint:<br>
"c) Az ajánlatok elbírálásának szempontja: az ajánlatkérõ az összességében legelõnyösebb ajánlat szempontja alapján bírálja el.<br>
d) A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak:<br>
részszempontok	súlyszámok<br>
– mûszaki teljesítés színvonala	4<br>
– vállalási ár, fizetési feltételek	4<br>
– vállalt korábbi teljesítési határidõ	1<br>
– teljesítés biztosítékai	1<br>
Az értékelés során adható pontszám: 1–100."<br>
Ajánlatkérõ teljesítési határidõként a felhívásban 2002. decembert határozott meg, korábbi teljesítés elfogadása mellett.<br>
A rövidített határidõkkel folyó eljárásban a részvételi felhívásra heten jelentkeztek. Részvételi jelentkezést nyújtott be a kérelmezõ, az Entazisz Kft., a Progresz-B'90 Kft., a KÉSZ Kft., a MASZER Rt., az Architecton Rt. és a Hérosz Rt. Ajánlatkérõ a részvételi jelentkezési szakasz eredményhirdetését 2001. augusztus 15-én tartotta. Ajánlatkérõ valamennyi jelentkezõt alkalmasnak nyilvánította, és 2001. szeptember 6-án ajánlattételre felhívta.<br>
Az ajánlati felhívásban az elbírálás részszempontjaiként az alábbiak szerepeltek:<br>
– vállalási ár	(4)<br>
– mûszaki teljesítés színvonala	(4)<br>
– fizetési feltételek	(1)<br>
– jóteljesítés biztosítékai	(1)<br>
Ajánlatkérõ ajánlati dokumentációt is készített. Ebben a létesítmény kiviteli tervei találhatóak, egyéb elõírásokat (szerzõdési feltételek stb.) ajánlatkérõ a dokumentációban nem határozott meg. Ajánlatkérõ 2001. szeptember 24-én helyszíni bejárást tartott, ezután írásban válaszolt az ajánlattevõk kérdéseire.<br>
2001. szeptember 19-én a KÉSZ Kft. kérdést tett fel arra vonatkozóan (többek között), hogy mit ért ajánlatkérõ a "mûszaki teljesítés színvonala", "fizetési feltételek" és "jóteljesítés biztosítékai" részszempontok alatt. A válasz szerint a szempontok sorrendjében az ajánlat kidolgozottságát, organizációs vázlat- és ütemtervkészítést; egy darab végszámlát, illetve minél kevesebb részszámlát, valamint a jogszabályoktól eltérõ többletgarancia-vállalást kívánta értékelni.<br>
Az ajánlattevõk kérdéseire adott válaszokat tartalmazó 2001. szeptember 26-án kelt levél melléklete volt a szerzõdéstervezet, amit ajánlatkérõ az ajánlattevõknek megküldött. Ajánlatkérõ elõírásai a szerzõdési feltételekkel kapcsolatban a közvetlenül az ajánlattevõknek megküldött szerzõdéstervezetben találhatóak.<br>
A 2001. október 2-i ajánlattételi határidõig és bontási idõpontig 6 ajánlattevõ tett ajánlatot. Ajánlatot nyújtott be a kérelmezõ, az Entazisz Kft., a Progresz-B'90 Kft., a KÉSZ Kft., a MASZER Rt. és az Architecton Rt. Az ajánlattevõk közül a MASZER Rt. egy alap és két alternatív, míg az Architecton Rt. egy alap- és egy alternatív ajánlatot nyújtott be.<br>
2001. október 17-én került sor az eredményhirdetésre, melyen ajánlatkérõ nyertesnek a MASZER Rt. I. sz. ajánlati változatát nyilvánította, 2. helyezett a kérelmezõ lett.<br>
Ajánlatkérõ a vállalkozási szerzõdést a nyertesként kihirdetett MASZER Rt.-vel 2001. november 16-án az 1. sz. alternatív ajánlatnak megfelelõén megkötötte.<br>
Kérelmezõ 2001. október 18-án terjesztett elõ a Döntõbizottságnál jogorvoslati kérelmet. Írásban benyújtott kérelmében és a tárgyaláson tett nyilatkozatában kérte, hogy a Döntõbizottság semmisítse meg ajánlatkérõ eljárást lezáró döntését, állapítsa meg a jogsértést, marasztalja ajánlatkérõt a költségekben, alkalmazzon ideiglenes intézkedést. Kérelme indokaként elõadta, hogy az ajánlatok bontási jegyzõkönyve hiányos, ajánlatkérõ nem az összességében legelõnyösebb ajánlatot választotta ki nyertesként, döntését az eredményhirdetéskor nem indokolta, pontszámokat nem közölt, az összegzést nem küldte meg határidõben a résztvevõknek. Szerinte az õ ajánlata kedvezõbb, mint a nyertesé, csak egy részszempontból gyengébb minimális mértékben.<br>
Ajánlatkérõ a jogorvoslati kérelemre benyújtott írásos észrevételében és a tárgyaláson tett nyilatkozatában elõadta, hogy a bontási jegyzõkönyv tartalmazza a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerinti adatokat. Az ajánlatok értékelésérõl készült "Összegzés"-t a törvény szerinti határidõben és tartalommal 2001. október 25-én megküldték a résztvevõknek. Az eredményhirdetésen szóbeli indokolás elhangzott, és az összegzés már erre az idõpontra elkészült. A vállalási ár tekintetében jelentõs különbség volt az ajánlatok között, a mûszaki teljesítést azonosnak tekintette, a fizetési feltételekben elõnyösebb volt a több részletben való kifizetés, a jóteljesítés biztosítékai közül a leghosszabb jótállást tekintette kedvezõbbnek. A döntés megfelelt a Kbt. 59. § (1) bekezdésének. A teljesítési határidõ és egyéb biztosítékok nem voltak részszempontok. Kérte a kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság a rendelkezésére álló iratok alapján megállapította, hogy a kérelem részben megalapozatlan az alábbiak szerint:<br>
A Döntõbizottság elõször az ajánlatok bontási eljárásáról készített jegyzõkönyvet vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése úgy rendelkezik, hogy az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
A <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. § </a>szerint az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.<br>
A bontási eljárás 2001. október 2-án volt, melyen a kérelmezõ is részt vett. A bontási eljárásról készült jegyzõkönyvet ajánlatkérõ 2001. október 9-én küldte meg az ajánlattevõknek. A bontási jegyzõkönyv részét képezte a "bontási segédlet" amiben ajánlatkérõ az ajánlatok fõbb tartalmi elemeit rögzítette, táblázatos formában. A táblázatban ajánlatkérõ az egyes ajánlattevõkkel kapcsolatban az alábbiakat tüntette fel: ajánlati ár nettó, ajánlati ár bruttó, teljesítési határidõ, késedelmi kötbér, fizetési feltételek, ajánlati biztosíték, ajánlati kötöttség és jóteljesítés.<br>
A Döntõbizottság megállapította, hogy a táblázatban foglalt adatok a kérelmezõ, a Progresz-B'90 Kft., a KÉSZ Kft. és a MASZER Rt. esetében hiányosak, de a ki nem töltött adatok a késedelmi kötbér, az ajánlati kötöttség és a jóteljesítés az ajánlatok tartalmának azon részéhez tartoznak, amit a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdés nem határoz meg mint az ajánlatok bontásakor kötelezõen ismertetendõ adatot. Jelen esetben ajánlatkérõ a kötelezõen ismertetendõ és a bontási jegyzõkönyv kötelezõ tartalmi elemeit képezõ ajánlati adatok mellett többlet adatokat is feltüntetett. Ezen adatok feltüntetése ténylegesen hiányosan történt, ám a Döntõbizottság álláspontja szerint az ajánlatkérõ által a kötelezõen nem ismertetendõ és jegyzõkönyvezendõ adatok körében elkövetett pontatlanság, illetve hiányos kitöltés nem vezethet a Kbt. 51. § (3) bekezdésének megsértéséhez.<br>
Ezt követõen a Döntõbizottság megvizsgálta az ajánlatok ajánlatkérõ által végzett pontozásos értékelését.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)–(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)–(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy – visszalépése esetén, ha azt az ajánlati felhívásban elõírta – az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Az ajánlatok értékelése során az ajánlati felhívás szerinti elbírálási részszempontokat kellett alkalmazni, és értékelni kellett minden érvényes ajánlatot, tehát az alternatív ajánlatokat is.<br>
Ajánlatkérõ nem küldött olyan iratot, amelybõl az értékelés részletei nyomon követhetõk lennének. Az egyes részszempontokkal kapcsolatban az összegzés és az ajánlatkérõi észrevétel alapján a Döntõbizottság a következõket állapította meg.<br>
Ajánlatkérõ pontozása az ügy eldöntése szempontjából érintett ajánlatokra az alábbi:<br>
<br>
Royal Bau Rt. kérelmezõ<br>
<br>
<br>
			Súlyszám<br>
Részszempont	Súlyszám	Pontszám	és pontszám<br>
			szorzata<br>
Vállalási ár	4	 84	336<br>
Mûszaki teljesítés színvonala	4	100	400<br>
Fizetési feltételek	1	 90	 90<br>
Jóteljesítés biztosítékai	1	 90	 90<br>
Összesen			916<br>
<br>
<br>
MASZER Rt.<br>
<br>
			Súlyszám<br>
Részszempont	Súlyszám	Pontszám	és pontszám<br>
			szorzata<br>
Vállalási ár	4	 86	344<br>
Mûszaki teljesítés színvonala	4	100	400<br>
Fizetési feltételek	1	100	100<br>
Jóteljesítés biztosítékai	1	100	100<br>
Összesen			944<br>
<br>
<br>
MASZER Rt.<br>
I. változat, nyertes<br>
<br>
			Súlyszám<br>
Részszempont	Súlyszám	Pontszám	és pontszám<br>
			szorzata<br>
Vállalási ár	4	 95	380<br>
Mûszaki teljesítés színvonala	4	 95	380<br>
Fizetési feltételek	1	100	100<br>
Jóteljesítés biztosítékai	1	100	100<br>
Összesen			960<br>
<br>
<br>
MASZER Rt.<br>
II. változat<br>
<br>
			Súlyszám<br>
Részszempont	Súlyszám	Pontszám	és pontszám<br>
			szorzata<br>
Vállalási ár	4	100	400<br>
Mûszaki teljesítés színvonala	4	 70	280<br>
Fizetési feltételek	1	100	100<br>
Jóteljesítés biztosítékai	1	100	100<br>
Összesen			880<br>
<br>
<br>
A részszempontok szerint:<br>
<br>
1. Vállalási ár (bruttó értékekkel) (súlyszám: 4)<br>
– Kérelmezõ:	462 361 243 Ft<br>
– MASZER Rt. alap:	452 641 000 Ft<br>
– MASZER Rt. I. vált.:	415 937 000 Ft<br>
– MASZER Rt. II. vált.:	397 406 690 Ft<br>
(a legolcsóbb)<br>
Pontozás indokolása:<br>
– összegzésbõl: "– vállalási ár: a vállalási ár pontozása az összeg szerinti sorrend, ajánlati árak arányosítása alapján"<br>
– észrevételbõl: –<br>
"A legalacsonyabb ár a MASZEK Rt. II. változatú ajánlatáé volt, megkapta a 100 pontot."<br>
Ajánlatkérõ a pontozási módszerét (képletét) nem közölte, azonban a vizsgált árajánlatok és a hozzá rendelt pontszámok alapján minden valószínûség szerint az arányosítás gyakran használt és elfogadható képletét alkalmazta:<br>
               ÁrN – Ár legjobb<br>
PN = PMAX – PMAX × ––––––––––––––<br>
               Ár legjobb<br>
<br>
Így (szabályos kerekítéssel) a pontszámok a legalacsonyabb árhoz (Maszer Rt. II. sz. alternatív ajánlatában szereplõ ár) viszonyítva helyesek és megfelelõen tükrözik az egyes ajánlatok közötti különbségeket.<br>
<br>
<br>
2. Mûszaki teljesítés színvonala: (súlyszám: 4)<br>
Az alapajánlatok egyformán 100 pontot kaptak, az alternatívák – nyilvánvalóan az egyszerûbb megoldásokra tekintettel voltak olcsóbbak – kevesebbet.<br>
Ajánlatkérõ indokolása<br>
Összegzés:<br>
– "a vállalási ár és mûszaki tartalom összhang pontozásánál figyelembe véve az ajánlatok tartalmi elemzése, és a szolgáltatás reális értékéhez való viszonya, (eredeti kiíráshoz való viszony vizsgálata szerint)"<br>
A nyertes 95 pontot kapott, míg a kérelmezõ 100-at.<br>
A MASZER Rt. I. sz. alternatívája az építõmesteri (szakipari, belsõépítészeti) munkákban, valamit épületvillamosság munkáiban csökkentett árakat tartalmaz.<br>
Az alternatív ajánlat eltérése az alapajánlathoz képest:<br>
Építõmesteri munkák:<br>
– ácsmunkákon belül: a tûzfalak festése farács helyett, vörösfenyõ helyett fenyõ anyagmegjelölések,<br>
– tetõfedésnél alternatíva TATAI cseréppel,<br>
– burkolásnál fenyõ anyagjelölés és olcsóbb minõségû burkolóanyagok.<br>
Erõsáramú elektromos munkák:<br>
– Világítási szerelvények olcsóbb anyaggal (Prodax, Kontavill).<br>
Az alternatíva mennyiségileg az alapajánlattal megegyezõ. A mûszaki tartalom tekintetében az ajánlatkérõ pontozása érzékelteti az alapajánlathoz képest jelentkezõ különbséget. A nyertes egyebekben részletes pénzügyi-mûszaki ütemezést és organizációs vázlatot, leírást csatolt.<br>
A kérelmezõ ajánlata ez utóbbiak vonatkozásában hasonló részletezettségû, az ajánlata pedig egyebekben követi a felhívás szerinti mûszaki tartalmat.<br>
A Döntõbizottság álláspontja szerint az ajánlatok mûszaki tartalma közötti különbséget az 5 pont eltérés kellõen érzékelteti, így ajánlatkérõ pontozásos értékelése<br>
e bírálati részszempontban nem kifogásolható.<br>
<br>
<br>
3. Fizetési feltételek: (súlyszám: 1.)<br>
Ajánlatkérõ elvárásai a felhívása szerint az alábbiak voltak:<br>
– 5 M Ft ajánlati biztosíték az átadás-átvételig az ajánlatkérõnél marad,<br>
– 1 évre a vállalkozói díj 5%-át visszatartja az ajánlatkérõ a számlákból. Bankgaranciával is kiváltható ez a biztosíték,<br>
– fizetési feltételek: elõleg nincs, a fedezet rendelkezésre állása éves megoszlásban a következõ: 2001. évre maximum 40 M Ft, 2002. évre a fennmaradó összeg. Részszámlák kifizetésére a mûszaki tartalomnak megfelelõen van lehetõség, 30 napos átutalás a kifizetéseknél.<br>
Összegzésben: – a legkedvezõbb pénzügyi ütemezés, kedvezõ fizetési feltételek (az önkormányzat tervezett likviditási helyzetének figyelembevételével), különös tekintettel a költségek több részletben történõ megfizetésére és költségvetési évek közötti arányosabb elosztásra.<br>
A KÉSZ Kft. kérdésével kapcsolatban ajánlatkérõ úgy nyilatkozott, hogy a kevesebb számla az elõnyös ajánlatkérõ számára az ajánlatok az alábbiakat tartalmazzák:<br>
– Kérelmezõ: 3 részszámla és végszámla (2002-ben) 2001-ben nincs részszámla.<br>
– Nyertes: 1 részszámla 2001-ben, 3 részszámla + végszámla 2002-ben.<br>
A nyertes 2001-ben 31 250 E Ft-ot leszámláz, ez megfelel ajánlatkérõ igényének. Kérelmezõ ugyan eggyel kevesebb részszámla benyújtását ajánlotta meg, azonban ajánlatkérõ 2001-es fedezettel kapcsolatos igényére nincs tekintettel, ajánlata tehát a kevesebb részszámla ellenére sem kedvezõbb. Az ajánlatkérõ által végzett pontozásos értékelés a Döntõbizottság álláspontja szerint nem kifogásolható.<br>
<br>
4. Jóteljesítés biztosítékai: (súlyszám: 1.)<br>
Ajánlatkérõ a szerzõdéstervezetben 1 év jótállási kötelezettség vállalását írta elõ.<br>
Ajánlatkérõ e bírálati részszempont értékelésével kapcsolatban az Összegzésben az alábbiakat fejtette ki:<br>
– "a vállalkozási szerzõdés feltételeinél többletbiztosítékok vállalása, (legkedvezõbb jótállási feltételek és biztosítékok vizsgálata, különösen figyelembe véve jótállási idõ tartamának idejét)."<br>
Észrevételben: a leghosszabb idejû jótállás a legelõnyösebb számára.<br>
– Kérelmezõ:<br>
jótállási idõ 15 hónap<br>
jótállási biztosíték 10% (bankgaranciával kiváltva.)<br>
– Nyertes:<br>
jótállási idõ 3 év<br>
jótállási biztosíték 5% visszatartás 3 évre.<br>
A pontszámok (90 és 100) összességében kifejezik az ajánlatok közötti különbséget: a nyertesé a lényegesen hosszabb jótállásra, valamint annak idõtartamára mindvégig nyújtott pénzügyi biztosítékra tekintettel kedvezõbb, mint a kérelmezõé, annak ellenére, hogy utóbbi magasabb biztosítékot nyújt, de rövidebb idõre. Ajánlatkérõ e bírálati részszempont értékelését mérlegelés alapján pontozta, az ennek során adott pontszámok helyesen fejezi ki a két ajánlat közötti különbségeket.<br>
Az elõbbiekben kifejtettek alapján az ajánlatok pontozásos értékelése nem kifogásolható. Az ajánlatkérõ által a nyertesnek nyilvánított ajánlat az így megállapított pontszámok alapján valóban az összességében legjobb ajánlat volt. Ennek alapján a jogorvoslati kérelem e része megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése úgy rendelkezik, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés rendelkezéseivel kapcsolatban a Döntõbizottság elõször az összegzés megküldését vizsgálta meg.<br>
2001. október 17-én került sor az eredményhirdetésre. Ajánlatkérõ az összegzést 2001. október 25-én adta postára az ajánlattevõk számára. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján az összegzést az eredményhirdetést követõ 5 munkanapon belül kell megküldeni az ajánlattevõknek. A Döntõbizottság megállapította, hogy a 2001. október 17-i eredményhirdetés esetében a munkaszüneti napok és a nemzeti ünnep következtében 3 munkanapot 3 munkaszüneti nap követett (2001. október 20–23.) ennek következtében az eredményhirdetés idõpontjától számított 5. munkanap 2001. október 25. volt. A Döntõbizottság az elõbbiek alapján megállapította, hogy ajánlatkérõ a rendelkezésére álló határidõn belül tett eleget az összegzés megküldési kötelezettségének, így a jogorvoslati kérelem e része is megalapozatlan.<br>
A Döntõbizottság megállapította, hogy a jogorvoslati kérelem alábbi részében megalapozott:<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés elsõ fordulata alapján az ajánlatkérõnek a Kbt. 5. számú mellékletnek megfelelõen kell elkészítenie az írásbeli összegzést.<br>
A Döntõbizottság megállapította, hogy az összegzés tartalma hiányos, mert nem tartalmazza a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklet 2. a) és c) pontjában kötelezõen meghatározott tartalmi elemeket.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklet 2. a) és c) pontjában szereplõ adatok ismerete biztosítja az ajánlatkérõ értékelésének nyíltságát és ellenõrizhetõségét, valamint az ajánlattevõk tájékoztatását. Ennek megfelelõen az ajánlatok megfelelõ tartalmi elemeinek feltüntetése és az azokra adott pontszámok indokolása az eljárásról készített összegzésben kötelezõ. A Döntõbizottság ennek alapján megállapította, hogy ajánlatkérõ megsértette a Kbt. 61. § (1) bekezdését.<br>
A Döntõbizottság a közbeszerzési eljárás ajánlati szakaszának eredményhirdetésével kapcsolatban megállapította, hogy az eredményhirdetésrõl szabályos jegyzõkönyv nem készült, csupán az eredményhirdetés tényét rögzítették, nincs nyoma annak, hogy ott szóban mi hangzott el. A Döntõbizottság elfogadta ajánlatkérõ azon nyilatkozatát, hogy az eredményhirdetésen a már elkészült – és az elõzõekben kifejtettek alapján hiányos – összegzést ismertette, de a konkrét pontszámok nélkül.<br>
A Döntõbizottság álláspontja szerint a Kbt. rendelkezései, alapján ajánlatkérõnek jegyzõkönyvet nem kötelezõ készítenie, de az eredményhirdetéskor az összegzésnek megfelelõ adatokat ismertetnie kell. Tekintettel arra, hogy az összegzés az elõzõekben kifejtettek alapján nem felelt meg a Kbt. 5. számú mellékletének és ajánlatkérõ az eredményhirdetésen legfeljebb a hiányos tartalmú összegzést ismertette, a Döntõbizottság álláspontja szerint ajánlatkérõ ezen magatartásával is megsértette a Kbt. 61. § (1) bekezdését.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben, míg a megalapozatlan kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a bírság mértékének megállapításakor az összes körülményt mérlegelve arra a következtetésre jutott, hogy az megfelelõ súlyú az elkövetett jogsértésekre tekintettel, hiszen a megállapított bírság mértéke a törvényi rendelkezések szerint kiszabható minimális összegben került megállapításra, tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 27.<br>
<br>
Dr. Nagy László Gábor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>