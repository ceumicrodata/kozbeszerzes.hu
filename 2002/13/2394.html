<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2394)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.17/16/2002.<br>
<br>
Tárgy: a Mischek Építõipari Kft. jogorvoslati kérelme a Sopronkövesd Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozza az alábbi<br>
<br>
HATÁROZAT-ot:<br>
<br>
A Döntõbizottság a Mischek Építõipari Kft. (9024 Gyõr, Közép u. 16. sz., képviseli: dr. Mesterné dr. Kopácsi Judit ügyvéd, 9021 Gyõr, Árpád út 3., a továbbiakban: kérelmezõ) jogorvoslati kérelmének, melyet a Sopronkövesd Község Önkormányzata (9483 Sopronkövesd, Kossuth u. 77., továbbiakban: ajánlatkérõ) "négy tantermes általános iskola és tornaterem építése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló többször módosított 1995. XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, 59. § (1) bekezdését és 61. § (1) bekezdését, ezért ajánlatkérõ közbeszerzési eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül a kérelmezõ részére 30 000 Ft igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtása nincs halasztó hatállyal a határozat végrehajtására.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2001. november 14-én megjelenõ 46. számában közzétett ajánlati felhívásával a rendelkezõ részben meghatározott tárgyú nyílt közbeszerzési eljárást indított.<br>
Ajánlatkérõ az ajánlatokat az összességében legelõnyösebb ajánlat szempontja szerint kívánta elbírálni, a bírálati részszempontok és a hozzájuk tartozó súlyszámok az alábbiak voltak:<br>
bírálati részszempontok	súlyszám<br>
- vállalási ár	60<br>
- a kiírásnál korábbi teljesítési határidõ vállalása	20<br>
- vállalt napi késedelmi kötbér mértéke	10<br>
- a jogszabályban meghatározott szavatossági idõn felül vállalt szavatossági idõ mértéke	10<br>
Az értékelés során adható pontszám: 1-10<br>
Ajánlatkérõ dokumentációt is készített, melyben pontosította, illetve részletesen meghatározta az ajánlat összeállításának szempontjait, az ajánlatok kötelezõ tartalmát.<br>
Ajánlatkérõ 2001. november 29-én helyszíni konzultációt tartott, melyen a kérelmezõ is részt vett.<br>
Az ajánlati felhívás 16. pontjában szerepel többek között az is, hogy:<br>
"Az ajánlattevõnek vállalni kell minimum 5%-ra vonatkozó garancialetétet legalább 1 év idõtartamra."<br>
Ajánlatkérõ ezt a feltételt az ajánlattevõknek írt, 2001. december 5-én kelt levelében az alábbiak szerint módosította:<br>
"A jóteljesítési garancia címén az ajánlatkérõ a vállalkozási összeg (nettó) 5%-át az utolsó (vég) számlából visszatartja (illetve igény esetén bankgaranciával kiváltható), mely összeg a garanciális kötelezettség 100%-os elérését követõen az ajánlattevõknek az önkormányzati folyószámla mindenkori kamatával kerül kifizetésre."<br>
A 2001. december 27-i ajánlattételi határidõre ajánlatot nyújtott be a kérelmezõ, a BAU-SOP Kft., a Vesztergom Kft., a Fertõdi Építõipari és Szolgáltató Kft. és a Kapuvári Építõipari Szövetkezet.<br>
Ajánlatkérõ 2002. január 7-én tartotta az eredményhirdetést, amelyen kihirdette, hogy a közbeszerzési eljárás nyertese a Kapuvári Építõipari Szövetkezet 830 ponttal és második helyezett a kérelmezõ 778 ponttal.<br>
Ajánlatkérõ 2002. január 10-én kelt levelével megküldte Ajánlattevõknek az eredményhirdetési jegyzõkönyvet, valamint az ajánlatok értékelésérõl készített jegyzõkönyvet, amely az eljárást lezáró döntés alapját képezte.<br>
Kérelmezõ 2002. január 15-én jogorvoslati kérelmet terjesztett elõ, melyet 2002. január 17-én hiánypótolt. Kérelmezõ hiánypótolt jogorvoslati kérelmében és a tárgyaláson tett nyilatkozatában kérte, hogy a Döntõbizottság állapítsa meg a jogsértést, semmisítse meg ajánlatkérõnek az eljárást lezáró döntését, kötelezze a jogsértõt a költségek viselésére és ideiglenes intézkedésként tiltsa meg a szerzõdés megkötését.<br>
Kérelme indokaként elõadta, hogy az eredményhirdetéskor csupán a határozatot hozták a jelenlévõk tudomására, az értékelés módjáról készült jegyzõkönyvet 2002. január 11-én postán kapták meg, összegzést még nem kaptak. Ajánlatkérõ a kiírás 13. b) pontja szerinti 4. részszempontot helytelenül bírálta el, ezért szorult kérelmezõ a második helyre. Ajánlatában a jótállási határidõt 3 évben jelölte meg, ezzel szemben az ajánlatkérõ azt a megállapítást tette, hogy 1 éves garanciális felülvizsgálatot vállalt, s több vállalása nincs. Amennyiben ezt a részszempontot megfelelõen bírálta volna el az ajánlatkérõ, úgy a kérelmezõ lett volna a nyertes.<br>
Ajánlatkérõ a jogorvoslati kérelemre írásban benyújtott észrevételében és a tárgyaláson tett nyilatkozatában elõadta, hogy a "Jogszabályban meghatározott szavatossági idõn felül vállalt többletszavatossági idõ mértéke" részszempontban a szavatosság szót a szövegtömörítés kedvéért gyûjtõfogalomnak szánta, mely alatt az alábbiak értendõk:<br>
<br>
1. a jóteljesitési garancia idejének és a visszatartási összeg mértékének a kiírásban kötelezõen vállalandó 1 év és 5%-hoz képest tett többletvállalását,<br>
<br>
2. a jótállási idõ önként vállalt meghosszabbítását,<br>
<br>
3. a kötelezõ szavatosság (kellékszavatosság) rendeletben szabályozott mértékét meghaladó többletszavatosság vállalását.<br>
Ezen értelmezést a dokumentációban részletezték és a konzultáción szóban is tájékoztatást adtak. A jóteljesítési garancia kezelési módjával kapcsolatban feltett ajánlattevõi kérdésre írásban válaszoltak. Kérelmezõ ajánlatában a jóteljesítési garancia vállalása és a szavatossági idõ vállalása kérdésében külön nem nyilatkozott. Ajánlata csak általános nyilatkozatot tartalmaz, hogy a felhívás feltételeit elfogadja, ajánlatkérõ ezt úgy értékelte, hogy a szavatossági témakörben az alapajánlat elvárásait vállalta. Kérelmezõ a szerzõdéstervezetben, amelynek a csatolása nem volt kötelezõ, 3 évben jelölte meg a jótállási határidõt, de biztosítékot jelentõ visszatartási összeget nem vállalt a megnövelt határidõig. Mivel kérelmezõ a szavatosság vonatkozásában csak a rendeletre hivatkozik, többletvállalást nem tett, többletpontot nem érdemelt.<br>
Ennek alapján kérte a jogorvoslati kérelem elutasítását.<br>
Egyéb érdekeltek közül a Kapuvári Építõipari Szövetkezet tett érdemi észrevételt, melyben elõadta, hogy a 4. bírálati részszempont esetében a pénzügyi biztosítékkal alátámasztott garanciális idõ került értékelésre. Álláspontja szerint az ajánlatkérõ számára a garancialetét megléte jelenti a pénzügyi biztosítékot a szavatossági idõ alatt.<br>
A Döntõbizottság 2002. január 25-én ideiglenes intézkedésként a D.17/10/2002. számú határozatával a még meg nem kötött szerzõdés megkötését megtiltotta.<br>
A Döntõbizottság a rendelkezésére álló iratok és nyilatkozatok alapján megállapította, hogy a jogorvoslati kérelem az alábbiak szerint megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság megállapította, hogy a 2002. január 7-i eredményhirdetésrõl jegyzõkönyv készült, mely szerint az eredményhirdetésen csak azt hirdették ki, hogy a közbeszerzési eljárás nyertese a Kapuvári Építõipari Szövetkezet, második helyezett a kérelmezõ. Ajánlatkérõ 2002. január 10-én kelt levelével megküldte Ajánlattevõknek az eredményhirdetési jegyzõkönyvet, valamint az ajánlatok értékelésérõl készített jegyzõkönyvet, amely a döntés alapját képezte.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerinti "összegzés az eljárásról" címû iratot nem készített. Ajánlatkérõ azon nyilatkozatát, hogy külön összegzést nem készített, de az ajánlattevõknek is megküldött, az ajánlatkérõ által elfogadott értékelési javaslat - a "Sopronkövesd Általános Iskola és Tornaterem-építés kivitelezési munkáira érkezett pályázatok értékelési pontszámainak indokolása és javaslat annak elfogadására" címû irat - lényegében minden adatot tartalmaz, amelyet a Kbt. 5. számú melléklete elõír, így ez az irat a közbeszerzési eljárás összegzése és ezzel a Kbt. 61. § (1) bekezdése rendelkezéseinek eleget tett, a Döntõbizottság nem fogadta el. A fenti címû irat ugyanis nem felel meg a Kbt. 5. számú mellékletében meghatározott formai és tartalmi követelményeknek, továbbá a Kbt. kógens rendelkezése nem ad lehetõséget arra, hogy a Kbt. 5. számú melléklete szerinti összegzést ajánlatkérõ mellõzze, illetve bármi mással helyettesítse.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletében elõírt "összegzés az eljárásról" címû irat ajánlatkérõnek az eljárást lezáró döntését megalapozó tények és vélemények alapján elkészített irata, mely magát az ajánlatkérõ által hozott - a bírálati részszempontok szerinti pontozásos értékelésre és az eljárás nyertesére, eredményére vonatkozó - döntést és annak indokolását is kell hogy tartalmazza, ezért sem helyettesíthetõ az ajánlatoknak az ajánlatkérõ által végzett értékelése során keletkezett és a döntést megelõzõ belsõ anyaggal.<br>
Az elõzõekben kifejtettek szerint, mivel ajánlatkérõ nem készített "összegzés az eljárásról" címû iratot, így azt nem is ismertethette az eredményhirdetés során. Mindezek alapján megállapítható, hogy ajánlatkérõ megsértette a 61. § (1) bekezdésének rendelkezését.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
Kérelmezõ az ajánlatok pontozásos értékelésével kapcsolatban csak a 4. bírálati részszempont ajánlatkérõ által végzett értékelését vitatta, ezért a Döntõbizottság csak ezt vizsgálta meg.<br>
A nyertes és a kérelmezõ is az ajánlat részeként benyújtott szerzõdéstervezetben fejtette ki a szavatossági, jótállási és egyéb garanciális vállalásait.<br>
Nyertes ajánlatához csatolt szerzõdéstervezetben a szavatosság és garancia idõtartamára vonatkozóan ez a nyilatkozat található:<br>
"SZAVATOSSÁG<br>
A kötelezõ alkalmassági idõre vonatkozóan felek a 11/1985. (VI. 22.) ÉVM-IPM-KM-MÉM-BkM együttes rendelet elõírásait tekintik mértékadónak.<br>
A Vállalkozó 1+1 év garanciát és a vonatkozó rendeletekben foglalt kötelezõ alkalmassági idõt vállal.<br>
Felek megállapodnak abban, hogy az elsõ évre vonatkozóan a garancia biztosítása a kiírásnak megfelelõen történik, míg a második évben a garanciális kötelezettség biztosítására a Vállalkozó bankgaranciát ad.<br>
JÓTÁLLÁS<br>
A jótállásra vonatkozóan felek a 16/1976. (VI. 4.) MT (javító-karbantartó szolgáltatások kötelezõ jótállásáról), az 53/1987. (X. 24.) MT (lakásépítéssel kapcsolatos kötelezõ jótállásról), a 117/1991. (IX. 10.) Korm. (egyes tartós használati eszközök jótállási kötelezettségérõl) rendeletben meghatározottakat tekintik mértékadónak."<br>
Kérelmezõ ajánlatához csatolt szerzõdéstervezetben a szavatosság és garancia idõtartamára vonatkozóan az alábbi nyilatkozat található:<br>
"13. Jótállás (szavatosság):<br>
- A jótállási határidõ Vállalkozó által létrehozott teljesítményre és anyagra (az azokhoz tartozó alvállalkozói teljesítményre és anyagra vonatkozóan) 3 év.<br>
- Minden más itt nem szabályozott pontban a 11/1985. (VI. 22.) ÉVM-IpM-KM-MÉM-BkM együttes rendelet alapján elsõdleges épületszerkezetek vonatkozásában 10 év, ill. másodlagos épületszerkezetek vonatkozásában 5 év a kötelezõ alkalmassági idõ."<br>
A kérelmezõ és a nyertes ajánlata is tartalmaz általános elfogadó nyilatkozatot, mely szerint a kiírás szerinti feltételeket elfogadják.<br>
Az ajánlati felhívás szerinti 4. bírálati részszempont 10 súlyszámmal "a jogszabályban meghatározott szavatossági idõn felül vállalt szavatossági idõ mértéke" volt.<br>
Ajánlatkérõ a 4. bírálati részszempontot az alábbiak szerint értékelte és indokolta a "Sopronkövesd Általános Iskola és Tornaterem építés kivitelezési munkáira érkezett pályázatok értékelési pontszámainak indokolása és javaslat annak elfogadására" címû irat szerint:<br>
"Nyertes (KÉSZ Kapuvár): A kötelezõ egyéves garancián felül további egy évet vállalt, amelyet bankgaranciával kíván kiváltani.<br>
Javasolt pontszám: 10 × 10	100 pont"<br>
"Kérelmezõ (MISCHEK Kft.) Az egyéves garanciális felülvizsgálatot vállalta, többlet vállalása nincs. Jótállás tekintetében a törvényben elõírt kötelezõt vállalta.<br>
Javasolt pontszám: 1 × 10	10 pont"<br>
Az ajánlati felhívás 16. pontjában az ajánlatkérõ kikötötte azt a feltételt, hogy a vállalt garancia biztosítékaként ajánlattevõnek vállalnia kell minimum 5% garancialetétet, legalább 1 év idõtartamra.<br>
A Döntõbizottság megállapította, hogy a tájékoztatóban és a konzultációs jegyzõkönyvben, valamint az ajánlattevõi kérdésre adott válaszban kizárólag a garancialetét visszatartásának, kezelésének a módjáról rendelkezik az ajánlatkérõ a tényállásban már idézett módon.<br>
A Döntõbizottság tényként állapította meg, hogy a garancialetét vállalásának a mértéke és idõtartama ajánlati feltétel volt, de nem volt bírálati részszempont, illetve egyetlen bírálati részszempontnak sem volt tartalmi eleme, továbbá sem az ajánlati felhívás sem a dokumentáció a szavatosság és garancia vállalás idõtartamára vonatkozóan a garancialetéttel kapcsolatos rendelkezésen túlmenõen bõvebb felvilágosítást nem tartalmaz. Ajánlatkérõ kötött az ajánlati felhívásához, az abban elõírt feltételekhez és utólag nem adhat azoknak a felhívástól eltérõ értelmet (Ennek egyedüli törvényes módja a felhívás módosítása lett volna.). A Döntõbizottság megállapította azt is, hogy ajánlatkérõ olyan tartalmi elemet is értékelt (garancia letét többletvállalás) a 4. bírálati részszempontban, amely nem tartozott a bírálati részszempont tartalmi elemei közé.<br>
Ajánlatkérõ az ajánlati felhívásban egyértelmûen megfogalmazva a jogszabályban meghatározott szavatossági idõn felül vállalt többletszavatossági idõ mértékének a vállalására várt ajánlatot, mert ezt kívánta értékelni.<br>
Mind a nyertes, mind a kérelmezõ szavatossági idõt illetõen azonosan a jogszabályi elõírásoknak megfelelõen tett ajánlatot. Az ajánlatok között különbség (többletvállalás) csak a jótállás és annak pénzügyi biztosítéka körében észlelhetõ.<br>
Miután ez nem szerepelt az értékelési szempontok között, így ajánlatkérõ ezt a többletvállalást erre irányuló bírálati részszempont hiányában a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján nem értékelhette volna.<br>
Az elõbbiekben kifejtettek alapján a Döntõbizottság megállapította, hogy az ajánlatkérõ az ajánlatok tartalmának értékelésekor tévesen állapította meg az ajánlatok tartalmi elemeit és a dokumentációban nem szereplõ feltételeket is figyelembe vett, így az általa végzett értékelés nem felel meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezéseinek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Tekintettel arra, hogy a 4. bírálati részszempontnál értékelhetõ ajánlati elem kérelmezõ és nyertes esetében azonos, így az e bírálati részszempontra kapott pontszámoknak is azonosnak kell lennie, míg az ajánlatkérõ által végzett pontozásos értékelés szerint 90 pont eltérés van a két ajánlat ezen tartalmi elemeire adott pontszám között a nyertes javára. A "Sopronkövesd Általános Iskola és Tornaterem építés kivitelezési munkáira érkezett pályázatok értékelési pontszámainak indokolása és javaslat annak elfogadására" címû irat alapján az elsõ három részszempont összpontszáma kedvezõbb a kérelmezõnek, így a 4. részszempontra adható azonos pontszám esetén összességében kérelmezõ pontszáma a magasabb, ezért a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének sérelme a Kbt. 59. § (1) bekezdésének sérelméhez is vezetett a vizsgált közbeszerzési eljárásban.<br>
Mivel a szerzõdés megkötésére nem került sor, a Döntõbizottság az ajánlatkérõ eljárást lezáró döntését megsemmisítette, így a jogsértés reparációjára lehetõség nyílt. Az eset összes körülményeinek mérlegelése alapján a Döntõbizottság álláspontja szerint a jogsértés reparációja mellett a minimális összegû bírság kiszabása is túlzott mértékû szankció lenne ajánlatkérõvel szemben, ezért erre tekintettel a Döntõbizottság bírságot nem szabott ki.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d) és h) pontja szerinti jogkövetkezményt alkalmazta ajánlatkérõvel szemben, és ennek megfelelõen rendelkezett a költségek viselésérõl is.<br>
A Döntõbizottság felhívja a figyelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése szerinti lehetõségre, mely szerint, ha a Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni. Ennek során ajánlatkérõ a teljes értékelési folyamatot megismételheti, beleértve az ajánlatok érvényességének vizsgálatát is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 14.<br>
<br>
Dr. Nagy László Gábor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>