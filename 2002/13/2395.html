<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2395)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.52/7/2002.<br>
<br>
Tárgy: a Szintézis Computer Rendszerház Kft. jogorvoslati kérelme az Országos Felsõoktatási Felvételi Iroda Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Szintézis Computer Rendszerház Kft. (9023 Gyõr, Tihanyi Á. u. 2., továbbiakban: kérelmezõ) által az Országos Felsõoktatási Felvételi Iroda Kht. (1082 Budapest VIII., Üllõi út 82/E., a továbbiakban: ajánlatkérõ) "25 millió karakter kétszeri adatrögzítése (20 millió karakter 120 000 db bizonylaton, 5 millió karakter 30 000 db bizonylaton) a feladat elvégzéséhez speciális adatrögzítõ program készítése és a hibás bizonylatok javítása" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban benyújtott nyilatkozatai alapján az alábbi tényállást állapította meg:<br>
Ajánlatkérõ 2001. december 5-én a Közbeszerzési Értesítõ 49. számában ajánlati felhívás közzétételével a rendelkezõ részben meghatározott tárgyú közbeszerzési eljárást kezdeményezett.<br>
Ajánlatkérõ az ajánlati felhívás 11. a) pontjában meghatározta a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket, míg az ajánlati felhívás 11. b) pontban határozta meg az ajánlattevõk szerzõdés teljesítésére alkalmatlanná minõsítésének szempontjait.<br>
Ajánlatkérõ az ajánlati felhívás 11. b) pontjában meghatározta az alábbiakat is:<br>
"b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
- nettó éves árbevétele az 1999. vagy 2000. évben nem haladja meg az 500 M Ft-ot,<br>
- az elmúlt 3 évben nem rendelkezik legalább 2, a beszerzés tárgyához hasonló jellegû, egyenként nettó 80 M Ft értéket elérõ referenciával."<br>
Az ajánlati felhívás 13. a) pontja szerint ajánlatkérõ az összességében legelõnyösebb ajánlatot kívánta kiválasztani, meghatározta az értékelési részszempontokat, azok súlyszámait és az adható pontszámokat.<br>
Ajánlatkérõ dokumentációt is készített, melyben megadta a szerzõdéses feltételeket, a mûszaki specifikációt, formanyomtatványokat.<br>
2002. január 15-ig az ajánlattételi határidõig a Számítástechnikai és Ügyvitelszervezõ Rt., valamint közös ajánlattevõkként a kérelmezõ és az Universitas Kft. nyújtottak be ajánlatot.<br>
2002. január 21-én az eredményhirdetésen ajánlatkérõ kihirdette, hogy az eljárás nyertese a Számítástechnikai és Ügyvitelszervezõ Rt., míg a kérelmezõ - Universitas Kft. közös ajánlattevõk a szerzõdés teljesítésére alkalmatlanok. Az alkalmatlanság indoka az volt, hogy az ajánlati felhívásban megjelölt alkalmatlansági okok közül a kérelmezõnek nem volt adatrögzítési referenciája, míg az Universitas Kft.-nek nem volt 500 M Ft-ot elérõ nettó árbevétele.<br>
Ajánlatkérõ a közbeszerzési eljárás nyertesével a szerzõdést 2002. január 29-én megkötötte.<br>
Kérelmezõ a Döntõbizottsághoz az ajánlatkérõ közbeszerzési eljárást lezáró döntése ellen 2001. július 29-én 15 óra 35 perckor faxon nyújtotta be jogorvoslati kérelmét. Ebben kérte a jogsértés megállapítását, az eljárást lezáró döntés megsemmisítését, ajánlatkérõnek az eljárási díj és a jogorvoslati eljárással felmerült költségek viselésére való kötelezését és ideiglenes intézkedésként a szerzõdéskötés megtiltását.<br>
Kérelme indokául elõadta, hogy az ajánlati felhívásra a Szintézis Kft. és az Universitas Kft. közösen adott be ajánlatot a fenti tárgyban. Az ajánlatkérõ az ajánlati felhívásban és dokumentációban sem utalt arra, hogy közös ajánlattevõk esetében az ajánlattevõknek külön-külön kell megfelelniük az ajánlati felhívás 11. b) pont szerinti feltételeknek. A Kbt. sem köti ki, hogy a közös ajánlattevõknek külön-külön alkalmasnak kell lenniük, úgy - ha együttesen megfelelnek az alkalmassági feltételeknek - nem bírálhatók el külön-külön és alkalmasnak kell õket tekinteni. Mint közös ajánlattevõk együttesen megfelelnek az alkalmassági feltételeknek, mivel a Szintézis rendelkezik 500 M forintos bevétellel és az Universitas Kft. pedig a szükséges referenciával, a vállalkozási szerzõdést pedig együtt kötötték volna meg. Álláspontja szerint ajánlatkérõ jogsértõen minõsítette külön-külön alkalmatlannak és ezzel megsértette a Kbt. 44. § (4), (6) bekezdését.<br>
Ajánlatkérõ a jogorvoslati kérelemre tett érdemi észrevételében elõadta, hogy álláspontja szerint a közös ajánlattevõk együttesen kötelesek az alkalmasságukat igazolni. A Döntõbizottság gyakorlata szerint a közös ajánlattevõknek külön-külön kell megfelelniük az ajánlatkérõ által elõírt alkalmassági követelményeknek. A Kbt. külön szabályozást a közös, konzorciális formában történõ ajánlattételre nem tartalmaz. A közös ajánlattevõk nyertességük esetében önállóan kötnek szerzõdést, a szerzõdés teljesítéséért egyetemlegesen és önállóan is felelõsséget vállalnak. Tehát a konzorcium tagjainak önállóan kell igazolniuk a pénzügyi, gazdasági, mûszaki alkalmasságukat és nem együttesen, hanem külön-külön kell megfelelniük az alkalmassági feltételeknek. Ilyen módon igazolják azt, hogy a konzorcium bármely tagja esetleg egyedül is képes helytállni a szerzõdés teljesítéséért. Nem vitatott kérelmezõ által, hogy az elõírt alkalmassági követelményeknek csak az Universitas Kft.-vel együttesen felel meg, az elõírt kritériumoknak külön-külön a közös ajánlattevõk nem felelnek meg.<br>
Kérte az alaptalan kérelem elutasítását.<br>
A Döntõbizottság ideiglenes intézkedést nem alkalmazott, mert annak törvényi feltételei - tekintettel a jogorvoslati kérelem benyújtásának és a szerzõdés megkötésének idõpontjára is - nem álltak fenn.<br>
A Döntõbizottság megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés alapján az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõségellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(3) bekezdés rendelkezése alapján az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése úgy rendelkezik, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlatkérõ az ajánlatok felbontását követõen az (1), (2) és (4) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A Döntõbizottság tényként állapította meg, hogy a kérelmezõ és az Universitas Kft. által benyújtott közös ajánlatában megtalálhatók az alábbiak is:<br>
- 23. oldal: "a Szintézis Kft. 1999. évi nettó árbevétele 1 414 171 E Ft,"<br>
- 32. oldal: "a Szintézis Kft. 2000. évi nettó árbevétele 1 930 469 E Ft,"<br>
- 38. oldal: "az Universitas Kft. 1999. évi nettó árbevétele 6 810 E Ft,"<br>
- 45. oldal: "az Universitas Kft. 2000. évi nettó árbevétele 307 956 E Ft."<br>
Az ajánlat 81. és a 82. oldalán találhatók meg az Universitas Kft. referencia levelei a 2000. és 2001. évben 80 millió Ft, valamint a 2001 évben 87,5 millió Ft összegért teljesített adatrögzítésrõl. A Szintézis Kft.-nek nincs adatrögzítést igazoló referencialevele.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)-(5) bekezdése alapján meghatározta az eljárásban az ajánlattevõk részére az alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlatban az ajánlatkérõ által az ajánlati felhívásban elõírt módon kell igazolni az ajánlattevõnek a szerzõdés teljesítésére való pénzügyi, gazdasági és mûszaki alkalmasságát.<br>
Kérelmezõ és az Universitas Kft. általa közbeszerzési eljárás során közösen benyújtott ajánlat mindkét ajánlattevõre külön-külön, ajánlattevõnként tartalmazta az ajánlatkérõ által kért igazolásokat, okiratokat.<br>
A Döntõbizottság - a kérelmezõ által sem vitatottan - megállapította, hogy az ajánlati felhívás 11. b) pont "alkalmatlanná minõsítés szempontjai"-ban elõírtaknak külön-külön nem felel meg a kérelmezõ és az Universitas Kft. Ugyanis az Universitas Kft. nettó éves árbevétele az 1999. vagy 2000. évben nem haladta meg az 500 M Ft-ot, míg a kérelmezõ nem rendelkezik az elmúlt 3 évben legalább 2, a beszerzés tárgyához hasonló jellegû, egyenként nettó 80 M Ft értéket elérõ referenciával.<br>
A Kbt. lehetõséget biztosít a közös ajánlattételre. Kérelmezõ és az Universitas Kft. közös ajánlatot nyújtottak be. A konzorciumi megállapodás azonban a Döntõbizottság álláspontja szerint nem változtat azon a tényen, hogy a kérelmezõ és az Universitas Kft. ajánlattevõk a közbeszerzési eljárásban.<br>
A Döntõbizottság rámutat arra, hogy a Kbt. külön szabályozást a közös, konzorciális formában történõ ajánlattételre nem tartalmaz. A konzorciumi formában történõ ajánlattételnek az a lényege, hogy a jelentkezõk, ajánlattevõk megállapodást kötnek annak érdekében, hogy a közbeszerzési eljárásban közösen indulva nyertességük esetén közösen teljesítsék a szerzõdést. A kérelmezõk által benyújtott ajánlat is eme vonatkozó nyilatkozatot tartalmaz.<br>
Amennyiben azonban a közös ajánlatot benyújtók nyertes ajánlattevõk lesznek, önállóan kötnek szerzõdést az ajánlatkérõvel, a szerzõdés teljesítéséért egyetemlegesen és önállóan is felelõsséget vállalnak, még akkor is, ha csak a konzorcium vezetõje, képviselõje írja alá a szerzõdést.<br>
A fentiek alapján a konzorcium tagjainak önállóan kell igazolniuk a pénzügyi, gazdasági és mûszaki alkalmasságukat, és nem együttesen, hanem külön-külön kell megfelelniük az alkalmassági feltételeknek. Csak ilyen módon igazolják ugyanis azt, hogy a konzorcium bármely tagja esetleg egyedül is képes helyt állni a szerzõdés teljesítéséért.<br>
A döntõbizottság álláspontja szerint helyesen járt el ajánlatkérõ akkor, amikor a közös ajánlatot benyújtók vonatkozásában külön-külön vizsgálta az alkalmasságot az ajánlati felhívásban meghatározott szempontok alapján.<br>
Jogszerû tehát ajánlatkérõnek az a döntése, hogy a kérelmezõt és az Universitas Kft.-t mint közös ajánlattevõket alkalmatlannak minõsítette a szerzõdés teljesítésére.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontjában meghatározott jogkövetkezményt alkalmazta, valamint a Kbt. 88. § (1) bekezdés h) pontjában foglaltakra tekintettel a jogorvoslati eljárás során felmerült költségekrõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 15.<br>
<br>
Dr. Nagy László Gábor s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>