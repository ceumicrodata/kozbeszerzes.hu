<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2402)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.42/13/2002.<br>
<br>
Tárgy: a Partner Építõ Kft. jogorvoslati kérelme az Isteni Megváltóról Nevezett Nõvérek Magyar Tartománya közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Harsányi István ügyvéd (1145 Budapest, Varsó u. 10.) által képviselt Partner Építõ Kft. (1183 Budapest, Nefelejcs u. 1., továbbiakban: kérelmezõ) jogorvoslati kérelmét - melyet dr. Tálas K. József ügyvéd (1126 Budapest, Böszörményi út 20-22.) által képviselt Isteni Megváltóról Nevezett Nõvérek Magyar Tartománya (1085 Budapest, Horánszky u. 17., továbbiakban: ajánlatkérõ) a Nagyboldogasszony Ház bõvítése tárgyú közbeszerzési eljárása ellen indított - a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bírósától lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az Isteni Megváltóról Nevezett Nõvérek Magyar Tartománya ajánlatkérõ megbízásából a Csíky & Társa Beruházás-szervezõ Kkt. a Közbeszerzési Értesítõ 2001. augusztus 28-án megjelent számában ajánlati felhívást tett közzé a rendelkezõ részben megjelölt beszerzés tárgyában.<br>
Ajánlatkérõ a felhívás 9. b) pontjában - többek között - kikötötte, hogy alkalmatlan a szerzõdés teljesítésére az az ajánlattevõ, akinek az elmúlt három évben évenként nem volt minimum 300 M Ft árbevétele.<br>
Az ajánlattételi határidõre, október 9-re a kérelmezõ, a Bau-System Kft. és a Merkbau Kft. nyújtott be ajánlatot.<br>
Ajánlatkérõ az október 17-én tartott eredményhirdetésen a kérelmezõt hirdette ki nyertesnek, második legkedvezõbb ajánlatot tevõnek a Bau-System Kft.-t. Az ajánlati felhívásban meghatározott szerzõdéskötési idõpontban, október 26-án a szerzõdés megkötésére - kérelmezõ többszöri sürgetése ellenére - nem került sor.<br>
Ajánlatkérõ a szerzõdéskötést megelõzõen tudomást szerzett arról, hogy a kérelmezõ által csatolt 1998. és 1999. évi mérleg az árbevételt illetõen nem a valós adatokat tartalmazza, a valós adatok szerint a kérelmezett árbevétele ebben a két évben nem érte el a nettó 300 M Ft-ot.<br>
Ajánlatkérõ az október 30-án kelt, november 6-án érkezett levelével a Döntõbizottságtól állásfoglalást kért a kialakult helyzetben követendõ eljárásról. A Döntõbizottság november 7-én a levelet az állásfoglalás nyújtására hatáskörrel rendelkezõ Közbeszerzések Tanácsa Titkársága részére továbbította, aki a válaszlevelet november 9-én küldte meg kérelmezõnek.<br>
Ajánlatkérõ november 14-én jogorvoslati kérelmet terjesztett elõ a Döntõbizottsághoz. Kérte a hamis adatszolgáltatás megállapítását és az eljárást lezáró döntés megsemmisítését. Elõadta, hogy október 30-án szerzett tudomást arról, hogy a kérelmezett ajánlatának részét képezõ 1998., 1999. évi mérleg nem a valós árbevételi adatot tartalmazza.<br>
Kérelmezõ kérte ezen jogorvoslati kérelem elutasítását. Elõadta, hogy a mérlegekbe adminisztratív tévedésbõl kerültek be a valóságtól eltérõ bevételadatok. A valós adatok bruttó értéke egyébként is meghaladja a 300 millió Ft-ot.<br>
A Döntõbizottság a D.723/18/2001. számú határozatával a jogorvoslati kérelmet elkésettség címén elutasította.<br>
Ajánlatkérõ 2002. január 9-én újra értékelte az ajánlatokat és január 11-én eredményt hirdetett, miszerint az eljárás nyertese a Bau-System Kft. Az eredményhirdetésen meghívása elmaradása miatt kérelmezõ nem volt jelen, az új döntésrõl az összegzés január 18-án történt kézhezvételével értesült.<br>
Kérelmezõ 2002. január 28-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ vele nem kötött szerzõdést, sõt megváltoztatta a nyertes személyére vonatkozó döntését, álláspontja szerint kellõ jogalap nélkül. Kifogásolta még az összegzés késedelmes elküldését, ezen kérelmét a jogorvoslati eljárásban 2002. február 22-én tartott tárgyaláson visszavonta.<br>
Kérte ajánlatkérõ második döntése megsemmisítését, valamint ajánlatkérõ kötelezését a szerzõdés vele való megkötésére.<br>
Ajánlatkérõ kérte a jogorvoslati kérelem elutasítását. Elsõdlegesen a kérelem elkésettségére hivatkozott, azzal az indokkal, hogy kérelmezõt 2001. november 16-án értesítette arról, hogy a közbeszerzési eljárásból kizárta. Az értesítés kézhezvételétõl a jogorvoslati kérelem elõterjesztéséig a 15 napos jogvesztõ határidõ letelt.<br>
A jogvita érdemében elõadta, hogy a Kbt. rendelkezései alapján az érvénytelenséget és a kizárás alapjául szolgáló tényeket az eljárása egész szakaszában vizsgálni kell. Mivel a kizárt ajánlattevõ az eljárás további szakaszában nem vehet részt, kérelmezõ nem lehetett az eljárás nyertese. Ezért kellett új döntést hoznia az eljárás nyertesére nézve.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a Kbt. szabályait sértõ esemény tudomásra jutásától számított 15 napon belül lehet kérelmezni. Ezen határidõ elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése elõírja, hogy ha a "kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja" a Döntõbizottság.<br>
Kérelmezõ jogsérelme alapvetõen abban áll, hogy ajánlatkérõ vele, mint a közbeszerzési eljárás eredeti nyertesével nem kötötte meg a szerzõdést. Erre nem került sor, kérelmezõ tehát október 27-én, illetve ez a nap munkaszüneti nap lévén, október 29-én tudomást szerzett arról, hogy ajánlatkérõ a felhívásban meghatározott idõpontban vele nem kötötte meg a szerzõdést, azaz elkövette az általa jogsértõnek tartott magatartást. Ezzel szemben csak 2002. január 28-án nyújtotta be a jogorvoslati kérelmét.<br>
A Döntõbizottság megállapította, hogy kérelmezõ a jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 15 napos jogvesztõ határidõn túl nyújtotta be, ezért az elkésett. Az elkésetten benyújtott kérelmet a Döntõbizottság a Kbt. 80. § (4) bekezdése alapján elutasította.<br>
A Döntõbizottság nem fogadta el kérelmezõnek a késedelme kimentésére irányuló érvelését, miszerint az ajánlatkérõ által indított jogorvoslati eljárás kimenetelének bevárása, ajánlatkérõ halogató magatartása vezetett arra, hogy csak akkor indította meg jogorvoslati eljárást, amikor már teljesen biztos volt abban, hogy nem vele, hanem a Bau-System Kft.-vel kíván ajánlatkérõ szerzõdést kötni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése a vélt vagy valódi jogsértések orvoslása iránti kérelem megindítására a közbeszerzési eljárások gyorsítása érdekében kifejezetten elõírja a 15 napos jogvesztõ határidõt. E határidõt jogvesztõ jellege folytán semmilyen eljárási cselekmény nem szakíthatja és ennélfogva nem hosszabbíthatja meg.<br>
Ezért kérelmezõnek a szerzõdéskötési határidõ eredménytelen elteltétõl számított 15 napon belül kellett volna benyújtania a jogorvoslati kérelmet a késedelem jogkövetkezményének elkerülése okán.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 80. § (4) bekezdése szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2002. február 26.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>