<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5918)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.278/11/2001.<br>
<br>
Tárgy: a Venczel és Társai Kéményseprõ és Szolgáltató Bt. jogorvoslati kérelme a Veszprém Megyei Közgyûlés Területrendezési és Kommunális Bizottság pályáztatási eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Venczel és Társai Kéményseprõ és Szolgáltató Bt. (8553 Lovászpatona, Hunyadi u. 40., a továbbiakban: kérelmezõ) a Veszprém Megyei Közgyûlés Területrendezési és Kommunális Bizottság (8200 Veszprém, Megyeház tér 1., képviseli: Gidainé dr. Molnár Györgyi jogtanácsos, 8200 Veszprém, Megyeház tér 1., a továbbiakban: kérelmezett) "Veszprém Megye kéményseprõ körzeteiben a kötelezõ kéményseprõ-ipari szolgáltatás biztosítása" tárgyú pályáztatási eljárása elleni jogorvoslati kérelmet elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság az eljárás iratai és a felek nyilatkozatai alapján az alábbi tényállást állapította meg:<br>
A Veszprém Megyei Önkormányzat rendeletében, illetve Szervezeti és Mûködési Szabályzatában a Területrendezési és Kommunális Bizottságot hatalmazta fel a kéményseprõ-ipari közszolgáltatások biztosítása érdekében pályáztatás - lebonyolítására.<br>
Errõl elõzetesen tájékoztatták a megyében levõ települési önkormányzatokat és - Pápa körzetében 10 települési önkormányzat kivételével - az érintett önkormányzatok úgy nyilatkoztak, hogy nem kívánják saját hatáskörben lebonyolítani a pályáztatást. Ezt követõen a kérelmezett kiírta a nyilvános pályázatot a megye 6 kéményseprõ körzetében a kéményseprõ-ipari közszolgáltatás ellátására 2002. január 1-jétõl 2006. december 31-ig terjedõ idõtartamra.<br>
Pályázatot nyújtott be: a SZONDA-P Kéményseprõ-ipari Kft., a "KÜRTÕ" Tüzeléstechnikai Bt., a KÖZSZOLG Pápai Köztisztasági és Szolgáltató Kft., a "HOFORG" Hõtermelõ, Üzemeltetõ és Szolgáltató Kft. és a kérelmezõ.<br>
A 3. számú pápai körzetre ketten nyújtottak be pályázatot, a kérelmezõ és a KÖZSZOLG Kft., míg a többi körzetre 1-1 pályázat érkezett.<br>
A pályázatokat a kérelmezett bírálta el, és a 26/2001. (VIII. 22.) sz. határozatában a 3. sz. körzetben a korábbi szolgáltatást biztosító KÖZSZOLG Pápai Köztisztasági és Szolgáltató Kft.-t hirdette ki nyertesnek.<br>
A kérelmezõ részére a döntést tartalmazó határozatot a 2001. augusztus 30-i levelével küldte ki a kérelmezett.<br>
A kérelmezõ több szervhez, hatósághoz fordult panaszával a kérelmezett rá vonatkozó döntése miatt:<br>
- 2001. szeptember 10-én a Gyõri Városi Ügyészséghez.<br>
- 2001. szeptember 23-án a Veszprémi Megyei Ügyészséghez, aki panaszát továbbította a Veszprém Megyei Önkormányzati Hivatal fõjegyzõjéhez. A fõjegyzõ 2002. január 9-i levelében arról tájékoztatta a kérelmezõt, hogy áralkalmazási szabálytalanságok miatt szabálysértési eljárást folytatott le a KÖZSZOLG Kft.-vel szemben és marasztaló döntést hozott.<br>
- 2001. december 21-én a Veszprém Megyei Munkaügyi Bírósághoz. A Veszprém Megyei Munkaügyi Bíróság a I.M.643/2001/2. sz. végzésében megállapította hatáskörének hiányát, és a keresetlevelet a Közbeszerzési Bizottsághoz rendelte áttenni. A kérelmezõ ezen végzés elleni fellebbezését a Veszprém Megyei Bíróság 4. Mf. 20.363/2002/2. számú, 2002. április 11-én kelt végzésében nem találta alaposnak, és a munkaügyi bíróság döntését helybenhagyta.<br>
A Döntõbizottsághoz az iratok 2002. május 16-án érkeztek meg, és a hiánypótlási eljárást követõen a Döntõbizottság az eljárást 2002. május 23-án indította meg.<br>
A kérelmezõ tárgyaláson pontosított jogorvoslati kérelmében akként nyilatkozott, hogy a kérelmezett érdemi döntését támadja, önmagában azt nem kifogásolja, hogy pályáztatási és nem közbeszerzési eljárásban történt a beszerzés. Kérte, hogy a Döntõbizottság rendelje el a pályázatok kiküldését minden, a megyében lévõ települési önkormányzat részére és kötelezze a kérelmezettet a pályázatok újra elbírálására.<br>
Kifogásolta, hogy kérelmezett nem küldte meg minden érintett települési önkormányzatának mindkét pályázatot, mert emiatt nem tudtak õk választani a két jelentkezõ közül.<br>
Álláspontja szerint az általa benyújtott pályázat elõnyösebb, a szolgáltatás ellátására alkalmasabb, így tévesen nyilvánította kérelmezett nyertesnek a KÖZSZOLG Kft.-t. E körben hivatkozott arra, hogy a KÖZSZOLG Kft.-nek sem a személyi, sem a tárgyi, technikai feltételei nem adottak ahhoz, hogy ilyen nagy körzetben biztonságosan nyújtson szolgáltatást. Utalt arra is, hogy korábbi teljesítései során a KÖZSZOLG Kft. tévesen számlázott, amely miatt több helyen is nyújtott már be panaszt.<br>
A kérelmezett a jogorvoslati kérelem elutasítását kérte arra tekintettel, hogy a Döntõbizottság nem rendelkezik hatáskörrel az általa lefolytatott pályáztatás felülbírálatára. Az egyes helyi közszolgáltatások kötelezõ igénybevételérõl szóló 1995. évi XLII. Törvény 1. § (3) bekezdése értelmében ugyanis a helyi önkormányzat a kötelezõ kéményseprõ-ipari szolgáltatás elvégzésére nyilvános pályázatot hirdet meg. Ezt folytatta le a kérelmezett. A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#2">Kbt.) 2. § </a>(1) bekezdése alapján pedig az ilyen pályáztatási beszerzés nem tartozik a Kbt. 2. § (1) bekezdésében meghatározott tárgyi hatálya alá.<br>
Elõadta továbbá, hogy a pályázat kiírása elõtt keresték meg a megyében levõ települési önkormányzatokat annak érdekében, hogy nyilatkozzanak, hogy saját hatáskörben kívánják-e a pályáztatást lebonyolítani. A pápai körzetbõl 10 település jelezte ezen igényét, ezért csak részükre küldték meg a benyújtott pályázatokat.<br>
Bejelentette, hogy a nyertes pályázókkal a szerzõdéseket a szolgáltatás teljesítésére megkötötte.<br>
Egyéb érdekeltként a "KÜRTÕ"-Tüzeléstechnikai Bt., a SZONDA-P Kéményseprõipari Kft., a HÕFORG Kft. és a KÖZSZOLG Kft. akként nyilatkozott, hogy a kérelmezett jogszerûen folytatta le a pályáztatási eljárását. A KÖZSZOLG Kft. észrevételében kiemelte, hogy pályázata megfelelt a kiírási feltételeknek, rendelkezik a szükséges személyi és tárgyi feltételekkel.<br>
A Döntõbizottságnak elsõdlegesen abban a kérdésben kellett állást foglalnia, hogy kérelmezettre kiterjed-e a Kbt. személyi és tárgyi hatálya.<br>
A helyi önkormányzatok feladat- és hatáskörérõl szóló 1991. évi XX. tv. 19. §-a értelmében a megyei közgyûlés gondoskodik a kéményseprõ-ipari közszolgáltató tevékenység ellátásáról.<br>
Az egyes helyi közszolgáltatások kötelezõ igénybevételérõl szóló 1995. évi XLII. tv. 1. § (3) bekezdése értelmében a helyi önkormányzat a (2) bekezdés szerint kötelezõ kéményseprõ-ipari szolgáltatás elvégzésére nyilvános pályázatot hirdet meg.<br>
A <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § i</a>) pontja kimondja, hogy nem terjed ki a törvény hatálya arra a beszerzésre, amellyel kapcsolatos szerzõdést kizárólag más törvényben meghatározott feltételek mellett, vagy eljárás alapján lehet megkötni.<br>
A Döntõbizottság megállapította, hogy az 1995. évi XLII. tv. - fentiekben idézett - 1. § (3) bekezdése alapján fennáll a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § i</a>) pontjában meghatározott feltétel, így a Kbt. hatálya nem terjed ki a kérelmezett által lefolytatott pályáztatásra.<br>
A Döntõbizottság hatáskörét a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>a határozza meg az alábbiak szerint:<br>
"(1) A közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
(3) A Bizottság hatáskörébe tartozik a törvényt önként alkalmazó, valamint - ha törvény így rendelkezik - a 6. § i) pontja szerinti szerzõdéskötési szabályt alkalmazni köteles szervezet (személy) (1) bekezdésnek megfelelõ jogsértésével kapcsolatos jogvita elbírálása."<br>
A Döntõbizottság csak a hatáskörébe tartozó ügyek elbírálására jogosult.<br>
A Döntõbizottság megállapította, hogy a kérelmezõ jogorvoslati kérelmének elbírálására nincs hatásköre, mert a kérelmezett nem közbeszerzési eljárást folytatott le és az 1995. évi XLII. tv. nem jogosította fel a Döntõbizottságot az esetleges jogvita elbírálására.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint: "A Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni."<br>
Az államigazgatási eljárás általános szabályairól szóló 1957. évi IV. törvény 7. § (1) bekezdés elsõ mondata szerint: "A közigazgatási szerv a hatáskörét és az illetékességét az eljárás minden szakaszában hivatalból köteles vizsgálni."<br>
Jelen ügyben - tekintettel arra, hogy a beszerzés nem közbeszerzés - a Döntõbizottság nem rendelkezik hatáskörrel és nem vizsgálhatja a kérelmezett által lefolytatott eljárás jogszerûségét. Erre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján megállapította, hogy a kérelmezõ jogorvoslati kérelme nem felel meg a feltételeknek, és ezért azt a 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. június 20.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>