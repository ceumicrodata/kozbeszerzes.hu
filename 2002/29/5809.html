<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5809)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.251/11/2002.<br>
<br>
Tárgy: a Marathon Sportszergyár Kft. jogorvoslati kérelme Békés város beszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Marathon Sportszergyár Kft. (5630 Békés, Vésztõi út 1/1., a továbbiakban: kérelmezõ) jogorvoslati kérelmének, melyet Békés Város Önkormányzata (5630 Békés, Petõfi u. 2., a továbbiakban: kérelmezett) "a város belterületén közterület-fenntartási munkák végzése" tárgyú beszerzési felhívása ellen nyújtott be, a Döntõbizottság helyt ad és megállapítja, hogy kérelmezett megsértette a közbeszerzésekrõl szóló - többször módosított - 1995. évi XL. törvény 2. § (1) bekezdés elsõ fordulatát, ezért a Döntõbizottság a kérelmezettel szemben 3 000 000 Ft, azaz hárommillió forint bírságot, míg a jogsértésért megnevezett felelõs személlyel, Gál András osztályvezetõvel szemben 200 000 Ft, azaz kettõszázezer forint bírságot szab ki.<br>
A Döntõbizottság kötelezi kérelmezettet, hogy a határozat kézhezvételétõl számított 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
Kötelezi továbbá kérelmezettet, valamint Gál András osztályvezetõt, hogy a velük szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Békés város Polgármesteri Hivatala, Pataki István polgármester aláírásával pályázati felhívást készített a város belterületén közterület-fenntartási munkák végzésére 2002. február 19-én.<br>
A pályázati kiírás szerint a meghatározott területeken a vállalkozónak a felsorolt feladatok mindegyikét el kell látni: köztisztasági, zöldterület-fenntartási, hó- és síkosságmentesítési munkákat. A pályázati kiírás a város belterületét, ahol a közterület-fenntartási munkákat el kell látni négy területi kategóriára bontja fel, az ötödik kategória az aszfaltozott utakon a hó- és síkosságmentesítés. A kiírás tartalmazza, hogy a kiíró 5 évre kíván szerzõdést kötni, valamint a IV. területi kategória esetében az ajánlatkérõ által biztosított közmunkásokat kell foglalkoztatni, ezért csak irányítási feladatokat kell figyelembe venni az ajánlatban. Az ajánlat elbírálási módja az összességében legjobb ajánlat.<br>
A pályázati kiírást ajánlatkérés címén 2002. február 19-én küldték meg a címzetteknek.<br>
Pályázatot nyújtott be a Laczkó és Tsa. Kft., a Maraton Sportszergyár Kft., Balogh Lajos vállalkozó, a Saubermacher Békés Hulladékgyûjtõ Kft. két változatban és a Saubermacher Hulladékgyûjtõ Kft. és Balogh Lajos vállalkozó közös ajánlatot is tett.<br>
Minden ajánlattevõ mind az öt kategóriára tett ajánlatot.<br>
2002. április 3-án a kérelmezõ faxot küldött Gál András mûszaki oszt. vez. részére, amelyben tájékoztatta álláspontjukról, amely szerint a tárgyi munkára kiírt pályázattal megsértették a közbeszerzési törvény több pontját, ezért a Döntõbizottsághoz kívánnak fordulni. Felhívták az önkormányzatot, hogy az eljárás befejezéséig tartózkodjanak a szerzõdéskötéstõl.<br>
2002. április 4-én értesítették az ajánlattevõket, hogy a képviselõ-testület, mint legkedvezõbb ajánlatot az I-II-III-V. kategóriában a Balogh Lajos és Saubermacher Békés Kft. közös ajánlatát, a IV. kategóriában a Marathon Kft. ajánlatát fogadta el, egyúttal felszólította a nyerteseket a szerzõdések elkészítésére.<br>
2002. április 8-án a kérelmezõ megismételte az önkormányzat felé korábbi tartalmú levelét. 2002. április 11-i válaszában Gál András osztályvezetõ azt írta, hogy a képviselõ-testület 2002. március 28-án döntött, így további tárgyalásokat az ügyben a döntés végrehajtását kivéve nincs szándékukban folytatni.<br>
A kérelmezõ a IV. kategória nyerteseként szerzõdést nem nyújtott be, ezért a kérelmezett helyette is Balogh Lajossal kötött fõvállalkozói szerzõdést.<br>
2002. április 18-án Békés Város Önkormányzata képviseletében a polgármester megállapodásokat kötött Balogh Lajos fõvállalkozóval közterület-fenntartási munkák végzésére mind az 5 kategóriában.<br>
A megállapodások szerinti vállalkozási díjak:<br>
- I. kategória	570 000 Ft/hó + áfa<br>
- II. kategória	465 000 Ft/hó + áfa<br>
- III. kategória	285 000 Ft/hó + áfa<br>
- IV. kategória	36 000 Ft/hó + áfa<br>
- V. kategória	325 000 Ft/hó + áfa<br>
Az I. és II. területi kategória szerzõdéskötésérõl hirdetmény jelent meg a Közbeszerzési Értesítõ 20. számában, mely szerint az ellenszolgáltatás összege a beszerzés tárgyának egységeire vetítve 6 840 000 Ft + áfa/év.<br>
Kérelmezõ a jogorvoslati kérelmet 2002. május 2-án nyújtotta be, melyben kéri a Döntõbizottságtól, hogy határozattal állapítsa meg, hogy a kérelmezett a közbeszerzési eljárás mellõzésével megsértette a közbeszerzési törvény rendelkezéseit, és a jogsértõt sújtsa bírsággal, valamint ha megkötötték a szerzõdéseket, azok érvénytelenítését kérik.<br>
Indoklásukban elõadják, hogy 2002 februárjában jutott tudomásukra, hogy az önkormányzat vállalkozókat keres a város belterületén elvégzendõ közterület-fenntartási munkák elvégzésére. A város területének kategóriákra bontásával szétszabdalták az elvégzendõ feladatot, hogy a közbeszerzési eljárást elkerüljék.<br>
A meghirdetett szolgáltatás egy évre számított nettó ellenértékének legmagasabb összege 16 millió Ft, meghaladja a 9 millió Ft-os értékhatárt. Az önkormányzatot kérelmezõ figyelmeztette, hogy a beszerzés a közbeszerzési törvény hatálya alá esik, ennek ellenére az önkormányzat felhívta a pályázat nyerteseit, hogy a szerzõdéstervezetet 2002. április 15-ig nyújtsák be.<br>
Kérelmezett észrevételében elõadta, hogy az önkormányzat a város belterületén különbözõ típusú közterület-fenntartási munkák végzésére 5 kategóriában kért ajánlatot referenciával rendelkezõ környékbeli vállalkozóktól. Egy kategóriában sem haladta meg a szolgáltatás értéke a 9 millió Ft-os értékhatárt. Kérelmezõ tudomást szerezve a kiírásról, szintén jelentkezett a felhívásért. Az önkormányzat célja az volt a pályázattal, hogy bizonyos területen, jól ellenõrizhetõ módon minden feladatot egy-egy vállalkozás végezzen el személyes felelõsséggel. A feladatok eltérõ típusa és jellege, valamint eszközökkel, ill. szakemberekkel való ellátási igénye indokolta a kategóriánkénti, elkülönített ajánlatkérést.<br>
A szerzõdéskötésekrõl az értesítõt közzétették a Közbeszerzési Értesítõben.<br>
A kérelem elutasítását kérik. Mivel álláspontjuk szerint az eljárás nem tartozott a közbeszerzési törvény hatálya alá, a felelõsségi rendszert szabályozó okiratot ezért nem küldték meg.<br>
Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja szerint e törvény hatálya alá tartoznak a következõ szervezeteknek a 2. § (1) bekezdése szerinti beszerzései:<br>
a) az állam, a helyi önkormányzat, a kisebbségi települési önkormányzat, az országos, illetve a helyi kisebbségi önkormányzat, a települési önkormányzatok társulása, a központi, a helyi önkormányzati, az országos, illetve a helyi kisebbségi önkormányzati költségvetési szerv, a megyei, illetõleg a regionális fejlesztési tanács, az elkülönített állami pénzalap kezelõje, a társadalombiztosítás igazgatási szerve.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése alapján a Kbt. hatálya alá tartozó beszerzések az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles e törvény szabályai szerint eljárni.<br>
A <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>1) bekezdése szerint a beszerzés értékén a beszerzés megkezdésének idõpontjában annak tárgyáért általában kért, illetve kínált - általános forgalmi adó nélkül számított, a (2)-(6) bekezdésben és az 5. §-ban foglaltakra tekintettel meghatározott - legmagasabb összegû ellenszolgáltatást kell érteni (a továbbiakban: becsült érték).<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdése pedig elõírja, hogy a becsült érték kiszámítása során mindazon árubeszerzések vagy építési beruházások vagy szolgáltatások értékét egybe kell számítani, amelyek<br>
a) beszerzésére egy költségvetési évben kerül sor [a 4. § (6) bekezdése szerinti eset kivételével], és<br>
b) beszerzésére egy ajánlattevõvel lehetne szerzõdést kötni, továbbá<br>
c) rendeltetése azonos vagy hasonló, illetõleg felhasználásuk egymással összefügg.<br>
Az ügyben tartott tárgyaláson tett nyilatkozatokból és a tárgyalást követõen becsatolt dokumentumokból a Döntõbizottság megállapította, hogy:<br>
- a becsatolt 2/2002. (II. 8.) KT sz. rendelet az önkormányzat 2002. évi költségvetésérõl 3. sz. melléklete köztisztasági szolgáltatás címszó alatt 53 183 E Ft elõirányzatot tartalmaz,<br>
- az önkormányzat megbízottjának a tárgyaláson tett nyilatkozata szerint az elõzõ években a köztisztasági és közterület-fenntartási szolgáltatásokra hozzávetõleg 20-22 millió Ft-ot fizettek évente,<br>
- Békés Város Önkormányzata 2002. április 18-án pályázat alapján megállapodásokat kötött Balogh Lajos fõvállalkozóval közterület-fenntartási munkák végzésére. A megállapodások idõtartama 2002. április l.-2007. március 31.<br>
Külön-külön megállapodásokat kötöttek a város közigazgatási határain belül kijelölt I-II-III. kategóriaként jelölt területekre, a feladat-meghatározás azonban mindhárom megállapodás esetében azonos:<br>
- köztisztasági feladatok,<br>
- zöldterület-fenntartási feladatok,<br>
- nádvágás,<br>
- parkberendezési tárgyak üzemeltetése, karbantartása,<br>
- hó- és síkosságmentesítés a téli üzemeltetési szabályzat alapján szükség szerint, a síkosságmentesítõ anyagok beszerzésével együtt.<br>
Vállalkozási díjak:<br>
- I.	570 000 Ft/hó + áfa<br>
- II.	465 000 Ft/hó + áfa<br>
- III.	285 000 Ft/hó + áfa<br>
A IV. kategóriaként jelölt területre kötött megállapodás szerint a feladat meghatározása:<br>
- szemét összegyûjtése,<br>
- takarítás,<br>
- kaszálás,<br>
- fûgyûjtés,<br>
- õszi lombgyûjtés,<br>
- nádvágás,<br>
Vállalkozási díj:<br>
- IV.	36 000 Ft/hó + áfa<br>
Az V. kategóriára kötött megállapodás szerint a feladat meghatározása:<br>
- hó- és síkosságmentesítés a téli üzemeltetési szabályzat alapján szükség szerint, a síkosságmentesítõ anyagok beszerzésével együtt.<br>
Vállalkozási díj: 68 000 Ft/km/év, a 47,8 km hosszú aszfaltút: 325 000 Ft/hó + áfa<br>
A beszerzésekre tehát egy költségvetési éven belül került sor, azokra egy ajánlattevõvel is lehetett (volna) szerzõdést kötni, a szolgáltatások rendeltetése pedig hasonló, illetve egymással összefüggõ volt.<br>
Az önkormányzat nevében eljáró Pataki István polgármester azonos vagy hasonló feladat ellátására, azonos idõszakra vonatkozóan egy fõvállalkozóval kötött öt megállapodást, négy vállalkozásnak közvetlenül megküldött pályázati felhívás eredményeként, összesen: 1 681 000 Ft/hó + áfa értékben, ami egy költségvetési évre számítva nettó 20 172 000 Ft.<br>
A fentiekbõl a Döntõbizottság megállapította, hogy kérelmezett jelen beszerzése a Kbt. hatálya alá tartozik, mert a becsült érték összességében meghaladja a szolgáltatásra vonatkozó értékhatárt.<br>
Összegezve a szolgáltatásra tervezett elõirányzat, a szolgáltatás becsült értéke és a megkötött szerzõdések értéke jelentõsen meghaladják egy költségvetési éven belül a közbeszerzési értékhatárt (szolgáltatás esetében 9 millió Ft), ennek ellenére az önkormányzat nem folytatott közbeszerzési eljárást, megsértve a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>1) és 5. § (2) bekezdésére tekintettel, a 2. § (1) bekezdés idézett elsõ fordulatát.<br>
A szerzõdések aláírására vonatkozóan, Pataki István polgármester 2002. március 18-i elõterjesztése alapján, a képviselõ-testület 2002. március 28-án 64/2002. (III. 28.) KT számon hozott határozatot.<br>
Pataki István polgármester nyilatkozata alapján a közterület-fenntartási pályáztatást teljes felelõsséggel Gál András osztályvezetõ készítette elõ és bonyolította le.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Döntõbizottság bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jei napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét beszerzési eljárásban a pályázat kiírásának és az eljárást lezáró döntés meghozatalának joga az önkormányzat képviselõ-testületéé volt.<br>
A polgármester nyilatkozata szerint jelen beszerzésnél a személyes felelõs Gál András osztályvezetõ volt.<br>
A rendelkezõ részben meghatározott bírság kiszabásánál a Döntõbizottság figyelembe vette a beszerzés becsült értékét, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdését, valamint azt is, hogy a kérelmezõ ismételten is figyelmeztette kérelmezettet, hogy a közbeszerzési eljárás mellõzésével jogsértést követ el, õ ennek ellenére nem vizsgálta felül eljárása jogszerûségét.<br>
A fent leírt indokok alapján - tekintettel a megkötött szerzõdésekre is - a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 13.<br>
<br>
Dr. Szaller Ottó s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>