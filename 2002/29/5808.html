<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5808)
</b></h2><FONT size=3><i><u></i></u><br>
Kf.III.37.913/2001/4.<br>
<br>
A Magyar Köztársaság Legfelsõbb Bírósága a dr. Sávai János ügyvéd (Szeged, Bakay N. u. 98.) által képviselt Tisza Volán Közlekedési és Szolgáltató Rt. (6701 Szeged, Pf. 185) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2001. július 13. napján meghozott 13.K.30.056/2001/98. számú ítélete ellen az alperes részérõl 9. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi az alperest, hogy 15 napon belül fizessen meg a felperesnek 5000 (ötezer) Ft másodfokú eljárási perköltséget.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az alperes a hivatalból indított jogorvoslati eljárásban meghozott D.528/10/2000. számú határozatában megállapította, hogy az ajánlatkérõ felperes az "E 95 típusú autóbusz beszerzése" tárgyú, hirdetmény közzététele nélküli tárgyalásos közbeszerzési eljárásban megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésének második fordulatára tekintettel a Kbt. 70. § (1) bekezdésének b) pontját, ezért vele szemben 9 500 000 Ft bírságot szabott ki. Megállapította, hogy a Kbt. 70. § (1) bekezdésének feltételei nem állnak fenn, a felperes a beszerzendõ négy autóbusszal a városközi és a helyközi-távolsági forgalom színvonalát kívánta javítani, e tevékenység ellátására több magyarországi és külföldi cég is képes autóbuszt gyártani. A Csongrád Megyei Területfejlesztési Tanács támogatását elnyerõ pályázatát úgy nyújtotta be, hogy elõbb kiválasztotta a szerinte legmegfelelõbb autóbusztípust.<br>
A felperes keresetében kérte az alperes határozatának hatályon kívül helyezését.<br>
Az elsõfokú bíróság ítéletével az alperes határozatát hatályon kívül helyezte. Ítéletének indokolásában rámutatott, hogy a felperes ajánlati felhívásában a beszerzés tárgyaként egyértelmûen E 95-ös autóbuszok beszerzését jelölte meg. A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésében foglalt ajánlati kötöttségre figyelemmel a felperes akkor járt volna el jogsértõen, ha az ajánlati felhívástól eltérõen nem E 95-ös autóbuszok beszerzésére folytat le közbeszerzési eljárást. A bíróság az alperes nyilatkozata alapján megállapította, hogy a jogorvoslati eljárás során nem vizsgálta az E 95-ös típusú autóbusz lehetséges gyártóinak körét, nem vitatta a felperes azon elõadását, hogy ilyen típusú autóbuszt kizárólag az Ikarus Egyedi Autóbuszgyár Kft. képes gyártani. A Csongrád Megyei Területfejlesztési Tanács pályázati felhívása konkrétan elõírta a beszerzendõ jármûvek tételes listáját, ebbõl következõen a pályázat egy konkrét jármûtípusra vonatkozóan került kidolgozásra; a felperes tehát jogszerûen indított tárgyalásos közbeszerzési eljárást az adott típusú autóbuszok beszerzésére, mivel annak gyártására nem vitásan csak egy cég rendelkezik a szükséges mûszaki-technológiai feltételekkel.<br>
Az alperes az elsõfokú bíróság ítélete elleni fellebbezésében kérte annak megváltozatását és a kereset elutasítását. Álláspontja szerint - mint azt határozatában is megállapította - semmi nem indokolja a felperes által megjelölt típus választását, az utazóközönség magasabb színvonalának kiszolgálásának igényét több, erre alkalmas gyártmányú (típusú) autóbusz is biztosítani tudja. A közbeszerzési eljárás célja éppen a verseny biztosítása és a közpénzek célszerû felhasználása, melynek keretében a legkedvezõbb típusú és árfekvésû gépjármû kiválasztható. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) pontja kivételes eljárás és nem erre az esetre szolgál, ezért jogszerûtlen volt a felperes eljárása.<br>
A felperes ellenkérelmében az elsõfokú bíróság ítéletének helybenhagyását kérte.<br>
A fellebbezés nem alapos.<br>
Az elsõfokú bíróság helyesen állapította meg a tényállást és az abból levont jogi következtetése is helytálló, így lényegében helyes indokai alapján hagyta helyben a Legfelsõbb Bíróság az ítéletet.<br>
A Legfelsõbb Bíróság a fellebbezésben elõadottakra utalással megjegyzi, hogy a felperes pályázata egy konkrét jármûtípusra, az Ikarus E 95-re lett kidolgozva, mivel az érvényes pályázathoz a beszerzésre vonatkozó részletes árajánlat becsatolása is kötelezõ volt. A pályázat elnyerése után az ajánlati felhívás is értelemszerûen csak a megjelölt típusra vonatkozhatott; hiszen a felperes erre tekintettel részesült területfejlesztési támogatásban. A jelen perben felülvizsgált ügyben tehát a pályázat miatti kényszerhelyzet - amelynek következtében már csak egy cég volt képes a kiválasztott típus gyártására - indokolta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) pontja szerinti tárgyalásos eljárás alkalmazását.<br>
Mindezek alapján a Legfelsõbb Bíróság az elsõfokú bíróság ítéletét a Pp. 254. § (3) bekezdésének alkalmazásával indokai alapján helybenhagyta.<br>
A pervesztes alperest a Pp. 78. §-ának (1) bekezdése alapján kötelezte a Legfelsõbb Bíróság a felperes másodfokú eljárási perköltségének a megfizetésére.<br>
A fellebbezési eljárás illetékét az alperes teljes személyes költségmentessége folytán az állam viseli [6/1986. (VI. 26.) IM rendelet 14. §-a].<br>
<br>
Budapest, 2002. május 14.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>