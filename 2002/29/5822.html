<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5822)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.239/9/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Miniszterelnöki Hivatal Informatikai Kormánybiztosság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Miniszterelnöki Hivatal Informatikai Kormánybiztosság (1024 Budapest, Szilágyi Erzsébet fasor 11/B., nevében és megbízásából eljár: a Miniszterelnökség Közbeszerzési és Gazdasági Igazgatóság 1055 Budapest, Kossuth tér 2-4., képviseli: dr. Cziffra Csaba jogtanácsos, továbbiakban: ajánlatkérõ) "Programiroda tevékenységének kibõvítése a kommunikációs stratégiában megfogalmazott új feladatok teljes körû megvalósítása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (2) bekezdés a), és b) pontját, ezért ajánlatkérõt 3 000 000 Ft, azaz hárommillió forint pénzbírság megfizetésére kötelezi.<br>
Kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. szeptember 25-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a Miniszterelnöki Hivatal Informatikai Kormánybiztossága marketing pr kommunikációs tevékenységének ellátása tárgyában.<br>
Ajánlatkérõ ajánlati felhívását öt cégnek küldte meg.<br>
Ajánlatkérõ a közbeszerzési eljárást lefolytatta, melynek eredményeként 2001. december 4-én szerzõdést kötött az Euroatlantic Kommunikációs és Üzleti Tanácsadó Rt.-vel.<br>
A megkötött szerzõdés alapján a szerzõdés célja az egységes kommunikációs stratégia alapján mûködõ projektiroda létrehozása, amely a kancelláriaminiszter, az informatikai kormánybiztos és az informatikai kormánybiztosság fõcsoportfõnökségének integrált kommunikációs tevékenységét tervezi, szervezi és bonyolítja.<br>
A szerzõdés III. pontja tartalmazta a vállalkozó feladatait, melyek az alábbiak voltak:<br>
- piac- és közvélemény-kutatás - stratégiai tervezés,<br>
- kreatív koncepció,<br>
- médiatervezés, vásárlás,<br>
- direkt marketing,<br>
- elektronikus nyomtatott sajtóval való kapcsolattartás,<br>
- printprodukció,<br>
- tv-produkció,<br>
- minõség-ellenõrzés,<br>
- projekt managment.<br>
A szerzõdés összegét a felek 500 M Ft + áfa összegben rögzítették.<br>
A szerzõdés IX. pontjában rögzítették, hogy a szerzõdés idõtartama a megállapodás teljesítéséig legkésõbb a megállapodás aláírásának napjától számított 2002. december 31. napjáig áll fenn.<br>
Ezen elõzményeket követõen ajánlatkérõ 2002. április 15-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja alapján a programiroda tevékenységének kibõvítése a kommunikációs stratégiában megfogalmazott új feladatok teljes körû megvalósítása tárgyában.<br>
Ajánlatkérõ ajánlattételre az Euroatlantic Rt.-t hívta fel. Ajánlatkérõ az eljárásfajta választását azzal indokolta, hogy 2001-ben már lebonyolított egy eredményes közbeszerzési eljárást, melynek eredményeként létrejött a programiroda, amely mûködése során ellátja a korábbi eljárásban meghatározott feladatokat, de a kommunikációs stratégiában megfogalmazott feladatok végrehajtása során új igényként merült fel a tevékenység kiterjesztése, újabb projektek sürgõs megvalósítása, melyhez az eredeti szerzõdéses összeg 50%-os emelése szükséges.<br>
A korábbi eljárás nyertese az Euroatlantic Rt., amely a programiroda számára megfogalmazott eredeti feladatok kizárólagos végrehajtója, ezért az eljárásban más ajánlattevõ meghívása nem célszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek fennállnak, hiszen a feladatok bõvítését és végrehajtását a korábban elfogadott koncepciónak megfelelõen és egységes módszertan alkalmazásával kell végezni. Ennek alapján aránytalan nehézség nélkül nem lehet elválasztani jelen beszerzést a korábban kötött szerzõdéstõl, illetõleg a korábbi közbeszerzési eljárás nyertes ajánlattevõ személyétõl.<br>
Ajánlatkérõ ajánlati felhívást is készített, melynek 3. a) pontjában rögzítette a beszerzés tárgyát és mennyiségét, azaz a megvalósítandó kommunikációs projektek feladatait és tartalmi kapcsolódásait a dokumentáció tartalmazza.<br>
A dokumentáció a jelen közbeszerzési eljárás tárgyaként az alábbi feladatokat határozta meg:<br>
- Info tudakozó kibõvítése, folytatása.<br>
- Marketing kommunikációs kampány az NITS népszerûsítésére.<br>
- Ember-eszköz-tartalom kiadvány tervezése, legyártása és eljuttatása a célcsoportokhoz.<br>
- Pályázatbejelentések.<br>
- Esélyt a jövõnek program folytatása, kibõvítése.<br>
- Info Byte magazinban megjelenés.<br>
- Pont hu televíziós magazinban megjelenés.<br>
- Hunnianet internetes magazinban rovat az információs társadalomról.<br>
- IKB rendezvények digitális rögzítése.<br>
- Honlap-karbantartás.<br>
- Miniszteri országjárás.<br>
- Project minõségbiztosítási rendszer.<br>
- Reklámanyagok grafikai tervezése, CD-borító.<br>
- Gyermeknapi rendezvényen információs társadalmat népszerûsítõ programok támogatása.<br>
- Teleházak ünnepélyes átadása.<br>
- Angol nyelvû e-aláírás kiadvány designja.<br>
- Információs Magyarország elektronikus tananyag designja.<br>
- E-aláírás kiadvány tervezése, legyártása és eljuttatása a célcsoportokhoz.<br>
Az ajánlati felhívás szerint a teljesítési határidõ 2002. december 31.<br>
Az ajánlati felhívás szerint az ajánlatok benyújtásának határideje 2002. április 16., ugyanezen a napon kerül sor a tárgyalás lefolytatására is.<br>
Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, az ajánlattevõ szerzõdés teljesítésére alkalmassá minõsítés, illetõleg alkalmatlanná minõsítésének szempontjait is.<br>
Az ajánlatok elbírálása a legalacsonyabb összegû ellenszolgáltatás szempontja alapján történik.<br>
Az eredményhirdetés idõpontja az utolsó ajánlati verzió beadásától számított 30 napon belül történik meg.<br>
A szerzõdéskötés idõpontja pedig az eredményhirdetést követõ 9. nap.<br>
A Döntõbizottság elnöke 2002. április 25-én kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint eljárása a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján jogszerû. Indoklásként elõadta, hogy a 2001. évben lebonyolított közbeszerzési eljárás alapján létrejött vállalkozási szerzõdés a 2001. évi piaci helyzetet tükrözi. A hírközlésrõl szóló 2001. évi XL. törvény és annak az év végén megjelent végrehajtási rendelete jelentõs mértékben alakította át a távközlési piacot és ezáltal a hazai telekommunikációs szektort. Ez pedig elõre nem tervezhetõen a programiroda mûködését is érintette. A korábbi beszerzés alapján kialakított programiroda keretei között a nyertes ajánlattevõ által létrehozott informatikai tudakozó és az Esélyt a jövõnek programok rendkívül sikeresnek bizonyultak. Mindkét program a tervezettnél nagyobb felhasználói igényt elégít ki és várható, hogy a jövõben mindkét program iránt a jelenleginél is nagyobb igény mutatkozik.<br>
A már megkezdett és az új szabályozói és piaci körülmények alapján új elemekkel bõvülõ állami info kommunikációs marketing stratégia, az elektronikus kormányzati programban elfogadott koncepciónak megfelelõen egyre szélesebb társadalmi rétegeket ér el, elõsegítve az információs társadalom elterjedését.<br>
Ajánlatkérõ ennek az állami célnak megvalósítására az új kiegészítõ beszerzési eljárás kereti között tervezi folytatni<br>
- az elektronikus demokráciát bemutató roadshow rendezvénysorozatot,<br>
- média és közterületi marketing kommunikációs kampány keretében kívánja lebonyolítani az e kormányzat és info kommunikációs eszközök használatának népszerûsítését és elterjesztését, az új piactechnológiák népszerûsítését,<br>
- felhasználók megismertetését az e társadalom új technológiákra épülõ tudásalapú követelményeivel.<br>
Ajánlatkérõ hivatkozott arra, hogy az a) pontban foglalt feltétel fennáll, mert a korábbi közbeszerzés értékének az 50%-át nem haladja meg a kiegészítõ szolgáltatás tervezett értéke.<br>
A b) és c) pontban foglalt feltétel pedig azért áll fenn, mert az elõre nem tervezhetõ okok miatt az egész beszerzés tárgyához képest teljesen új elemekkel bõvül és az új kiegészítõ elemeket gazdasági szempontból nem lehet elválasztani a korábban megkötött szerzõdéstõl.<br>
A kommunikációs stratégia megvalósítása olyan szellemi tevékenység, melynek szétválasztása esetén az egységes koncepció maradéktalanul sikeres megvalósulása nem garantálható.<br>
Ajánlatkérõ tárgyaláson nyilatkozott, hogy a korábban kötött vállalkozási szerzõdés alapján a feladatok önmagukban teljesíthetõk, azonban ekkor alapfeladatok meghatározására került sor és idõközben derült ki, hogy a felhasználók részérõl kedvezõ fogadtatást nyert, ezért kellett ezeket az alapfeladatokat továbbfejleszteni.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy a jogorvoslati eljárás kezdeményezése megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásban ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
E törvényhely akkor alkalmazható, ha elõre nem látható okból a korábban kötött szerzõdés teljesítéséhez az eredeti szerzõdésben nem szereplõ kiegészítõ szolgáltatásnak a korábbi nyertes ajánlattevõvel való elvégzése vált szükségessé, feltéve, hogy vagy az a) + b), vagy az a) + c) pontban megfogalmazott feltétel fennáll.<br>
A Döntõbizottság vizsgálta, hogy ezen feltételek jelen közbeszerzési eljárásban maradéktalanul teljesülnek-e.<br>
A 2001. december 4-én kötött megállapodás III. fejezete határozza meg 10 pontban felsorolva a szerzõdés tárgyát.<br>
A felek ellenszolgáltatásként 500 000 000 Ft + áfa összeget határoztak meg.<br>
E szerzõdésben foglaltak maradéktalanul teljesíthetõek a szerzõdés idõtartama alatt. Nem merült fel olyan szolgáltatás elvégzésének a szükségessége, amely a szerzõdés tárgyában nevesítésre nem került volna, és anélkül a szerzõdés nem teljesíthetõ.<br>
Ajánlatkérõ által sem vitatottan a szerzõdés teljesülésének idõszakában figyelemmel arra a körülményre, hogy a programok sikeresnek bizonyultak, új igények merültek fel, mely új igények teljesítéséhez ajánlatkérõ döntése alapján 250 M Ft keretösszeget biztosított.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése pedig nem alkalmazható új beszerzési igények esetén, az új beszerzési igény kielégítésére új közbeszerzési eljárás lefolytatása szükséges.<br>
Figyelemmel arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt azon feltétel nem valósult meg, hogy a megjelölt feladatok az eredeti szerzõdés teljesítéséhez szükségesek lennének, így a Döntõbizottság már érdemben nem vizsgálta, hogy a Kbt. 70. § (2) bekezdés a) + b), vagy az a) + c) pontjában foglalt feltétel megvalósul-e.<br>
A Döntõbizottság a fentiek alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított eljárása jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította és az f) pont alapján határozott a bírság kiszabásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az (5) bekezdés szerint pedig a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A hatályos költségvetési törvény alapján 2002. december<br>
31-ig a kiszabható bírság legalacsonyabb összege 1 000 000 Ft.<br>
A Döntõbizottság a bírság összegének meghatározása során a jogsértés súlyára és a beszerzés értékének magas összegére tekintettel a minimális bírság összegénél magasabb bírság kiszabását ítélte indokoltnak.<br>
A Döntõbizottság személyes bírság kiszabásáról jelen esetben nem határozott figyelemmel arra, hogy a rendelkezésre álló és becsatolt iratokból egyszemélyes felelõs vezetõ személye egyértelmûen nem volt megállapítható.<br>
A Magyar Köztársaság minisztériumainak felsorolásáról szóló 2002. évi XI. törvény 2. § k) pontja alapján ajánlatkérõ személyében jogutódlás következett be, erre tekintettel a Döntõbizottság határozatát a jogutód az Informatikai és Hírközlési Minisztérium részére is kézbesíti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 10.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>