<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5957)
</b></h2><FONT size=3><i><u></i></u><br>
Kf.III.38.079/2001/4.<br>
<br>
A Magyar Köztársaság Legfelsõbb Bírósága a dr. Berta Hubert ügyvéd (1054 Budapest, Alkotmány u. 10.) által képviselt Physio-Control Hungária Kereskedelmi Kft. (1013 Budapest, Döbrentei tér 1.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt a Fõvárosi Bíróságon 13.K.31.157/2001. számon megindított perében ugyanezen bíróság 2001. szeptember hó 21. napján kelt 13.K.31.157/2001/6. számú ítélete ellen az alperes részérõl 7. sorszámon benyújtott fellebbezés folytán a 2002. év április hó 16. napján megtartott nyilvános tárgyaláson meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi az alperest, hogy 15 napon belül fizessen meg a felperesnek 5000 (ötezer) Ft másodfokú eljárási perköltséget.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Ajka Város Önkormányzata nyílt eljárásra ajánlati felhívást tett közzé a Közbeszerzési Értesítõ 2000. szeptember 20-ai számában. A közbeszerzési eljárásban 18 ajánlat érkezett, az ajánlatkérõ az ajánlattevõket hiánypótlásra hívta fel.<br>
A felperes jogorvoslati kérelemmel fordult az alpereshez, amelynek megfelelõen az alperes 2000. december 19-én kelt D.598/15/2000. számú határozatával megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdését, ezért döntését a hiánypótlási lehetõség biztosításáig visszamenõleges hatállyal megsemmisítette.<br>
Az ajánlatkérõ 2001. január 15-én eredményt hirdetett és megállapította, hogy a közbeszerzési eljárás eredménytelen volt, majd ismételt ajánlati felhívást tett közzé a Közbeszerzési Értesítõ 2001. január 31-ei számában.<br>
Az alperes kérelemre D.598/15/2000. számú határozatát a D.598/19/2000. számú határozatával kiegészítette és megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését, mivel három ajánlattevõ esetében a hiánypótlási lehetõség biztosítására törvényes lehetõség volt.<br>
A felperes kérelmére az alperes 2001. február 8-án kelt D.56/5/2001. számú határozatával az ajánlatkérõ által kezdeményezett ismételt közbeszerzési eljárást felfüggesztette, majd 2001. február 16-án kelt D.56/9/2001. számú határozatával a felperes jogorvoslati kérelmét elutasította. Álláspontja szerint az ajánlatkérõnek lehetõsége volt a hiánypótlást követõen a három ajánlat érvényességének vizsgálatára, illetõleg az érvényes ajánlatokat elbírálva kihirdetheti az eljárás nyertesét, vagy úgy dönthet, hogy nem biztosít lehetõséget a hiánypótlásra, és ezáltal valamennyi ajánlat érvénytelenségét kimondja.<br>
A felperes keresetet nyújtott be az alperes határozatának bírósági felülvizsgálata iránt.<br>
Az elsõfokú bíróság a felperes keresetét alaposnak találta, az alperes D.56/9/2001. számú határozatát hatályon kívül helyezte és az alperest új eljárásra kötelezte. Az elsõfokú bíróság ítéletének indokolásában kifejtette, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése alapján az ajánlatkérõ köteles az ajánlatokat elbírálni, kivéve, ha elõre nem látható ok következtében lényeges körülmények változása miatt a szerzõdés megkötésére, illetõleg szerzõdés megkötése esetén a teljesítésre nem lenne képes. Az elsõfokú bíróság álláspontja szerint a hiánypótlás biztosítását követõen az ajánlatkérõ már nincs abban a helyzetben, hogy a döntésétõl utóbb elálljon, a jogszerû hiánypótlás folytán rendelkezésre álló három ajánlatot a Kbt. fent idézett rendelkezése alapján el kellett volna bírálnia.<br>
Az alperes fellebbezést nyújtott be az elsõfokú bíróság ítélete ellen, az ítélet megalapozatlanságára hivatkozással. Az alperes álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdésének megfelelõen az ajánlatkérõ részére fennáll a jogosultság, hogy az általa, a Kbt. 44. és 46. § szerinti körben hiányosnak ítélt ajánlatokra hiánypótlási lehetõséget biztosítson, vagy ne biztosítson. Az elbírálásban csak érvényes ajánlatok vehetnek részt. Az ajánlatkérõ az ajánlatok érvényessé válása érdekében teszi lehetõvé a hiánypótlást. Amíg az érvényesség kérdése nem tisztázott, addig nem áll fenn az ajánlatkérõnek az ajánlatok elbírálására vonatkozó kötelezettsége.<br>
A felperes a fellebbezésre elõterjesztett ellenkérelmében az elsõfokú bíróság ítéletének helybenhagyását kérte. Az alperes D.598/19/2000. számú kiegészítõ határozatában egyértelmûen megállapította, hogy három elbírálható ajánlat érkezett, tekintettel arra, hogy a hiánypótlásra vonatkozó jogszerû döntést a Döntõbizottság nem semmisítette meg. Ezzel az állásponttal és az alperes gyakorlatával is ellentétes a sérelmezett alperesi határozatban kifejtett döntés.<br>
A fellebbezés nem alapos.<br>
A Legfelsõbb Bíróság a fellebbezési eljárás során megállapította, hogy az elsõfokú bíróság helyesen feltárt tényállásból mindenben megfelelõ jogi következtetést vont le.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben az összes ajánlattevõ számára azonos feltételekkel, legfeljebb 10 napos határidõt biztosíthat a 44. és 46. § szerinti igazolás, vagy nyilatkozat utólagos csatolására, formai hiányosságainak pótlására.<br>
Az alperes 2000. december 19-én kelt D.598/15/2000. számú, valamint a D.598/19/2000. számú kiegészítõ határozata szerint az alperes álláspontja az volt, hogy három ajánlattevõ kivételével a hiánypótlás elrendelése jogszabálysértõ volt. Mindebbõl egyenesen következik, hogy három ajánlattevõ a hiánypótlás után formailag érvényes ajánlatot tett, amely megfelel az alperes pályázati felhívásának.<br>
Az elsõfokú bíróság helyesen hivatkozott a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdésére amely szerint az ajánlatkérõ köteles az ajánlatokat elbírálni, a törvényben meghatározott kivételektõl eltekintve. Jelen ügyben kivételek a nem vitatott tényállás szerint nem állnak fenn, ezért az ajánlatkérõ három érvényes ajánlat elbírálását köteles elvégezni.<br>
A Legfelsõbb Bíróság osztja az elsõfokú bíróságnak azon álláspontját is, amely szerint a hiánypótlási felhívás kibocsátása után az ajánlatkérõ már nincs is abban a helyzetben, hogy a felhívására beérkezett hiánypótlástól eltekintsen, és a hiánypótlási felhívás következtében kiegészített ajánlat elbírálását elutasítsa.<br>
Ezt az álláspontot támasztja alá a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. §-</a>ának (6) bekezdésében foglalt rendelkezés is, amely szerint az ajánlatkérõ köteles meggyõzõdni arról, hogy a hiánypótlást követõen benyújtott ajánlati példányok tartalma megegyezik-e az eredeti ajánlatok tartalmával. Az eredeti ajánlati példányt csak akkor lehet figyelembe venni, ha eltérés állapítható meg, vagy ha a hiánypótlást nem teljesítették. Hiánypótlás lehetõvé tétele esetén már csak a Kbt. 43. §-ának (6) bekezdésében meghatározott esetekben lehet az eredeti ajánlat alapján elbírálni az érvénytelenséget.<br>
A fent kifejtettek alapján a Legfelsõbb Bíróság az elsõfokú bíróság érdemben helyes ítéletét a Pp. 253. § (2) bekezdése alapján helybenhagyta.<br>
A felperes fellebbezési eljárási perköltségének viselésére kötelezte a Legfelsõbb Bíróság az alperest a Pp. 78. § (1) bekezdése alapján.<br>
Az alperes az illetékekrõl szóló 1990. évi XCIII. törvény 5. §-a értelmében teljes személyes illetékmentességben részesül, ezért a fellebbezési eljárási illetéket az állam viseli.<br>
<br>
Budapest, 2002. április 16.<br>
<br>
Dr. Kozma György s. k.,	Dr. Madarász Gabriella s. k.,<br>
tanácselnök	elõadó bíró<br>
<br>
Dr. Kárpáti Zoltán s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>