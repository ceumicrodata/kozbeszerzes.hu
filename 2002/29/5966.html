<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5966)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.281/10/2002.<br>
<br>
Tárgy: a Minõségi Szabó Ruhaipari Kft. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Szikszai Júlia jogtanácsos által képviselt Minõségi Szabó Ruhaipari Kft. (5000 Szolnok, Várkonyi tér 20., a továbbiakban: kérelmezõ) jogorvoslati kérelmét - melyet a HM Beszerzési és Biztonsági Beruházási Hivatal (1475 Budapest, Pf. 163, a továbbiakban: ajánlatkérõ) nõi és férfi méret utáni katonai egyenruházati termékek gyártása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. február 20-án megjelent számában a rendelkezõ részben megjelölt beszerzésre.<br>
A felhívás 11. a) pontja az ajánlattevõk pénzügyi, gazdasági és mûszaki alkalmassága igazolására kért adatok és tények között elõírta az ajánlattevõ fizetési kötelezettségei teljesítésének minõsítésére, az elmúlt 1 évben való sorban állásra, a 2001. évi számlaforgalomra vonatkozó pénzintézeti nyilatkozat, az elõzõ 2 év jelen közbeszerzés tárgyával azonos vagy azzal rokon jelentõs szállításairól szóló ajánlattevõi nyilatkozat csatolását.<br>
A 11. b) pontban kikötötte, hogy alkalmatlannak minõsíti a szerzõdés teljesítésére azt az ajánlattevõt, melynek 2001. évi számlaforgalma nem éri el a 8 számjegyet, fizetési kötelezettségei teljesítésének minõsítése negatív, volt 1 hónapot meghaladóan sorban álló tétele, valamint nem tud bemutatni az utóbbi 2 évre vonatkozóan a jelen közbeszerzés tárgyára vagy azzal rokon szállításra legalább 2 referenciát.<br>
A hiányok pótlására a felhívás lehetõséget biztosított.<br>
Ajánlatkérõ az ajánlatok elbírálására a legalacsonyabb ellenszolgáltatás elbírálási szempontot választotta.<br>
A 15. pont szerint az eredményhirdetés idõpontja az ajánlatok bontásától számított 25. nap 10.00 óra, a szerzõdéskötésé pedig az eredményhirdetést követõ naptól számított 10. nap 10.00 óra.<br>
Az ajánlattételi határidõre, április 2-re a kérelmezõ és a Texcon 2000 Kft. nyújtott be ajánlatot.<br>
Ajánlatkérõ április 12-én faxlevél útján a Texcon Kft.-t a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § szerinti egyes igazolások és nyilatkozat április 26-ig történõ csatolására hívta fel, a hiánypótlásra felhívó levelet kérelmezõnek is megküldte.<br>
A hiánypótlás miatt elhalasztott május 3-án tartott eredményhirdetésen ajánlatkérõ a Texcom Kft. 91 809 000 Ft-os ajánlatát hirdette ki nyertesnek, második legkedvezõbb ajánlatnak pedig a kérelmezõ 104 122 300 Ft-os ajánlatát.<br>
A közbeszerzési eljárás lefolytatására megbízott ajánlattevõt a megbízó szerv parancsnoka május 10-én tájékoztatta, hogy a szolgáltatás beszerzésére biztosított költségkeretet átcsoportosította más célú beszerzésre, erre tekintettel kérte a közbeszerzési eljárás megszüntetését. Ajánlatkérõ erre tekintettel május 10-én értesítette a nyertest, hogy a szerzõdés megkötésére képtelenné vált. Május 13-án kérelmezõvel is közölte, hogy sem a nyertessel, sem vele nem köt szerzõdést.<br>
Kérelmezõ május 17-én jogorvoslati kérelmet terjesztett elõ a Döntõbizottsághoz.<br>
Sérelmezte ajánlatkérõ eljárást lezáró döntését, álláspontja szerint alkalmatlan ajánlattevõ lett az eljárás nyertese. A Texcom Kft. 2001. évben történt alakulására tekintettel nem igazolhatta a felhívásban elõírt idõszakra nézve alkalmasságát - dolgozóinak alacsony létszáma nem is teszi alkalmassá a szerzõdés teljesítésére.<br>
Sérelmezte, hogy ajánlatkérõ 14 napos határidõt biztosított a hiánypótlásra a Kbt. vonatkozó rendelkezésében elõírttal szemben, valamint nem jelölte meg konkrétan a pótolandó hiányokat.<br>
Kifogásolta, hogy ajánlatkérõ nem kért magyarázatot az õ ajánlatához képest jóval alacsonyabb, a nyertes által ajánlott árra nézve.<br>
Kérte ideiglenes intézkedésként a szerzõdéskötés megtiltását, a kérelme szerinti jogsértések megállapítását, az eljárást lezáró döntés megsemmisítését, valamint ajánlatkérõ kötelezését az igazgatási szolgáltatási díj és 150 000 Ft jogtanácsosi munkadíj megtérítésére. Kérte továbbá tárgyalás kitûzését.<br>
Kiegészítõ kérelmében kifogásolta, hogy ajánlatkérõ nem közölte vele a szerzõdés teljesítésére képtelenné válása okát.<br>
A jogorvoslati eljárásban június 11-én tartott tárgyaláson az ideiglenes intézkedés iránti kérelmét visszavonta. Közölte, hogy jogorvoslati kérelmét fenntartja, a közbeszerzési eljárás szabálytalanságainak ténye akkor is fennáll, ha abban nem kerül sor szerzõdéskötésre. Kérelmét kiegészítve kifogásolta, hogy ajánlatkérõ a közbeszerzési eljárás folyamán végig csak fax útján tartotta az ajánlattevõkkel a kapcsolatot.<br>
Ajánlatkérõ a május 23-án kelt beadványában elsõdlegesen a jogorvoslati eljárás megszüntetését kérte "okafogyottság" címén. Elõadta, hogy a beszerzés pénzügyi fedezete elvonásra került, a nyertessel nem fog szerzõdést kötni, e tényrõl ajánlattevõket értesítette. Másodsorban részben elkésettségre, részben megalapozatlanságra hivatkozott.<br>
Közölte, hogy a hiánypótlással kapcsolatos kifogás elkésett, a hiánypótlási felhívás tartalmáról kérelmezõ az április 12-én faxon megküldött levélbõl értesült, az azt kifogásoló kérelmet a 15 napos jogvesztõ határidõn túl terjesztette elõ. Egyébként pedig a hiánypótlás 6 munkanapon belül beérkezett hozzá.<br>
A nyertes alkalmatlanságának megállapítására vonatkozó kérelemre elõadta, hogy a nyertes a kiírásnak megfelelõen igazolta alkalmasságát, nem volt oka megkérdõjelezni azok valóságtartalmát.<br>
A nyertes ajánlati ára nem irreálisan alacsony.<br>
A Texcon Kft. észrevételében kérte a jogorvoslati elutasítását. Elõadta, hogy a cég 1999. május 23-án került bejegyzésre, fõ tevékenysége munka- és felsõruházat gyártása, számlaforgalma több mint 8 számjegyû, az elmúlt két évre megfelelõ referenciát igazolt, dolgozóinak létszáma, eszközállománya a feladat teljesítésére elegendõ.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy az adott tényállás mellett kérelmezõnek nem áll fenn orvoslásra szoruló jogsérelme.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A 79. § (3) bekezdése így rendelkezik: "A kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti."<br>
A 80. § (4) bekezdése elõírja: "Ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye."<br>
A Döntõbizottságnak a jogorvoslati kérelem elbírálásához azt kell eldöntenie, hogy sérült-e a közbeszerzési eljárásban a kérelmezõ joga, vagy jogos érdeke.<br>
Ajánlatkérõ május 3-án a Texcon 2000 Kft.-t hirdette ki nyertesnek, vele kellett volna megkötnie a szerzõdést május 14-ig. Május 10-én a közbeszerzés pénzügyi fedezetét biztosító szervezettõl ajánlatkérõ olyan értelmû értesítést kapott, hogy a fedezet elvonásra került. Ily módon a beszerzés meghiúsult, jogi hatását tekintve olyannak kell tekinteni, mintha a közbeszerzési eljárás lefolytatása nem történt volna meg. Ezáltal jelentõségüket vesztették a közbeszerzési eljárásban ténylegesen, vagy kérelmezõ által felmerülni vélt jogsértések. A kérelmezõ jogorvoslati kérelmében sérelmezett ajánlatkérõi magatartások jogsértésként való megállapítása a kérelmezõ gazdasági helyzetére semmiféle kihatással nem lenne, mert mint ahogy a nyertessel, vele sem tudná ajánlatkérõ a szerzõdést a beszerzés tárgyára megkötni.<br>
A kialakult helyzetben kérelmezõ jogát, vagy jogos érdekét nem érinti, hogy ajánlatkérõ a közbeszerzési eljárásban a Texcon Kft. részére milyen határidõvel biztosított hiánypótlási lehetõséget, milyen pontossággal határozta meg a pótlandó dokumentumok körét, kért-e magyarázatot a Texcon Kft.-tõl az ajánlati ár összegére nézve, a nyertes alkalmas-e a szerzõdés teljesítésére.<br>
A Döntõbizottság megállapította, hogy nem áll fenn a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében rögzített, a jogorvoslati kérelem elõterjesztésére alanyi jogosultságot teremtõ feltétel, ezért a jogorvoslati kérelmet elutasította.<br>
Kérelmezõ kiegészítõ kérelmében kifogásolta, hogy ajánlatkérõ vele nem közölte a szerzõdés teljesítésére való képtelenné válása okát.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(3) bekezdése így rendelkezik: "Az ajánlatkérõ az 59. § (1) bekezdése szerinti szervezettel (személlyel) szemben csak abban az esetben mentesül a szerzõdés megkötésének kötelezettsége alól, ha az eredményhirdetést követõen - általa elõre nem látható ok következtében - beállott körülmény miatt a szerzõdés teljesítésére nem képes."<br>
A rendelkezés értelmében ajánlatkérõnek csak a nyertessel szemben áll fenn indokolási kötelezettsége a szerzõdéskötés meghiúsulására nézve. Csak a nyertes érdekét sérti a szerzõdéskötés elmaradása, ezért csak neki tartozik magyarázattal ajánlatkérõ.<br>
A Döntõbizottság megállapítja, hogy ajánlatkérõ nem követett el jogsértést azáltal, hogy kérelmezõvel nem ismertette a szerzõdéskötés meghiúsulásának okát, ezért a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 80. § (4) bekezdése szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. június 13.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>