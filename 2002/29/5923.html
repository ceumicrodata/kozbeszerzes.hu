<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (5923)
</b></h2><FONT size=3><i><u></i></u><br>
<br>
13.K.32.941/2001/3.<br>
<br>
A Fõvárosi Bíróság a dr. Molnár Dénes ügyvéd (7621 Pécs, Király u. 22.) által képviselt Pécsi Tudományegyetem (7633 Pécs, Szántó K. J. u. 1/B.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.544/9/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLET-et:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 5000 (ötezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ a 2001. június 20-án közzétett ajánlati felhívásával a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján nyílt közbeszerzési eljárást indított 1 db ESI tömegspektrométer-készülék, 1 db legfeljebb 240 E Ft komplett vezérlõ-számítógép és 1 db nitrogéngáz-generátor beszerzésére.<br>
Az ajánlati felhívás 3. c) pontja szerint tételenként (készülékre, számítógépre és a generátorra külön-külön) részajánlat tétele megengedett volt.<br>
A felperes az ajánlati felhívás 13. a)-b) pontjában meghatározta, hogy az ajánlatokat az összességében legelõnyösebb ajánlat kiválasztásának szempontja alapján bírálja el 1-tõl 10-ig terjedõ pontszámokkal az alábbi részszempontok és súlyszámok figyelembevételével:<br>
részszempontok	súlyszámok<br>
- szakmai igényekhez leginkább illeszkedõ mûszaki jellemzõk	35<br>
- ajánlati ár	30<br>
- garancia	10<br>
- szervizszolgáltatás	10<br>
- késedelmi, meghiúsulási kötbér	10<br>
- fizetési feltételek	5<br>
A felperes a tömegspektrométerrel szemben támasztott mûszaki elvárásait az ajánlati dokumentáció V. fejezetében határozta meg, elõírva azt, hogy a készülék alkalmas legyen a kutatási célként megjelölt karnitin észterek nagy sorozatú kavantitatív meghatározására humán szövetekben (pl. vérplazma stb.) Elõírta továbbá, hogy hasonló típusú készüléken végzett kamitin-észter-meghatározásokról a tudományos irodalomban fellelhetõ referencia szükséges, határozott elsõbbséget élvez az új kifejlesztésû készülék (2000-2001. évi modellek).<br>
A dokumentáció V. fejezetében a felperes nyolc pontban sorolta fel, hogy a készüléknek milyen tulajdonsággal kell rendelkeznie, továbbá öt adatot közölt a készülék által teljesítendõ követelményekre (tömegtartomány, scan rate stb.) nézve.<br>
A dokumentáció 2. számú ajánlati ûrlapja "Ismertetés" rovatában a felperes kikötötte: részletesen ismertetni kell a termék típusát, a gyártó nevét, az európai országokat, amelyekben van forgalmazási engedélye, az elsõ forgalmazás évét, a lényeges továbbfejlesztés évét, mûszaki és minõségi színvonalát, az alapárban meglévõ tartozékok felsorolását, az esetlegesen különleges csatlakoztatás technikai leírását és anyagköltségét.<br>
A részletes ismertetés az ajánlat minõségi színvonalának emelése érdekében olyan legyen, hogy a bírálóbizottság minét több információt kapjon a megajánlott termékrõl. Részletes ismertetni kell a termék paramétereit, összehasonlítva az V. fejezetben felsorolt mûszaki, technikai elvárásokkal. Az összes olyan adatot és körülményt ismertetni kell, mely az ajánlat nyertessé válása érdekében kívánatos lehet. Ismertethetõ olyan mûszaki és minõségi jellemzõ is, mely nem nyert konkrét meghatározást, azonban az ajánlatot minõsége szempontjából emeli.<br>
Az Applera International Inc. ajánlattevõ kérdést tett fel a felpereshez a dokumentáció V. fejezetében közölt mûszaki leírások és az elsõ bírálati részszempont szerinti szakmai igények azonosságáról. A felperes válaszában közölte, hogy az V. fejezetben leírtak azokat a szakmai igényeket jelentik, amelyekhez az ajánlat tárgyának illeszkednie kell. A nitrogéngáz-generátor leírását nem részletezték, a tömegspektrométerrel kívánják együtt használni, ezért értelemszerûen ahhoz való kacsolhatóságát és a generátor mûködtethetõségét alapvetõen meghatározzák a tömegspektrométernél leírt tulajdonságok.<br>
Az ajánlattételi határidõben az Applera International Inc., a Laborexport Kft. és a Mikromass B.V. nyújtotta be ajánlatát.<br>
Az ajánlatok bontásáról 2001. július 3-án felvett jegyzõkönyv rögzítette, hogy az alapmûszerre és a nitrogéngáz-generátorra mindhárom ajánlattevõ, a számítógépre a Mikromass B.V. (alapmûszerrel együtt) és az Applera International Inc. tett ajánlatot.<br>
A 2001. augusztus 29-én tartott eredményhirdetésen a felperes a három tétel tekintetében a Mikromass B.V. ajánlatát hirdette ki nyertesnek.<br>
Az eljárásról készült összegzésben a felperes tételenként indokolta az ajánlatok értékelését. A tömegspektrométerre adott 3 ajánlat tekintetében az alábbiakat állapította meg:<br>
- az Applera Kft. régebbi (a továbbfejlesztést a pályázati anyag nem részletezi), míg a másik két ajánlattevõ a legújabb fejlesztésû készülékeket ajánlotta meg, melyek érzékenysége messze meghaladja az Applera által megajánlottét,<br>
- az Appiera Kft. ajánlotta a legalacsonyabb árat, a Laborexport Kft. nagyobb eltéréssel a legmagasabbat,<br>
- a garancia szempontjából az Applera ajánlata a legjobb,<br>
- szervizszolgáltatásban a Mikromass és a Laborexport azonos szintû, míg az Applera jogelõdjének tevékenységérõl az ajánlatkérõnek negatív tapasztalata van,<br>
- késedelmi, meghiúsulási kötbérre az Applera Kft. adta a legkedvezõbb ajánlatot, míg a Laborexport nem adott ajánlatot meghiúsulási kötbérre,<br>
- a legkedvezõbb fizetési feltételeket az Applera Kft. ajánlotta, a másik két ajánlattevõ ajánlata azonos szintû.<br>
Összesítve: a nyertes ajánlat a Mikromass B.V. (számítógép árával csökkentett) 77 960 000 Ft összegû, L.S. egyezmény kedvezményével figyelembe vett ajánlata.<br>
A számítógépre vonatkozó 2 ajánlat értékelésére az összegzés az alábbiakat tartalmazta:<br>
- a két ajánlatban azonos szintûek a mûszaki jellemzõk,<br>
- az ajánlati árat a Mikromass külön nem jelölte meg, azt a tömegspektrométer árában adta meg, ezért a kiírás szerinti 240 ezer Ft-ot értékelték magasabb árként,<br>
- az értékelés további szempontjai a tömegspektrométernél leírtaknak megfelelõek.<br>
Összesítve: a nyertes ajánlat a Mikromass B.V. 240 000 Ft (ajánlatkérõ által számított) összegû, L.S. egyezmény kedvezményével figyelembe vett ajánlata.<br>
A nitrogéngáz-generátorra adott 3 ajánlat értékelését az ajánlatkérõ az alábbiakkal indokolta:<br>
- a Mikromass által megajánlott típus és mûszaki paraméterek, valamint az elõállított gáz tisztasága a legmegfelelõbb az ajánlatkérõ igényének,<br>
- a Laborexport adta a legkedvezõbb árajánlatot, az Applera közel kétszereséért szállítaná a terméket,<br>
- az értékelés további szempontja a tömegspektrométernél leírtaknak megfelelõek.<br>
Összesítve: a nyertes ajánlat a Mikromass B.V. 2 800 000 Ft összegû, L.S. egyezmény kedvezményével figyelembe vett ajánlata.<br>
Az Applera International Inc. (kérelmezõ) 2001. szeptember 4-én jogorvoslati kérelmet nyújtott be az alpereshez, kérve a jogsértés megállapítását és az eljárást lezáró ajánlatkérõi döntés megsemmisítését.<br>
Elõadta, hogy az ajánlatkérõ nem az összességében legelõnyösebb ajánlatot minõsítette nyertesnek, álláspontja szerint mindegyik részszempontból az õ ajánlata volt a legelõnyösebb. Kifogásolta, hogy az összegzésbõl nem állapítható meg, hogy az elsõ bírálati részszempontból az ajánlatkérõ milyen tartalmi elemeket vett figyelembe, a kérdésre kapott válaszból következõen az õ ajánlata illeszkedik leginkább az V. fejezetben meghatározott szakmai igényekhez.<br>
Kifogásolta továbbá, hogy az ajánlatkérõ a szervizellátottság részszempontból az õ jogelõdjének tevékenységérõl szerzett negatív tapasztalatára hivatkozással adott részére 3 pontot, szemben a másik két ajánlattevõ 10-10 pontjával, sérelmezte, hogy az ajánlatkérõ nem nyilvánította érvénytelennek a Laborexport Kft. ajánlatát annak ellenére, hogy nem tett ajánlatot a meghiúsulási kötbérre.<br>
A felperes a jogorvoslati kérelem elutasítását indítványozta. Elõadta, hogy az általa meghatározott igényekhez leginkább illeszkedõ készülékre adott ajánlatot hirdette ki nyertesnek, az igények körébe beleértendõk a tudományos igények is. A kérelmezõ nem vette figyelembe a tudományos igényeket, az ajánlatkérõ által követett nemzetközi tudományos trendeket. A kérelmezõ által ajánlott készülék 1998. évben került forgalmazásra, a készülék azóta történt szakmai továbbfejlesztésére vonatkozóan az ajánlata nem tartalmazott információt. A nyertes készülék 1999 szeptemberében került piaci forgalmazásra, 2001-ben konstrukcionálisan lényegesen továbbfejlesztésre került. A kérelmezõ jogelõdjének tevékenységérõl szerzett tapasztalatait azért vette figyelembe a szervizszolgáltatás részszempontnál, mert a kérelmezõ és a jogelõd cég személyi és eszközállománya azonos, így nyilvánvalóan hasonló a tevékenységük is. A Laborexport Kft.-vel kapcsolatos kérelmezõi kifogást valótlannak tartotta, mivel a Kft. a meghiúsulási kötbérre adott ajánlatot, csak éppen "0" összegben.<br>
Az alperes a 2001. szeptember 28-án kelt D.544/9/2001. számú határozatával a jogorvoslati kérelemnek részben helyt adva megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és a 61. § (1) bekezdését, és a jogsértések miatt az ajánlatkérõt 1 000 000 Ft bírság megfizetésére kötelezte.<br>
Az alperes vizsgálta az ajánlatkérõ értékelését abból a szempontból, hogy az adott pontszámok mennyiben állnak arányban az ajánlatok tartalmával, az ezzel kapcsolatos megállapításait a határozat indokolásában ismertette.<br>
Az elsõ részszempontnál ( mûszaki jellemzõk ) az alperes elfogadta az ajánlatkérõ indokait. Rámutatott arra, hogy a dokumentáció V. pontja elsõ bekezdésében meghatározott beszerzési cél a humán szövetekben karnitin észterek nagy sorozatú kavantitatív meghatározása volt, ezt a célt az ajánlatkérõ a nyertes által ajánlott készüléknek a kérelmezõéhez képest elõnyösebb tulajdonságai révén tudja megvalósítani. Az ajánlatkérõ számára nem jelenti a beszerzési cél realizálását egy olyan készülék megvásárlása, amelyik árban kedvezõbb ugyan, de nem felel meg a kísérleteivel szemben támasztott tudományos elvárásnak.<br>
A második bírálati részszempontnál (ajánlati ár) az alperes megállapította, hogy az ajánlatkérõ a kérelmezõ a 68 517 500 Ft ajánlati árára 10 pontot, a nyertes a 77 960 000 Ft ajánlati árára 9 pontot, a Laborexprt Kft. a 93 780 000 Ft ajánlati árára 7 pontot adott. Az alperes a három ajánlati ár arányosítása után a nyertesnek 8,8 pontot, a Laborexport Kft.-nek 7,3 pontot látott adhatónak. Az ajánlatkérõ által végzett kerekítéssel kapcsolatban megjegyezte, hogy az befolyással lehet akár a nyertességre is.<br>
A harmadik részszempontnál (garancia) az alperes azt állapította meg, hogy e részszempontra adott ajánlatára a kérelmezõ 10 pontot, a nyertes és a Laborexport Kft. 9-9 pontot kapott az ajánlatkérõtõl. E körben az alperes elfogadta a kérelmezõ azon kifogását, hogy az általa vállalt 18 hónapos garancia 50%-kal hosszabb a másik két ajánlatban foglalt 12-12 hónapos garanciánál, amelyet a részére adott 1 pont elõny nem fejez ki. Az alperes rámutatott arra, hogy az ajánlott garancia annál kedvezõbb, minél hosszabb idõtartamú, így megfelelõ arányosítás mellett a kérelmezõ részére 10 pont, a másik két ajánlattevõ részére 5-5 pont jár.<br>
A negyedik részszempontnál (szervizszolgáltatás) sem fogadta el az alperes az ajánlatkérõ pontozását, ill. annak indokát. Utalt arra, hogy egy adott ajánlattevõt saját referenciái, valamint a cégismertetõjében foglalt egyéb adatok alapján, és nem a jogelõdje tevékenységérõl szerzett negatív tapasztalatok alapján kell megítélni. A kérelmezõ a másik két ajánlattevõnél kedvezõbb ajánlatot tett, így részére 10, a másik két ajánlattevõ részére 8-8 pont jár.<br>
Az ötödik részszempontnál (késedelmi, meghiúsulási kötbér) az alperes nem értett egyet a kérelmezõ azon elõadásával, hogy a Laborexport Kft. ajánlatát érvényetlennek kellett volna nyilvánítani. Hivatkozott arra, hogy a kötbér mértéke megadásának hiánya tartalmilag "0" mértékû vállalást jelent, így e ténynek az értékelésnél nincs jelentõsége. Erre a részszempontra a kérelmezõ 10, a nyertes 9, a Laborexport Kft. 4 pontot kapott.<br>
A hatodik részszempont (fizetési feltételek) pontozását a kérelmezõ nem vitatta, erre a kérelmezõ 10, a nyertes és a Laborexport Kft. 8-8 pontot kapott.<br>
Az alperes megállapította, hogy az ajánlatkérõ az ajánlati ár, a garancia és a szervizszolgáltatás bírálati részszempontokból nem az ajánlatok tartalmi elemeit tükrözõen végezte az ajánlatok értékelését, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. Ennek ellenére az ajánlatkérõ eljárást lezáró döntése helytálló volt, az általa nyertesként kihirdetett ajánlattevõ elsõsége változatlan maradt.<br>
Az alperes helyt adott a kérelmezõ azon kifogásának, hogy az eljárásról készült összegzésbõl - a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésben foglalt elõírás ellenére - nem állapítható meg az ajánlatkérõ értékelésének indoka. Az ajánlatkérõ a szakmai igényekhez leginkább illeszkedõ mûszaki jellemzõk részszempont indokaként mindössze a készülék érzékenységére és annak fejlesztési stádiumára utalt, nem ismertette a vizsgálat tárgyát képezõ további bírálati elemekhez kapcsolódó megállapításait. Rámutatott arra, hogy az összegzés a közbeszerzési eljárások egyik meghatározó dokumentuma, annak alapján gyõzõdhetnek meg az ajánlattevõk az értékelés helytállóságáról, jogorvoslati igényük esélyeirõl.<br>
A felperes keresetet terjesztette elõ az alperes határozatának bírósági felülvizsgálata iránt, vitatva az általa alkalmazott módszerétõl eltérõ alperesi értékelés helyességét és a határozatban megjelölt jogszabályi rendelkezések megsértését.<br>
Elõadta, hogy az ajánlati ár részszempontra adott pontszámok kerekítésével nem sértette meg a Kbt. elõírásait, mert azok között nincs kerekítést tiltó szabály. Az alperes által elvégzett módosított (nem kerekített) értékelés nem változtatott a nyertes személyén, a kerekítéssel tehát nem sértették meg a pontozás arányosságát, az nem torzította az eredményt.<br>
A garancia részszempontnál az alperes matematikai alapú értékelésével azért nem értett egyet, mert a beszerzendõ készülékek meghibásodásának elõfordulási ideje az üzembe helyezés utáni elsõ pár hónap. Erre figyelemmel a 18 hónap garancia nem tekinthetõ 50%-kal jobb vállalásnak a 12 hónap garanciához képest, valójában csak minimális elõnyt jelent, éppen az alperesi értékelés vezet torz eredményre.<br>
A szervizszolgáltatás részszempontnál továbbra is indokoltnak tartotta azt a véleményét, hogy a jogelõd cégtõl csak nevében különbözõ, de szervizhátterében, személyi és eszközkapacitásában megegyezõ kérelmezõi cég ajánlatának értékelésekor a jogelõd cég tevékenységérõl szerzett negatív tapasztalatoktól nem vonatkoztathattak el, ezt a pontozáskor indokoltan vették figyelembe.<br>
A felperes kifejtette, hogy az eljárásról készült összegzésben a készülék azon jellemzõire - a készülék érzékenységére és annak fejlesztési stádiumára - utaltak, amelyek alapján a szakmai pontszámokat kialakították, ez a két jellemzõ foglalja magába és kifejezi az értékelés során figyelembe vett mûszaki paramétereket. Hivatkozott arra, hogy a berendezés érzékenysége nem egy számszerûen kifejezhetõ technikai adat, hanem a berendezésnek az általuk jelzett célra való alkalmazhatóságának kifejezõje, így magába foglalja azokat a mûszaki elõnyöket, amelyek következtében a nyertes ajánlattevõ készülékét magasabb pontszámmal értékelték. A 2001. évi fejlesztés sem pusztán azt a tényt fedi, hogy az adott berendezésen az adott évben fejlesztést hajtottak végre, a pontozás a fejlesztés tényleges mûszaki tartalmának a számukra jelentett fontosságával áll arányban.<br>
A felperes hivatkozott arra is, hogy az alperes által adott módosított pontozás nem változtatta meg az eljárás eredményét, nem kérdõjelezi meg eljárásuk tisztaságát és korrektségét, így az esetleges jogsértés sem indokolja a bírság kiszabását.<br>
Az alperes - fenntartva a határozatában foglaltakat - a kereset elutasítását kérte. Elõadta, hogy nem a kerekítés tilalma miatt változtatta meg a felperesi pontszámokat, és csupán utalt arra, hogy a kerekítés nem megfelelõ alkalmazása az eredmény torzulásához vezethet. A felperes a kerekítést matematikailag helyesen végezte, de a magas súlyszám miatt a 0,2 pont 6 pontot jelentett a nyertes javára, és 9 pontot a Laborexport Kft. hátrányára. A garancia részszempontnál álláspontja változatlan maradt, eszerint a felperesnek elõnyként kellett volna értékelnie a hosszabb tartamú garanciát. Ettõl az értelmezéstõl a felperes csak akkor térhetett volna el, ha a kiírásban kifejezetten utal arra, hogy számára csak az elsõ két hónapra vállalt garancia bír fontossággal. A felperes azon értékelése, hogy a jogelõdnél szerzett negatív tapasztalatok a kérelmezõ hátrányára szolgálnak, szubjektív, az ajánlatkérõ az értékelésnél mindig csak az adott ajánlatot tevõ cég referenciáiból indulhat ki, azokat ellenõrizheti, de nem indulhat ki egy másik cég adataiból. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megsértésévei kapcsolatban utalt arra, hogy a felperes nyilatkozataiból kitûnõen a felperes a mûszaki jellemzõk részszempontnál nemcsak a berendezés érzékenységét és fejlesztési stádiumát értékelte, hanem egyéb jellemzõit is, amelyekrõl az összegzésben nem adott tájékoztatást.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak abban a kérdésben kellett állást foglalnia, hogy a felperes az eljárása során megsértette-e a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és 61. § (1) bekezdését és ettõl függõen fennáll-e bírságfizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése értelmében ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló - a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó - részszempontokat,<br>
b) a részszempontonként az azok súlyát meghatározó - részszempont tényleges jelentõségével arányban álló - szorzószámokat (a továbbiakban: súlyszám),<br>
c) az ajánlatok részszempont szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell.<br>
Az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére figyelemmel az ajánlati felhívásban meghatározott részszempontok alapján kell az ajánlatkérõnek az ajánlatok értékelését elvégeznie. A Kbt. 34. § (3) bekezdés c) pontjában foglaltak alapján az ajánlati felhívásban az ajánlatkérõ köteles meghatározni az ajánlatok részszempont szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos. A Kbt. valóban nem tiltja a pontszámok kerekítését, jelen esetben azonban nem kétséges, hogy az ajánlati ár részszemponthoz tartozó 30-as súlyszáma a kismértékû pontkülönbség esetén is egy jelentõs súlyozott pontszám-különbséget eredményezett, amely valóban nem állt arányban az árajánlatok közötti eltérésekkel.<br>
A bíróság a garancia részszempont értékelésével kapcsolatban is az alperesi álláspontot osztotta. Nem vitatható, hogy általános esetben a hosszabb idõre vállalt garancia elõnyösebb a rövidebb idejû vállalásnál, és ennek az ajánlatokra adott pontszámokban is megfelelõen ki kell fejezõdnie. Jelen esetben a felperes ettõl az általános értékelési elvtõl csak abban az esetben térhetett volna el, ha ezt az ajánlati felhívásban vagy a dokumentációban az ajánlattevõkkel közli; ennek hiányában az értékelés önkényesnek és logikátlannak tekinthetõ.<br>
A szervizszolgáltatás részszempontját illetõen is egyetértett a bíróság az alperes megállapításaival. A jogelõd cég tevékenységével kapcsolatos negatív tapasztalat az adott közbeszerzési eljárásban részt vevõ ajánlattevõre csak akkor hat ki, ha ez a körülmény a referenciák körében értékelhetõ, ellenkezõ esetben az ajánlatok értékelése nem felel meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak.<br>
A Kbt 61. § (1) bekezdése értelmében az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A bíróság rámutat arra, hogy a felperes a közbeszerzési eljárásról készült összegzésben csak utalt az ajánlatok értékelésekor figyelembe vett szempontokra, de az összegzés kellõ részletességgel nem tartalmazta az értékelés indokait. A felperes jóllehet a keresetlevelében hivatkozott arra, hogy a legfõbb jellemzõket megjelölte, de ez a tény az összegzésbõl nem tûnt ki, így az értékelés megalapozottsága az ajánlattevõk számára sem volt megállapítható.<br>
Fentiekre figyelemmel a bíróság megállapította, hogy a felperes az eljárása során az alperes határozatában foglalt módon a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében és 61. § (1) bekezdésében elõírtakat megsértette.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a)-h) pontjai tartalmazzák azokat az intézkedéseket, amelyeket az alperesi döntõbizottságnak a jogorvoslati kérelem elbírálása során meg kell, illetõleg meg lehet tennie. A Kbt. 88. § (1) bekezdés f) pontjának 1999. szeptember 1. napjától hatályban lévõ szövege szerint az alperes határozatában bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A bíróság megállapította, hogy a bírság kiszabása a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján nem egy lehetséges, hanem kötelezõ jogkövetkezménye valamely jogsértésnek, az alperes kizárólag a bírság mértékének meghatározásakor élhet mérlegelési jogkörével.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Jelen esetben ez a minimum összeg 1 millió Ft volt. Minderre figyelemmel a felperes terhére kiszabott bírság mellõzésére, ill. mérséklésére a jogsértés csekély súlyára tekintettel sem volt jogszerû lehetõség.<br>
A kifejtettek alapján a bíróság a felperes keresetét elutasította, és a felperest a Pp. 78. § (1) bekezdése értelmében az alperes költségeinek megfizetésére kötelezte.<br>
A felperes személyes illetékmentessége folytán a kereseti illeték viselése a 6/1986. (VI. 26.) IM rendelet 14. §-án alapul.<br>
<br>
Budapest, 2002. március 13.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>