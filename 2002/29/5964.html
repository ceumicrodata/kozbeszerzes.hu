<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5964)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.259/17/2002.<br>
<br>
Tárgy: a KEVIÉP Kft. jogorvoslati kérelme Hajdúböszörmény Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KEVIÉP Kft. (4025 Debrecen, Széchenyi u. 46., képviseli: dr. Csécsy Andrea ügyvéd, 4025 Debrecen, Boldogfalva u. 15-17., a továbbiakban: kérelmezõ) jogorvoslati kérelmét, melyet Hajdúböszörmény Város Önkormányzata (4220 Hajdúböszörmény, Bocskai tér 1., a továbbiakban: ajánlatkérõ) "Hajdúböszörmény-Bocskaikert közös szennyvízcsatorna-hálózatának címzett támogatással és egyéb állami pénzalapok támogatásával történõ megvalósítása" tárgyú közbeszerzési eljárása ellen nyújtott be, elutasítja.<br>
Az eljárási díjat a kérelmezõ, a jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2002. március 13-án, a Közbeszerzési Értesítõ 11. számában részvételi felhívást tett közzé nyílt elõminõsítési eljárás lefolytatására Hajdúböszörmény-Bocskaikert közös szennyvízcsatorna-hálózatának címzett támogatással és egyéb állami pénzalapok támogatásával történõ megvalósítása tárgyában. Részajánlat tételére az ajánlatkérõ nem biztosított lehetõséget.<br>
A részvételi felhívás 2. a) pontja szerint az ajánlatkérõ az elõminõsítési eljárással kívánja azokat a belföldi székhelyû cégeket kiválasztani, amelyek a teljesítésre pénzügyi, gazdasági és mûszaki szempontból alkalmasak.<br>
A részvételi felhívás 9. pontjában határozta meg az ajánlatkérõ a résztvevõk pénzügyi, gazdasági és mûszaki alkalmassága igazolására kért adatokat és tényeket.<br>
A részvételi felhívás 10. b) pontjában a részvételre jelentkezõnek a szerzõdés teljesítésére alkalmatlanná minõsítésének szempontjai között az elsõ és negyedik bekezdésekben szerepeltek a következõk:<br>
- az elõzõ három évet figyelembe véve összesen nem rendelkezik a 3. a) pontban meghatározott tárgyú, mennyiségû és értékû referenciamunkával, amelynek szerzõdés szerinti teljesítését referencialevél csatolásával igazolja;<br>
- pénzügyi, gazdasági alkalmatlanság: elõzõ évi árbevétele kisebb, mint a beruházás értéke.<br>
A részvételi felhívás 12. pontjában írta elõ az ajánlatkérõ azt is, hogy a jelentkezõnek csatolni kell a jelenlegi állapota szerinti cégbejegyzési okmányokat (cégbemutatás) is. Ennek körében kérte a cégkivonatot, változásbejegyzési kérelmet, cégkivonatban nem szerepelõ kötelezettségvállalókra vonatkozó megállapodást és a cégjegyzésre jogosult személyek aláírási címpéldányát.<br>
A részvételi felhívás 12. pontjában írta elõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti nyilatkozatok és hatósági igazolások csatolását.<br>
E pontban közölte azt is az ajánlatkérõ, hogy hiánypótlási lehetõséget nem biztosít.<br>
Az ajánlatkérõ elõminõsítési dokumentációt is készített, amelyben kötelezõen kitöltendõ kérdõív ûrlapokat adott ki, valamint azokhoz kitöltési útmutatót is készített. Ezeken közölni kellett többek között a vállalkozó, a generálkivitelezõ megnevezését, a vállalkozás szervezeti felépítését.<br>
A részvételi jelentkezések bontásáról készült jegyzõkönyv szerint a részvételi jelentkezési határidõben, 2002. április 8-ig kérelmezõn kívül a következõ jelentkezõk nyújtották be részvételi jelentkezésüket: Alterra Kft., INFRA-START Kft., Swietelsky Kft., OMS-Hungária Kft., DEPONA Kft., NYÍRVÍZ Kft., SADE Magyarország Kft., a Strabag Kft. Nyíregyháza Területi Igazgatósága, a KE-VÍZ 21 Rt. Debreceni Területi Kirendeltsége.<br>
A SADE Magyarország Kft. a részvételi jelentkezését 2002. április 16-án visszavonta.<br>
Az ajánlatkérõ a részvételi szakasz eredményét 2002. április 23-án hirdette ki. Érvénytelennek nyilvánította a Strabag Építõ Kft. Nyíregyháza Területi Igazgatósága és a DEPONA Kft. jelentkezését, mivel nem csatolták az ajánlatkérõ adóhatóságának igazolását.<br>
Az ajánlatkérõ az eredményhirdetésrõl készült jegyzõkönyv szerint kérelmezõn kívül alkalmasnak minõsítette a következõket: Alterra Kft., INFRASTART Kft., Swietelsky Kft., OMS-Hungária Kft., NYÍRVÍZ Kft., a KE-VÍZ 21 Rt. Debreceni Területi Kirendeltsége.<br>
Az alkalmas részvételre jelentkezõknek az ajánlati felhívást ezen a napon meg is küldte.<br>
Kérelmezõ 2002. május 7-én nyújtotta be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson kiegészített. Kérte, hogy a Döntõbizottság állapítsa meg a jogsértést, semmisítse meg az ajánlatkérõnek az elõminõsítési eljárásban hozott döntését, kötelezze az ajánlatkérõt az eljárás költségeinek viselésére. Ideiglenes intézkedésként kérte a közbeszerzési eljárás felfüggesztését.<br>
Kérelme indokául elõadta, hogy az ajánlatkérõ az eredményhirdetésrõl készült jegyzõkönyv szerint alkalmasnak minõsítette a KE-VÍZ 21 Rt. Debreceni Területi Kirendeltségét, holott a jelentkezõ nem felel meg a részvételi felhívás 2. b) pontjában foglalt, belföldi székhelyû cég feltételnek. Hivatkozott a cégnyilvántartásról, a cégnyilvánosságról és a bírósági cégeljárásról szóló 1997. évi CXLV. tv. (a továbbiakban: Ctv.) 1. § (1) bekezdésére, a Ptk. 685. § c) pontjára, a 28. § (3) és a 30. § (1) bekezdésében foglaltakra.<br>
Elõadta, hogy a hatályos cégnyilvántartásban KE-VÍZ 21 Rt. Debreceni Területi Kirendeltsége nevû cég nem szerepel. Debrecen, Barna u. 15. szám alatt a KE-VÍZ 21 Építõipari Rt. rendelkezik fiókteleppel.<br>
Ezen tények alapján a KE-VÍZ 21 Rt. Debreceni Területi Kirendeltsége nem jogalany, nem jogképes.<br>
Nem felel meg a KE-VÍZ 21 Rt. Debreceni Területi Kirendeltsége a részvételi felhívásban foglalt alkalmassági követelményeknek sem, a 10. b) pont elsõ és negyedik bekezdése alapján alkalmatlannak kellett volna minõsíteni, mivel minden jelentkezõnek önállóan kellett megfelelnie.<br>
Csatolni kellett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti igazolásokat, amelyeket a kirendeltség a saját nevére kiállítva vélhetõen nem tudott benyújtani, ahogyan a részvételi felhívás 9. pontjában az alkalmasság igazolására elõírt adatok és tények igazolására szolgáló okiratokat sem.<br>
Jelen közbeszerzési eljárásban a KE-VÍZ 21 Rt. Debreceni Területi Kirendeltsége volt a részvételre jelentkezõ, az ajánlatkérõ alkalmasnak minõsítette, holott nem felelt meg a részvételi felhívásban foglaltaknak, ezzel az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, illetve a Kbt. 43. § (3) bekezdését.<br>
Ajánlatkérõ észrevételében kérte az alaptalan kérelem elutasítását, mivel helyesen járt el a közbeszerzési eljárás során az elõminõsítési eljárás eredménye tekintetében. Elõadta, hogy a részvételi jelentkezést a KE-VÍZ 21 Építõipari Rt. nyújtotta be. A pályázatot ifj. Bencze Antal a részvénytársaság cégvezetõje írta alá, akinek aláírási, a részvénytársaság képviseletére való jogosultságát a jelentkezéshez csatolt társasági szerzõdés és az aláírási címpéldány is igazolja. A Debrecen, Barna u. 15. fsz. 4. szám alatti címen a társaság fióktelepe van a cégkivonat szerint. A szervezeti felépítés alapján a Debreceni Területi Kirendeltség a KE-VÍZ 21 Rt. szervezeti egységéhez tartozó, önálló tevékenységet folytató szervezet. A Debreceni Területi Kirendeltséget az ajánlatkérõ az eljárás során a KE-VÍZ 21 Építõipari Rt. szerves részeként kezelte. Elõadta, hogy a bontáskor készült jegyzõkönyvben valóban a kirendeltség került megjelölésre részvételre jelentkezõként, mivel a részvételi jelentkezés elsõ oldalán ez szerepelt.<br>
A részvételi jelentkezésbõl azonban a vizsgálat során megállapították, hogy a részvételre jelentkezõ a KE-VÍZ 21 Építõipari Rt., a cégbemutatás is és valamennyi kért igazolás, nyilatkozat a KE-VÍZ 21 Építõipari Rt.-re vonatkozik, az alkalmasság szempontjából a részvénytársaságot minõsítették.<br>
A KE-VÍZ 21 Építõipari Rt. és a KE-VÍZ 21 Építõipari Rt. Debreceni Területi Kirendeltség képviseletében dr. Hajzer László nyújtott be észrevételt, amelyben kérte a kérelem elutasítását.<br>
Elõadta, hogy a KE-VÍZ 21 Építõipari Rt., illetve a Debreceni Területi Kirendeltség jogosult volt az eljárásban való részvételre. A részvételi jelentkezést a KE-VÍZ 21 Építõipari Rt. nyújtotta be. A cégkivonat igazolja a kirendeltség létét, amely a részvénytársaság szervezetéhez tartozó, önálló tevékenységet folytató szervezet. A részvénytársaság szervezeti és mûködési szabályzata szerint a kirendeltség jogosult volt a pályázat benyújtására. A cégbemutatás és a referenciák a KE-VÍZ 21 Építõipari Rt.-re vonatkoznak. Álláspontja szerint helyesebb lett volna, ha az ajánlatkérõ a KE-VÍZ 21 Építõipari Rt.-t nevezi meg alkalmas részvételre jelentkezõként és nem a kirendeltséget, bár ez számukra nem bír jelentõséggel. Elõadta hogy a Döntõbizottságnak a jogorvoslati eljárásban alkalmazandó mögöttes jogszabály, a polgári perrendtartásról szóló 1952. évi III. törvény (a továbbiakban: Pp.) 3. § (2) bekezdése alapján tartalma szerint kell elbírálnia a részvételi jelentkezésüket.<br>
A Döntõbizottság 2002. május 30-án kelt D.259/15/2002. számú határozatával ideiglenes intézkedésként a közbeszerzési eljárás felfüggesztését rendelte el.<br>
A Döntõbizottság megállapította, hogy a kérelem alaptalan.<br>
A Döntõbizottságnak abban kellett állást foglalnia, hogy jogsértõ-e az ajánlatkérõnek a részvételi szakaszt lezáró döntése.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta - az általa a közbeszerzés értékének tíz százalékát meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell. A 46. §-t a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló közbeszerzési eljárás. Ennek szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.<br>
A kérelmezõ arra alapozta a jogorvoslati kérelmét, hogy a jelen közbeszerzési eljárásban a részvételre jelentkezõ a KE-VÍZ 21 Rt. Debreceni Területi Kirendeltsége volt, és ez a jelentkezõ nem felelt meg a részvételi felhívásban foglalt elõírásoknak, alkalmassá minõsítésével jogsértést követett el az ajánlatkérõ.<br>
A Döntõbizottságnak elõször azt kellett vizsgálat tárgyává tennie, hogy ki a részvételre jelentkezõ az ajánlatkérõ közbeszerzési eljárásában, a KE-VÍZ 21 Építõipari Rt. vagy, a KE-VÍZ 21 Rt. Debreceni Területi Kirendeltsége.<br>
A Döntõbizottság megállapította, hogy a jelentkezés borítóján a KE-VÍZ 21 Építõipari Rt. megjelölés szerepel, a tartalomjegyzék szerint a jelentkezés I. részében a KE-VÍZ 21 Építõipari Rt. bemutatása történik meg, ennek körében kerültek felsorolásra az ajánlatkérõ által kért dokumentumok. A pályázati kísérõlevél fejrészén a következõ felirat szerepel: KE-VÍZ 21 Építõipari Részvénytársaság Debreceni Területi Kirendeltség, feltüntetve a kirendeltség és a központ címét.<br>
A becsatolt alapító okirat, a cégkivonat, a részvételre jelentkezõ szervezetének és felépítésének bemutatása, a vállalkozás azonosító adatait tartalmazó nyilatkozat, a minõségbiztosítási tanúsítvány, a minõség- és környezetirányítási rendszer és politika bemutatása a KE-VÍZ 21 Építõipari Rt.-re vonatkozik, ugyanígy a bankinformációk, a becsatolt mérlegek, a hatósági igazolások, a részvételi felhívásban kért nyilatkozatok tartalma. A referencialevelek szintén a KE-VÍZ 21 Építõipari Rt.-re, illetve a jogelõdjére, a KE-VÍZ 21 Kft.-re vonatkoznak. Azaz a kérelemben hivatkozottakra ugyancsak a részvénytársaságra vonatkozó nyilatkozatok, igazolások kerültek csatolásra.<br>
A részvételi jelentkezést Bencze Antal, a KE-VÍZ 21 Építõipari Rt. cégvezetõje írta alá, aki a cégkivonat szerint önálló cégjegyzési jogosultsággal rendelkezik, az aláírási címpéldánya szerepel a jelentkezésben.<br>
A kérelmezõ hivatkozott arra, hogy a bontási jegyzõkönyv és a részvételi jelentkezésben használt bélyegzõ is azt igazolja, hogy a KE-VÍZ 21 Rt. Debreceni Területi Kirendeltsége a részvételre jelentkezõ jelen közbeszerzési eljárásban.<br>
A Döntõbizottság nem fogadta el a kérelmezõ érvelését az alábbiak szerint.<br>
A Döntõbizottság álláspontja szerint a részvételi jelentkezések bontásáról készült jegyzõkönyv fontos dokumentuma a közbeszerzési eljárásnak. Az eljárás résztvevõi számára az ebben foglaltak nyújtanak információt a többi résztvevõrõl. Elõfordulhat, hogy a bontáskor az ajánlatkérõ pontatlanul rögzíti az adatokat a jegyzõkönyvben, illetve nem jól állapítja meg a pályázók kilétét. A részvételi jelentkezés alapos átvizsgálása, tartalmának megismerése után a bontásról készült jegyzõkönyvtõl eltérõen megállapítást nyerhet, hogy nem a bontáskor megnevezett a részvételre jelentkezõ, hiszen önmagában a bontásról készült jegyzõkönyv nem befolyásolhatja a részvételi jelentkezés tartalma alapján megállapítható tényeket.<br>
A Döntõbizottság megállapította, hogy a KE-VÍZ 21 Építõipari Rt. részvételi jelentkezése aláírásánál és az ajánlatkérõ által a részvételi jelentkezés eredeti példányának minden oldalán megkövetelt lebélyegzésnél a következõ feliratú bélyegzõ került használatra: KE-VÍZ 21 Építõipari Rt. Debreceni Területi Kirendeltsége 4025 Debrecen, Barna u. 15.<br>
A Döntõbizottság álláspontja szerint ez a körülmény nincs kihatással arra a tényre, hogy a részvételre jelentkezõ a KE-VÍZ 21 Építõipari Részvénytársaság, mivel e cég jegyzésére önállóan jogosult személy írta alá a részvételre jelentkezést és megállapítható, hogy ezt a cég képviseletében tette. A fenti feliratú bélyegzõ használata nem ellentétes az eredeti részvételi jelentkezési példány lebélyegzésre vonatkozó, a részvételi felhívás 12. pontjában foglalt ajánlatkérõi elõírással sem.<br>
A fentiek alapján a Döntõbizottság álláspontja szerint ténylegesen nem a KE-VÍZ 21 Rt. Debreceni Területi Kirendeltsége, hanem a KE-VÍZ 21 Építõipari Rt. a részvételre jelentkezõ jelen közbeszerzési eljárásban.<br>
Az ajánlatkérõnek az ajánlattevõre, részvételre jelentkezõre vonatkozóan kell döntést hoznia az alkalmasság, az érvényesség, a kizárás tekintetében.<br>
Az ajánlatkérõ, bár észlelte a részvételi jelentkezések tartalmi vizsgálata során, hogy a jelentkezések bontásáról készült jegyzõkönyvben foglaltaktól eltérõen a részvételre jelentkezõ a KE-VÍZ 21 Építõipari Rt., ennek ellenére a részvételi szakaszt lezáró döntésében - nem tulajdonítva jelentõséget a megnevezésnek - a KE-VÍZ 21 Rt. Debreceni Területi Kirendeltségét minõsítette alkalmas részvételre jelentkezõnek. Az ajánlatkérõ nyilatkozata szerint azonban az alkalmasság vizsgálatát a KE-VÍZ 21 Építõipari Rt.-re vonatkozóan végezte el, mivel a felhívásban elõírt, a jelentkezésben csatolt dokumentumok a részvénytársaságra vonatkoztak. Ennek alapján hozta meg azt a döntését, hogy a KE-VÍZ 21 Rt. Debreceni Területi Kirendeltségét alkalmasnak minõsítette a szerzõdés teljesítésére.<br>
A részvételi szakaszt lezáró döntésben az alkalmas részvételre jelentkezõ helytelen, nem teljesen pontos megnevezése nem eredményezheti egy - egyébként érvényes jelentkezést benyújtó, alkalmas - részvételre jelentkezõ kizárását.<br>
A Döntõbizottság rámutat arra, hogy nincs akadálya annak, hogy egy gazdasági társaság nevében - például a belsõ szabályzata alapján - a szervezeti egysége készítsen és nyújtson be ajánlatot, részvételi jelentkezést egy közbeszerzési eljárásban, és annak sem, hogy nyertesség esetében ez a szervezeti egység teljesítse a nyertes ajánlattevõ által szerzõdésben vállalt munkát, ha erre jogosultsága van.<br>
Nem helyes azonban az az ajánlattevõi gyakorlat, hogy ilyen esetben a részvételre jelentkezésben, illetve az ajánlatban a gazdasági társaság megjelölése mellett és/vagy helyett a szervezeti egységét is megnevezik "vállalkozóként", jelentkezõként, illetve ajánlattevõként, hiszen a jelenlegi jogi szabályozás szerint a gazdasági társaság szervezeti egysége nem jogi személy, így polgári jogviszony alanya sem lehet.<br>
Megjegyzi a Döntõbizottság a KE-VÍZ 21 Építõipari Rt. álláspontjával kapcsolatban, hogy a Kbt. kógens jellegébõl adódóan a Döntõbizottság elõtt folyó jogorvoslati eljárásban nincs lehetõség Pp. mögöttes jogszabályként történõ alkalmazására.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (l) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiek alapján a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 14.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>