<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5901)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.242/14/2002.<br>
<br>
Tárgy: a Schumann & Fischer Bt. jogorvoslati kérelme Csajág Község Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Schumann & Fischer Bt. (7754 Bóly, Hõsök tere 12., a továbbiakban: kérelmezõ) által Csajág Község Önkormányzata (8163 Csajág, Petõfi u. 1.) "Berhida, Csajág és Küngös települések szennyvízcsatorna-hálózatának megvalósítása" tárgyú közbeszerzési eljárása ellen benyújtott kérelme alapján indított jogorvoslati eljárást megszünteti.<br>
Az eljárási díjat a kérelmezõ, a jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Csajág Község Önkormányzata, Berhida Nagyközség Önkormányzata és Küngös Község Önkormányzata 2000. február 3-án megállapodást kötött a települések szennyvízcsatorna-hálózatának közös megépítésére. A megállapodás szerint a beruházáshoz szükséges adminisztratív és hatósági ügyek intézése, a különbözõ pályázatokon való részvételi lehetõség kihasználása Csajág község mint gesztor önkormányzat feladata lett, a 2001. december 11-én rögzítettek szerint a közbeszerzési eljárásban is ajánlatkérõként jár el.<br>
Ajánlatkérõ nyílt elõminõsítési eljárást indított Berhida, Csajág és Küngös települések szennyvízcsatorna-hálózatának megvalósítása tárgyában. A részvételi felhívás 2002. január 9-én, a Közbeszerzési Értesítõ 2. számában jelent meg.<br>
A részvételi jelentkezési határidõben, 2002. február 4-ig tizenkét jelentkezés érkezett, kérelmezõn kívül jelentkezést nyújtottak be a következõk: BOROSZLÁN Rt., ALTERRA Kft., DÉLVIÉP Kft., Hoffmann Rt., KÖTVIEP B Kft., KÖZ-VÍZ Kft., OMS-HUNGÁRIA Kft., SADE Magyarország Kft., Somogyi és Társa Kft., Swietelsky Kft. és a DUVIÉP 2000 Kft.<br>
Az elsõ szakasz eredményét 2002. február 25-én hirdette ki az ajánlatkérõ. A BOROSZLÁN Rt. és a DUVIÉP 2000 Kft. jelentkezését érvénytelennek minõsítette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, a többi jelentkezõt alkalmasnak minõsítette az ajánlatkérõ, és részükre az ajánlati felhívást megküldte.<br>
Kérelmezõ 2002. április 26-án jogorvoslati kérelmet nyújtott be a Döntõbizottsághoz, amelyet a hiánypótlási felhívás alapján kiegészített. A Döntõbizottság 2002. május 6-án indította meg a jogorvoslati eljárást.<br>
Kérelmezõ a jogorvoslati kérelmét 2002. május 17-én visszavonta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) - rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
A fentiek alapján a Döntõbizottság a jogorvoslati eljárást megszüntette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiek alapján a Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. május 17.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>