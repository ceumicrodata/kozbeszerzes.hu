<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5962)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.314/8/2002.<br>
<br>
Tárgy: a Hoffmann Építõipari Rt. jogorvoslati kérelme Körmend Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Hoffmann Építõipari Rt. (8900 Zalaegerszeg, Köztársaság u. 1/A. sz., képviseli: dr. Szakonyi Szabolcs ügyvéd, 8900 Zalaegerszeg, Rákóczi u. 42. I/2., a továbbiakban: kérelmezõ) kérelmét, melyet a Körmend Város Önkormányzata (9900 Körmend, Szabadság tér 7., a továbbiakban: ajánlatkérõ) "12 lakás és kapcsolódó szennyvízcsatorna-bekötés építése az ajánlati tervdokumentációban megtalálható tervek, költségkiírás és részletes pályázati kiírás alapján, kulcsrakész állapot teljesítésének feltételével generálkivitelezés tekintetében" tárgyú közbeszerzési eljárása ellen nyújtott be, a Döntõbizottság elutasítja.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. április 10-én a Közbeszerzési Értesítõben 2530/2002 sz. alatt nyílt eljárás megindítására tett közzé ajánlati felhívást a fenti tárgyban.<br>
Az ajánlati felhívás 8. a) pontjában ajánlatkérõ 300 000 Ft ajánlati biztosítékot határozott meg, mely ajánlati biztosíték nyújtásának feltételeit a 8. b) pontban határozta meg: befizetési átutalással az ajánlatkérõ OTP Bank Rt.-nél vezetett 1174020-15420820 számú bankszámlájára kell teljesíteni az ajánlattételi idõ lejártáig, illetve bankgaranciával is teljesíthetõ. Az ajánlati biztosíték nyújtásáról szóló tanúsítást az ajánlathoz csatolni kell. A biztosítékot az eljárás befejezését követõ 10 napon belül utalja vissza az ajánlatkérõ a nem nyertes ajánlattevõnek kamatmentesen a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdés a) és b) pontjai szerint.<br>
Az ajánlattevõ az ajánlati felhívás 16. pont utolsó bekezdésében, a 4. francia bekezdésben lehetõvé tette a hiánypótlást a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-ában kért igazolások és nyilatkozatok pótlására.<br>
Az ajánlatkérõ részletes dokumentációt bocsátott az ajánlattevõk rendelkezésére, melyben meghatározta a részletes ajánlati feltételeket és elõírásokat, az ajánlat kötelezõ nyomtatványait, valamint az ajánlat pontos mûszaki tartalmát. Az ajánlati biztosítékról a dokumentációban nem rendelkezett.<br>
A helyszíni konzultációra 2002. május 6-án került sor, melyen kizárólag mûszaki jellegû kérdések merültek fel.<br>
Az ajánlattételi határidõre 2002. május 21-re a kérelmezõ, a GAMESTERV Kft. valamint az Egerszegi TANÉP Kft. nyújtott be ajánlatot.<br>
Az ajánlatokat bizottság értékelte elõször érvényességi szempontból és megállapította, hogy a HOFFMANN Rt. az ajánlati biztosíték befizetését nem igazolta és az ajánlati biztosíték összege az ajánlatkérõ számlájára sem érkezett meg.<br>
Ezt követõen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján a kérelmezõ ajánlatát érvénytelennek nyilvánították és az eljárás további szakaszából kizárták. A kérelmezõt az ajánlata érvénytelenítésérõl, illetve a kizárásáról 2002. május 22-én értesítették.<br>
Az ajánlatkérõ a másik 2 ajánlatot érdemben elbírálta és a 2002. június 5-én megtartott eredményhirdetésen a GAMESTERV Kft. ajánlatát hirdették ki nyertesnek, míg a kérelmezõ ajánlatát érvénytelennek nyilvánították.<br>
Az ajánlatkérõ az eljárásról az összegzést elkészítette.<br>
A kérelmezõ 2002. május 30-án nyújtotta be jogorvoslati kérelmét hiányosan, majd a hiánypótlást 2002. június 4-én teljesítette. Kérte az ajánlatkérõnek a kérelmezõ ajánlatát érvénytelenítõ döntésének a megsemmisítését, kötelezni az ajánlatkérõt az ajánlat érdemi elbírálására, valamint kötelezni az eljárási költségek viselésére. Kérelme indokaként elõadta, hogy a részletes ajánlati dokumentációban az ajánlatkérõ nem írta elõ az ajánlati biztosítékot, csak az ajánlati felhívásban, tett erre vonatkozó elõírást, ezért álláspontja szerint az ajánlati felhívás és a dokumentáció között ellentmondás van. Elõadta, hogy az ajánlatkérõnek hiánypótlási felhívást kellett volna a kérelmezõ részére küldeni az ajánlati biztosíték befizetésére.<br>
Az ajánlatkérõ észrevételében elõadta, hogy az ajánlati felhívás 8. pontjában elõírták az ajánlati biztosítékot. A dokumentáció az ajánlat összeállításához tartalmaz útmutatást. Az ajánlattevõnek lehetõsége lett volna arra, hogy a konzultáción a felhívás és a dokumentáció számára nem egyértelmû részeinek tisztázására kérdést tegyen fel, azonban e lehetõséggel nem élt. A hiánypótlásra pedig csak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-a szerinti nyilatkozatok és igazolások körében volt lehetõség az ajánlati felhívás 16. pontjában foglaltak szerint.<br>
A Döntõbizottság az eljárás iratai, dokumentumai és a felek írásbeli nyilatkozatai alapján megállapította, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése szerint az ajánlatkérõ az eljárásban való részvételt ajánlati biztosíték (a továbbiakban: biztosíték) adásához kötheti, amit az ajánlattevõnek ajánlata benyújtásával egyidejûleg vagy az ajánlattevõ által az ajánlati felhívásban meghatározott idõpontig, az ott megjelölt mértékben kell az ajánlatkérõ rendelkezésére bocsátania. A ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.<br>
A Döntõbizottság megállapította, hogy a kérelmezõ nem teljesítette az ajánlati felhívás 8. pontjában foglalt, az ajánlati biztosítékkal kapcsolatos elõírást.<br>
A Döntõbizottság nem fogadta el a kérelmezõ érvelését az ajánlati felhívás és a dokumentáció ellentmondásos voltával kapcsolatban, tekintettel arra, hogy a dokumentáció a részletes szerzõdési feltételeket tartalmazza az ajánlati felhívás elõírásain felül a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint, míg az ajánlati felhívás tartalmát a Kbt. szabályozza. Az ajánlatkérõ a Kbt. 2. számú mellékletének 8. pontja szerint szabályosan határozta meg az ajánlati biztosítékra vonatkozó elõírásokat az ajánlati felhívásban.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, így különösen a nem megfelelõ aláírással vagy példányszámban benyújtott ajánlat esetén.<br>
A Döntõbizottság megállapította, hogy az ajánlatkérõ jogszerûen járt el, mikor nem hívta fel a kérelmezõt hiánypótlásra az ajánlati biztosítékra vonatkozóan, tekintettel arra, hogy az nem tartozik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-aiban meghatározott nyilatkozatok és igazolások körébe és az ajánlat formai hiányosságának sem minõsül.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja szerint érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre.<br>
A Döntõbizottság megállapította, hogy az ajánlatkérõ jogszerûen nyilvánította a kérelmezõ ajánlatát érvénytelennek, mert a kérelmezõ a kifejezett és egyértelmû elõírás ellenére nem bocsátott ajánlati biztosítékot az ajánlatkérõ rendelkezésére.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, jogsértés nem került meghatározásra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2002. június 18.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>