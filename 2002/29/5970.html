<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5970)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.286/7/2002.<br>
<br>
Tárgy: a Salgótarjáni AGROBER Kft. jogorvoslati kérelme a Nógrád Megyei Önkormányzat közbeszerzés eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Salgótarjáni AGROBER Kft. (3100 Salgótarján, Május 1. út 70., a továbbiakban: kérelmezõ) jogorvoslati kérelmét, melyet a Nógrád Megye Önkormányzata (3100 Salgótarján, Rákóczi u. 36., továbbiakban: ajánlatkérõ) "Ludányhalászi Ápoló-, Gondozóotthon és Rehabilitációs Intézet rekonstrukciójának lebonyolítási feladatai mûszaki ellenõrzéssel", tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. február 27-i számában 0862/2002 lajstromszám alatt a rendelkezõ részben meghatározott közbeszerzés tárgyában nyílt eljárás lefolytatására tett közzé ajánlati felhívást.<br>
Az ajánlatkérõ a részvételi felhívás 3. a) pontjában a beszerzés tárgyára vonatkozóan megjelölte, hogy a beruházás nagyságrendje kb. 1,4 milliárd forint.<br>
Az ajánlati felhívás 16. d) pontja elõírta, hogy az ajánlati összeg áfás forint átalányárként adandó meg. Az ajánlati összeg meghatározásánál figyelemmel kell lenni a helyi önkormányzatok címzett és céltámogatási rendszerérõl szóló 1992. évi LXXXIX. törvény 23. § g) pontja 1. alpontjában szereplõ korlátozásra.<br>
Az ajánlatkérõ dokumentációt is készített, amely útmutatót, szerzõdéstervezetet, 1-15. sz. mellékletet - amelyek között az 1. sz. felolvasólap, a 15. sz. ajánlatkérõi nyilatkozat volt -, továbbá a beruházás és a megrendelni kívánt szolgáltatások ismertetését és szakmai programot tartalmazott, valamint csatolta az engedélyezett tervdokumentációt.<br>
A dokumentáció II. fejezete, az ajánlattevõk részére adott Útmutató 1. pontja az ajánlati felhívás egyes pontjainak értelmezései között a 16. d) pontja a következõket tartalmazta:<br>
A hivatkozott törvényhely a mûszaki ellenõrzést is magában foglaló lebonyolítási díjat a beruházás bruttó megvalósítási költségének max. 1%-ában ismeri el. Ennek figyelembevételével kell meghatározni a bruttó ajánlati összeget (megbízási díjat), amely átalányárként kerül rögzítésre a szerzõdésben, és utólag nem módosítható. A kivitelezési munkálatok tényleges befejezési határidejének függvényében a lebonyolítás idõtartama változhat, mely az átalányárat szintén nem befolyásolja.<br>
Az ajánlatkérõ 2002. március 20-án helyszíni bejárást és konzultációt tartott. A feltett kérdésekre adott válaszai között közölte, hogy<br>
- a dokumentációhoz csatolt szerzõdéstervezettõl tartalmi kérdésekben nem térhet el az ajánlattevõ, továbbá a "véleményeltérés" nem fogadható el, a kipontozott részek értelemszerû kitöltésével kell az ajánlathoz csatolni;<br>
- az ajánlati felhívásban és dokumentációban közzétett, a helyi önkormányzatok címzett és céltámogatási rendszerérõl szóló törvényre történõ hivatkozással ajánlatkérõ nem kívánja az ajánlati árat maximálni, így az ajánlati ár értékelésének van létjogosultsága.<br>
Az errõl készült jegyzõkönyvet tértivevényes levélben a dokumentációt megvásároló cégeknek elküldte 2002. március 29-én.<br>
További kérdések között ugyancsak felvetõdött az árajánlat maximált értéke, amelyre az ajánlatkérõ által adott válasz rögzítette, hogy bármilyen összegû árajánlat tehetõ. A választ valamennyi ajánlattevõnek elküldte 2002. április 3-án.<br>
Az ajánlattételi és bontási határidõre 2002. április 9-ére a kérelmezõ, az ÉPBER Rt., a KIVING Kft. és a NOMBER Kft. nyújtott be ajánlatot.<br>
Az ajánlatkérõ Közbeszerzési Elõkészítõ Munkacsoportja javaslata alapján a 2002. május 7-én tartott eredményhirdetésen került ismertetésre a Közbeszerzési Bíráló Bizottság 8/2002. (V. 6.) B.B.h. sz. határozata, amely szerint a nyertes ajánlattevõ a KIVING Kft. lett. A határozat szerint érvénytelen ajánlatot tett a kérelmezõ, az ÉPBER Rt. és a Nomber Kft.<br>
A kérelmezõ ajánlata érvénytelenségének az volt az indoka, hogy két ízben és helyen (az ajánlattevõi nyilatkozatban, illetve a megbízási szerzõdés 4. pontjában) feltételesen adta meg ajánlati árát. Ez egyrészt ellentétes a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltakkal, másrészt az ajánlat kötelezõ részét képezõ elõre nyomott nyilatkozat szövegre tekintettel a nyilatkozaton belül is ellentmondást jelent.<br>
A lebonyolítási díjra átalányár (és nem %-os) ajánlatot kért, amelyet nyomatékosított a konzultáción adott válaszban is.<br>
A kérelmezõ pedig pontosan 1,4 milliárd forinthoz kötött megbízási díjat jelölt meg.<br>
Kérelmezõ 2002. május 21-én jogorvoslati kérelmet nyújtott be a Döntõbizottsághoz. Kérte a az ajánlatkérõ döntésének felülvizsgálatát. Álláspontja szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, mert olyan indokok alapján nyilvánította ajánlatát érvénytelennek, amely az ajánlatából nem következett.<br>
A kérelem indokolásaként hivatkozott az ajánlati felhívásban és dokumentációban a beruházás megjelölt becsült értékére, valamint a megvalósulási költség maximum 1%-ára.<br>
Elõadta, hogy az ajánlattevõi nyilatkozatban, valamint a szerzõdéstervezetben (6. sz. melléklet) is beszúrásként szereplõ "*1,4 milliárd Ft összegû bekerülési érték figyelembevételével" megjegyzés az általa kalkulált összeg magyarázataként szerepel, hogy bizonyíthassa, a maximum 1%-os díjat nem lépi túl. De ez semmiképpen nem értelmezhetõ egy késõbbi szerzõdésmódosítás alapjának, mert az elõzõekben is, de a megbízási szerzõdéstervezet 1.3-as bekezdésében is elismeri, hogy "az ajánlatkérési dokumentációban, illetve a feltett kérdésekre adott válaszokban rögzített valamennyi feladat és követelmény maradéktalan teljesítését a megbízó által elfogadott" ajánlat szerint vállalja.<br>
Ajánlatkérõ a kérelem alaptalanság miatti elutasítását kérte. Álláspontja szerint jogszerûen döntött a kérelmezõ ajánlatának érvénytelenségérõl. Véleménye szerint az ajánlattevõi nyilatkozatban és a szerzõdéstervezetben található megjegyzés "1,4 milliárd Ft összegû bekerülési érték figyelembevételével" egyértelmûen arra utal, hogy a megbízási díj összege a kérelmezõ által vélelmezett beruházási költséghez igazítva került számszerûsítésre. A "pontosan" megadott számot azért szükséges hangsúlyozni, mert ajánlatkérõ a beruházás nagyságrendjét csak közelítõleg, "körülbelül" határozta meg, míg kérelmezõ a "kb." elhagyásával, konkrét értékkel hozta összefüggésbe az általa kért ellenszolgáltatás összegét.<br>
Nem fogadható el kérelmezõ azon védekezése, mely e beszúrást az általa kalkulált összeg "magyarázataként" kérné befogadni, hiszen ajánlatkérõnek nincs hozzá köze, hogy bármely ajánlattevõ mely tényezõk, szempontok alapján adja meg árajánlatát. Kérelmezõ ezen állítása ott is csorbát szenved, hogy a felolvasólapon - mely a bontáskor ismertetésre kerül - már nem szerepel e "magyarázat", tehát ajánlatát az ár vonatkozásában már nem lehet egyértelmûnek tekinteni.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerinti nyilatkozatot a dokumentáció 15. sz. mellékletének kitöltésével írta elõ az ajánlatkérõ.<br>
Az elõre nyomtatott szövegben a törvényi kitételek elsõ fordulata elfogadásával, míg a szerzõdés teljesítésére és a kért ellenszolgáltatás összegére vonatkozó kifejezett nyilatkozatadás oly módon valósul meg, hogy ajánlattevõ a kipontozott helyre azt az összeget írja be, melyet az ajánlati felhívás 16. d) pontja szerint áfás forint átalányárként határozott meg. Ha mindehhez magyarázatot, kiegészítést fûz, álláspontja szerint a nyilatkozatadás nem kifejezett.<br>
Tekintettel arra, hogy a kivitelezõ kiválasztása jelenleg folyik, nem ismert, hogy valójában e beruházás milyen összegû ellenszolgáltatás fejében, azaz bekerülési értéken kerül megvalósításra. Kérelmezõ árajánlata e vonatkozásban ugyan kifejezett, de nem felel meg a felhívásban és dokumentációban meghatározottaknak, mert az egy általa képzett összeghez kötõdik, mely magában hordja a módosulás lehetõségét is, amely a késõbbiek során jogvitára adhat okot.<br>
Az ajánlatkérõ tájékoztatásul közölte a beruházási összeg nagyságrendjét, a dokumentáció részeként rendelkezésre bocsátotta az engedélyes tervdokumentációt, mindezekkel és a szerzõdéstervezettel körvonalazta azokat a feladatokat, melyeket ajánlattevõnek el kell végeznie, illetve amely alapján a kért ellenszolgáltatás számszerûsíthetõ. Bármely összetevõ kiragadásával összekötött ármeghatározás torzító hatással bír, mert a beszerzés tárgyát és mennyiségét nem fedi le. Jelen esetben e tárgy egy szociális otthon rekonstrukciójának lebonyolítási feladatai mûszaki ellenõrzéssel, mely gyakorlatilag a kivitelezési összegtõl független.<br>
A KIVING Kft. egyéb érdekeltként úgy nyilatkozott, hogy az ajánlatkérõ döntése jogszerû volt. A tárgyaláson kifejtette, hogy minden ajánlattevõ megpróbál olyan feltételeket kialakítani, amelyekben szabadabban mozoghat és a késõbbiek során kedvezõbb feltételeket érhet el.<br>
A Döntõbizottság a rendelkezésére álló iratok, dokumentumok, valamint az írásos és a tárgyaláson elõterjesztett szóbeli nyilatkozatok alapján megállapította, hogy a jogorvoslati kérelem megalapozatlan az alábbiak szerint:<br>
Az ajánlatkérõ az ajánlati felhívás és a dokumentáció azon részeit, amelyek a beruházás bruttó megvalósítási költségének a hivatkozott törvényhely szerinti 1%-os elismerése figyelembevételével kellett a bruttó ajánlati árat meghatározni, a 2002. március 20-án tartott konzultációról felvett jegyzõkönyvben pontosította. Eszerint a felhívásban és a dokumentációban történt hivatkozással az ajánlatkérõ nem kívánta az ajánlati árat maximálni.<br>
Közölte továbbá, hogy a szerzõdéstervezettõl tartalmi kérdésekben eltérni nem lehet, valamint, hogy a szerzõdéstervezet kipontozott részeit kell kitölteni.<br>
A kérelmezõ ajánlatának 4. oldalán csatolta a felolvasólapot, amely a dokumentáció 1. sz. melléklete szerinti formában és tartalommal került kitöltésre, így az ajánlati ár is ennek megfelelõ volt.<br>
Az ajánlat 62. oldalán csatolt, a dokumentáció 15. sz. mellékletében elõírt ajánlattevõi nyilatkozat tartalmazta a szerzõdés teljesítésének ellenszolgáltatási összegét is, amelynek kipontozott részeiben kérelmezõ feltüntette a felolvasólapon szereplõ nettó és bruttó összeget és * jelöléssel az elõnyomott szöveg alá "1,4 milliárd forint összegû bekerülési érték figyelembevételével" szöveget írta.<br>
Ezzel azonos szöveg szerepelt a szerzõdéstervezet 4. pontjában, az ajánlat 72. oldalán: "4. A megbízási díj összege:" után.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint: az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Az ajánlatkérõ által a konzultáción közzétett pontosítás a dokumentáció részévé vált. Mivel deklarálta, hogy a helyi önkormányzatok címzett és céltámogatásáról szóló 1992. évi LXXXIX. törvényre történt hivatkozással nem kívánta az ajánlati összeget befolyásolni, annak felsõ határát meghatározni, ezért a beruházás becsült bekerülési összege a rendelkezésre bocsátott kiviteli tervekkel együtt olyan információs elemek voltak, amelyek a beruházás lebonyolítási és mûszaki ellenõrzési feladat elvégzéséért felszámítható vállalási ár meghatározását segítették.<br>
A kérelmezõ azáltal, hogy figyelmen kívül hagyta az általa is ismert konzultációs jegyzõkönyvet és az ajánlattevõi kérdésre adott választ, ok nélkül hivatkozott a beruházás bekerülési összegére oly módon, ahogyan ezt tette. Ezzel ajánlata többértelmûvé vált, illetve többértelmûvé vált a szerzõdésbe írt szöveg miatt maga a szerzõdés is. Az elõbbieken túl a becsatolt szerzõdéstervezet tartalmilag is módosult, amely az ajánlati feltételek szerint nem volt megengedett.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A fentiekre tekintettel a Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés és 52. § (2) bekezdés d) pontjára tekintettel helyesen állapította meg, hogy ajánlatkérõ ajánlata érvénytelen, és ezért jogszerûen zárta ki kérelmezõt az eljárásból.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. június 13.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>