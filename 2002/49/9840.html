<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9840)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.566/14/2002.<br>
<br>
Tárgy: az OTIS Felvonó Kft. jogorvoslati kérelme a Semmelweis Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az OTIS Felvonó Kft. (1033 Budapest, Huszti út 34., képviseli: dr. Kamarás Péter ügyvéd, 1032 Budapest, Bécsi út 171., a továbbiakban: kérelmezõ) kérelmének, melyet a Semmelweis Egyetem (1085 Budapest, Üllõi út 26., képviseli: dr. Salamon Ferenc ügyvéd, 1012 Budapest, Vérmezõ u. 14., a továbbiakban: ajánlatkérõ) "a Semmelweis Egyetem Nagyvárad téri elméleti tömbje toronyépületében (86 m magas, 23 szint) 2 db személyfelvonó (mindkettõ 1440 kg teherbírású) és 1 db kombinált személy- és teherfelvonó (1440 teherbírású) tervezése, a tervek építési és egyéb szakhatósági engedélyeztetése, legyártása, leszállítása, a helyszínen történõ beszerelése, üzembe helyezése ÉMI-átadással, a kapcsolódó szakipari munkák elvégzése, valamint a meglevõ 3 db felvonó elbontása és elszállítása" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (8) bekezdésére tekintettel az 59. § (1) bekezdését. Egyebekben a Döntõbizottság a jogorvoslati kérelmet elutasítja. A megállapított jogsértésre tekintettel a Döntõbizottság az ajánlatkérõvel szemben 3 000 000 Ft, azaz hárommillió forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa Magyar Államkincstárnál vezetett 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. augusztus 14-én ajánlati felhívást tett közzé a Közbeszerzési Értesítõ 33. számában nyílt eljárás megindítására (5767/2002) a rendelkezõ részben írt tárgyban.<br>
A felhívás 3. c) pontja szerint részajánlat tétel nem volt megengedett.<br>
A 4. pontban a teljesítés határideje 2003. június 30-ban lett meghatározva.<br>
A felhívás 5. pontja tartalmazta a dokumentáció rendelkezésére bocsátásának feltételeit és körülményeit.<br>
Ajánlatkérõ a felhívás 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket, melyek között a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontja alapján mûszaki alkalmasság igazolásához megkövetelte, hogy:<br>
"a) pont szerint az elmúlt 3 év (1999., 2000., 2001.) legjelentõsebb - fõvállalkozásban végzett - gyors- és teherfelvonók bontása és építése [a 3. a) pontban meghatározott beszerzés tárgyával azonosan, külön feltüntetve az üzem alatt lévõ épületekben végzett munkákra] tevékenységeinek ismertetése és azokról megrendelõi igazolás (munkavégzés éve, a megrendelõ neve, címe, az ellenszolgáltatás összege, a referenciát nyújtó neve, telefonszáma megjelölésével) a létesítmények funkciójára jellemzõ adatok."<br>
A 11. b) pontban lett megjelölve az ajánlattevõnek a szerzõdés teljesítésére alkalmatlanná nyilvánításának szempontjai között a 7. francia bekezdésben az, hogy:<br>
"alkalmatlan az ajánlattevõ, amennyiben az elõzõ három évben (1999., 2000., 2001.) nem rendelkezik legalább kettõ, a jelen ajánlati felhívás 3. a) pontjában meghatározott beszerzési tárggyal megegyezõ (minimum 18 szintû) nagyságrendû - megrendelõ által igazolt - referenciával."<br>
Kérelmezõ a felhívás 5. pontjában megjelölt körülmények között 2002. augusztus 29-én vásárolta meg a dokumentációt.<br>
Ajánlatkérõ 2002. szeptember 2-án helyszíni bejárást és konzultációt is tartott, amin a kérelmezõ is részt vett, illetve képviseltette magát.<br>
A 2002. szeptember 9-i ajánlattételi és egyben bontási határidõig ajánlatot nyújtott be a kérelmezõ, a THYSSEN Lift Kft. és a Schindler Hungária Lift Kft.<br>
Kérelmezõ az ajánlatának 9. oldalán "Észrevételt" is csatolt be ajánlatkérõhöz, melyben többek között közölte, hogy véleménye szerint az elmúlt három évben az ajánlatkérõ által elõírt követelményeknek megfelelõ új épület nem épült, valószínûleg ennek a követelménynek egyetlen pályázó sem tud maradéktalanul megfelelni. Ha azonban mégis van egy pályázó, az jogosulatlan elõnyhöz jut más pályázókkal szemben, amely az esélyegyenlõség elvét veszélybe sodorhatja.<br>
Ezen észrevételben megjegyezte azt is, hogy a referencia mûszaki paramétereként kevésbé a felvonó szintszáma, mint a menetsebessége és a fülke terhelhetõsége a mérvadó. Reményét fejezte ki arra is, hogy nem kerül sor az aggályainak beigazolódására és emiatt jogorvoslati eszközök igénybevételére.<br>
Ajánlata 13. oldalán referencialevelet csatolt be, mely szerint a Danubius Hotel és Szálloda Rt. igazolja referenciaként 2 db 19 megállós személyfelvonó és 1 db 19 megállós szervizfelvonó teljes felújítását. Ebben nincs megjelölve a teljesítés idõpontja és a teherbírásról sem tartalmaz adatokat az igazolás.<br>
Ajánlatkérõ a létrehozott bírálóbizottsága útján az ajánlatokat értékelte és megállapította, hogy kérelmezõ és a THYSSEN Kft. nem rendelkezik a felhívás 11. b) pontja szerinti referenciákkal.<br>
A bizottság a Schindler Hungária Lift Kft.-t - elfogadva a megjelölt referenciákat - beadott ajánlata alapján ajánlattételre alkalmasnak minõsítette.<br>
Ennek megfelelõen ajánlatkérõ a bírálóbizottság javaslata alapján 2002. szeptember 19-én tartott eredményhirdetésen a Schindler Hungária Lift Kft. ajánlatát fogadta el és hirdette ki nyertesnek.<br>
Az eredményhirdetésen a kérelmezõ és képviselõje is jelen volt.<br>
Ajánlatkérõ az eljárásról az összegzést elkészítette, melynek 3. pontjában rögzítette, hogy a kérelmezõt és a THYSSEN Lift Kft.-t alkalmatlannak nyilvánította. A kérelmezõnél indoklásként azt jelölte meg, hogy azért alkalmatlan ajánlattételre, mert a szerzõdés teljesítésére vonatkozó mûszaki alkalmasságát (referencia) nem az ajánlati felhívás 11. b) pontjában foglaltaknak megfelelõen igazolta.<br>
A fenti összegzést ajánlatkérõ 2002. szeptember 26-án faxon az ajánlattevõk részére megküldte.<br>
A jogorvoslati eljárásra tekintettel ajánlatkérõ nem a felhívásban megjelölt idõpontban, hanem azt követõen 2002. október 15-én kötötte meg a szerzõdést a nyertesnek kihirdetett ajánlattevõvel.<br>
Kérelmezõ 2002. szeptember 25-én jogorvoslati kérelmet nyújtott be a Döntõbizottsághoz, melyet hiánypótlás keretében a Döntõbizottság felhívására 2002. szeptember 30-án kiegészített. Ebben kérte ajánlatkérõnek a közbeszerzési eljárás folyamán hozott és az eljárást lezáró döntésének megsemmisítését. Indítványozta, hogy a Döntõbizottság ideiglenes intézkedésként rendelkezzen a még meg nem kötött szerzõdés megkötésének megtiltásáról. A jogsértés megállapítása mellett kérte az ügyben tárgyalás tartását is.<br>
Kérelmét azzal indokolta, hogy sérelmezhetõ az ajánlati felhívás azon elõírása, mely szerint ajánlattevõnek többek között az elõzõ három évben kell rendelkeznie olyan 2 db referenciával, amely a megrendelõ által igazolt legalább 2 db minimum 18 szintû újonnan épített felvonót tartalmaz. Erre tekintettel 2002. szeptember 19-én megkereste írásban az ÉMI Rt.-t, hogy a fenti bekezdésben foglaltaknak melyik ajánlattevõ felel meg. A szeptember 23-án kelt válasz szerint ennek a feltételnek egyetlen ajánlattevõ sem felelhet meg, hiszen 2000. évben csupán a XIII., Váci utca 73. szám alatt lévõ székhelyen épült 2 db 1000 kg teherbírású felvonó, azóta sem történt hasonló beruházás.<br>
Erre tekintettel kérelmezõ azt az álláspontját is hangoztatta, hogy az ajánlatkérõ olyan feltételekhez kötötte az alkalmasságot, amelyekkel egyik ajánlattevõ sem rendelkezhet, így a nyertes Schindler Hungária Kft. sem. Indítványozta annak megvizsgálását is, hogy milyen indokok alapján nyilvánította az ajánlatkérõ alkalmatlannak a kérelmezõ pályázatát, amikor az írásba foglalt összegzés 3. oldalán lévõ indoklás szerint "a szerzõdés teljesítésére vonatkozó mûszaki alkalmasságát" (referencia) nem az ajánlati felhívás 11. b) pontjában írtaknak megfelelõen igazolta kérelmezõ. Ehhez megjegyezte azt is, hogy az ajánlatkérõ elméleti tömbjében található felvonókat szintén a kérelmezõ telepítette korábban.<br>
Kifejtette azt az álláspontját is, mely szerint a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése alapján az esélyegyenlõség alapelve sérelmet szenvedett a referenciákat illetõen, hiszen nem részesíthetõ pályázati elõnyben az, aki ugyanúgy nem rendelkezik referenciával, mint az úgynevezett "érvénytelen" pályázat.<br>
Amennyiben bármelyik pályázó közül csupán az egyiknek lenne két referenciája, akkor súlyos érdeksérelmet szenved a közbeszerzési eljárás, mivel esélyegyenlõség helyett egyénileg, testre szabottan történne meg a pályázati kiírás. Sérelmezte azt is, hogy az eredményhirdetésen csak a nyertes ajánlattevõ került ismertetésre, az érvénytelen ajánlattevõk megnevezése nem történt meg.<br>
A Döntõbizottság a kérelem érkezésekor rendelkezésére álló iratok alapján a kért ideiglenes intézkedést nem alkalmazta, mert annak törvényi feltételei nem álltak fenn. (A szerzõdéskötés felhívás szerint már a kérelem kiegészítése napján megtörtént.)<br>
Ajánlatkérõ érdemi írásos észrevételében kérte a kérelem elutasítását elsõdlegesen elkésettség, másodlagosan alaptalanság címén.<br>
Álláspontja szerint a kérelmezõ ténylegesen 2002. augusztus 14-én a Közbeszerzési Értesítõben megjelent ajánlati felhívást sérelmezi arra vonatkozóan, hogy az ajánlatkérõ irreális feltételeket támasztott az ajánlattevõ számára a referenciák meghatározásával. A számára nyitva álló 15 napos határidõn túl terjesztette elõ jogorvoslati kérelmét a felhívással kapcsolatosan, mivel a szeptember 25-én benyújtott jogorvoslati kérelem - az ajánlati felhívás kézhezvételét figyelembe véve - többszörösen elkésett.<br>
Elõadta azt is, hogy a kérelmezõt jogszerûen minõsítette ajánlattételre alkalmatlannak, mivel ajánlata nem felelt meg a felhívásban foglaltaknak. Ennek indoklásául azt nyilatkozta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek ugyanez a szakasz (1) és (2) bekezdése alapján meghatározott adatok és tények kérését a közbeszerzés tárgyára kell korlátoznia. A követelményeket legfeljebb a szerzõdés teljesítésére ténylegesen szükséges feltételek mértékéig lehet elõírni. Az ajánlatkérõ számára - figyelemmel a beszerzés tárgyára - a követelmények adottak voltak mind a mennyiség, mind a mûszaki tulajdonság, mind pedig az érték tekintetében.<br>
Az ajánlatkérõ a számára nyitva álló lehetõség - amely törvényes lehetõség - alapján a beszerzés tárgyához viszonyított arányosság mellett határozta meg a referenciákat, illetõleg a szerzõdés teljesítésére vonatkozó alkalmasság feltételrendszerét. Álláspontja szerint a beszerzés tárgya, mint mûszaki feladat rendelkezik olyan elvárhatósági követelményrendszerrel, amelyhez a biztonságos megrendelõi érdekkielégítés nyomatékkal jön létre. A Kbt. ezt nem akadályozza, hanem lehetõvé teszi. A referenciák beszerzésének célja éppen az, hogy az ajánlatkérõ meggyõzõdjön az ajánlattevõ teljesítésre való alkalmasságáról.<br>
Azt is nyilatkozta, hogy a tények, adatok, körülmények egybevetésébõl az állapítható meg, hogy a kérelmezõ az ajánlati felhívás ismeretében döntött arról, hogy - elfogadva az ajánlati felhívás feltételeit - részt vesz a közbeszerzési eljárásban, és ajánlatot nyújt be. Álláspontja szerint nem vall a kérelmezõ következetes álláspontjára az, hogy a közbeszerzési eljárás eredményhirdetését követõen száll szembe a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésben foglaltakra hivatkozással, az ajánlati felhívással pontosabban annak feltételrendszerével.<br>
Az ajánlatkérõnek a tartalmi és formai elemek meglétét vizsgálnia kell abban az összefüggésben, hogy ez mennyiben felel meg a kiírás feltételének és a Kbt. rendelkezéseinek. A ki nem zárt, érvényes ajánlattevõk alkalmasságáról a felhívás vonatkozó pontja alapján kell döntenie. Ez történt jelen jogorvoslati eljárás tárgyát képezõ esetben is. A kérelmezõ nem csatolt az ajánlati felhívásnak megfelelõ referenciát, így az ajánlatkérõnek a kérelmezõ szerzõdés teljesítésre való alkalmatlanságáról kellett a döntést meghoznia, és az az ajánlattevõ, akinek a szerzõdés teljesítésre való alkalmatlanságát állapítják meg, az eljárás további szakaszában már nem vehet részt. Ily módon az ajánlatkérõ az érdemi elbírálását, illetve a pontozást már nem is végezte el.<br>
Álláspontja szerint akkor sértett volna törvényt, ha a referencia hiányát nem érzékelve a kérelmezõ ajánlatát érdemben - az összességében legelõnyösebb ajánlat szempontja szerint, a felhívásban megadott részszempontok alapján elbírálja.<br>
Ajánlatkérõ az írásos észrevételét a tárgyaláson kiegészítette azzal is, hogy véleménye szerint a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése alapján, amennyiben nem egyértelmû kijelentéseket észlelt a felhívásban, akkor kérdéssel fordulhatott volna (például a referencia vonatkozásában) az ajánlatkérõhöz. Kérelmezõ ezt nem tette, elmulasztotta. Azt is elõadta, hogy a felhívás 11. b) pontjában, ahol a referenciáról beszéltek, ott a teherbírásnál nagyságrendet említettek, ami azt jelenti, hogy az 1000 és 1440 kg közötti eltérés ennek keretében értelmezhetõ és elfogadható a referencia igazolásánál.<br>
A Döntõbizottság felhívására ajánlatkérõ a tárgyaláson megjelölt idõpontig írásban becsatolta azt a nyilatkozatot is, illetve a szerzõdés másolatát, melybõl megállapítható a szerzõdéskötés idõpontja. Ezen túlmenõen nyilatkozott arról is, hogy a 2002. szeptember 19-i eredményhirdetésen az ajánlatkérõ gazdasági fõigazgató helyettese által javasolt és a gazdasági fõigazgató egyetértése alapján 2002. szeptember 18-án hozott döntés tartalmazza többek között azt is, hogy az ajánlati dokumentációt megvásárló ajánlattevõk ~ közül két ajánlattevõt - THYSSEN Lift Kft.-t és OTLS Felvonó Kft.-t - ajánlatuk alapján teljesítésre alkalmatlannak minõsítette a bírálóbizottság, így ezt a tényt is ismertették az eredményhirdetés alkalmával. Nyilatkozata szerint ekkor ismertették a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltaknak megfelelõen a Kbt. 5. sz. mellékletének megfelelõ összegzés adatait is, kitérve arra, hogy a kérelmezõ és a THYSSEN Lift Kft. a szerzõdés teljesítésére vonatkozó alkalmasságát az ajánlati felhívás 11. b) pontja szerinti feltételeknek megfelelõen igazolni nem tudta, ezért a bírálóbizottság e két céget ajánlattételre alkalmatlannak nyilvánította.<br>
Úgy a kérelmezõ, mint az ajánlatkérõ jogi képviseletét ellátó személyek költségtérítésként az igazgatási szolgáltatási díjat jelölték meg, ezen túlmenõen közölték, hogy a Döntõbizottság belátására bízzák, hogy mint átalánydíjban részesülõ jogi képviselõknek, milyen térítési díj ítélhetõ meg a részükre.<br>
Az ügyben érintett felek közül a Schindler Hungária Lift Kft. írásban úgy nyilatkozott, hogy ajánlatkérõ az ajánlati felhívásban elõírta a szolgáltatás teljesítésének feltételeit. Az ajánlati felhívás ismerete birtokában megítélésük szerint a cégük megfelelt az ajánlatkérõ feltételeinek és elfogadta azokat. Azt is nyilatkozta, hogy az eredményhirdetés indoklásából és a benyújtott jogorvoslati kérelembõl kitûnik, hogy az OTIS Kft. nem felelt meg az ajánlatkérõ referenciafeltételének. Ilyen tények ismeretében érthetetlen az is, hogy kérelmezõ egyáltalán miért vette ki az ajánlati dokumentációt és miért adta be ajánlatát. Ezekre tekintettel megválaszolhatatlan számára az a kérdés is, hogy kérelmezõ miért nem élt már az ajánlati felhívás közzététele után a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott jogorvoslati kérelem lehetõségével. Álláspontja szerint a jogorvoslati kérelem és az azt kiegészítõ hiánypótlásként benyújtott indokolás is alaptalan a kérelmezõ részérõl.<br>
A THYSSEN Kft. írásos észrevételében többek között úgy nyilatkozott, hogy az ajánlatok elbírálásának befejezésekor a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletében meghatározott minta szerinti írásbeli összegzést nem ismertette ajánlatkérõ. Az eljárás nyertesét bejelentette, majd az eredményhirdetést berekesztette. A 2002. október 26-án kézhez vett "eljárás az összegzésrõl" címû iratból értesült az eredményhirdetésen ismertetni elõírt, azonban elõ nem adott további információkról, illetve azok ekkor jutottak a tudomására. Ennek keretében értesült arról, hogy az eljárás összegzésében foglaltak szerint az észrevételt tevõ, valamint kérelmezõ ajánlatát ajánlatkérõ érvénytelennek minõsítette, így az eljárásból mindkettõjüket kizárta. Álláspontja szerint a fenti jogsértés súlyát nagymértékben növeli az, hogy ajánlatkérõ a jelzett magatartásával az ajánlattevõket megtévesztette, illetve megakadályozta õket abban, hogy a közbeszerzési eljárás lezárását, azaz a szerzõdéskötést megelõzõen jogorvoslati kérelmet terjesszenek elõ. Írásban kifejtette azt a véleményét is, hogy az ajánlatkérõ által a felhívás 11. b) pontjában írt feltételek teljesítése a hazai piac szereplõi számára leletetlen, így a felhívás a szolgáltatás ellátása szempontjából szakmailag indokolatlan, különösen azért, mert az elmúlt három évben az ajánlattevõk által kiszolgált piacon csupán egyetlen, a fenti feltételnek részben megfelelõ beruházás folyt a Budapest XIII., Váci út 73. szám alatt üzembe helyezett személyfelvonók vonatkozásában. Ezek is csak részben elégítik ki az ajánlati felhívás által megkívánt kritériumokat, illetve feltételeket. Véleménye szerint a referencia ilyen módon való meghatározása jogsértõ. Az ajánlatkérõ magatartása több ponton sérti a Kbt. rendelkezéseit, ezért indítványozza, hogy a jogorvoslati eljárás során a Döntõbizottság vegye figyelembe a kérelmezõ által elõterjesztett jogkövetkezményeket, illetve azokat állapítsa meg.<br>
A Döntõbizottság a rendelkezésére álló iratok, dokumentumok, a felek által írásban és a tárgyaláson szóban, elõterjesztett nyilatkozatok alapján megállapította, hogy a jogorvoslati kérelem részben megalapozott, részben pedig elkésett az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság a kérelmezõ által sem vitatottan megállapította, hogy kérelmezõ az ajánlati felhívást, a jogorvoslati kérelmét megelõzõen a 15 napos jogvesztõ határidõt többszörösen túllépve ismerte meg. Erre utal a kérelmezõ ajánlatában szereplõ feljegyzés is, melyben már az ajánlattételi határidõ idõpontjában aggályait fejezi ki a felhívás kérelemmel támadott rendelkezései miatt.<br>
Fentiekre tekintettel a jogorvoslati kérelemnek azon része, mely szerint ajánlatkérõ olyan referenciákhoz kötötte a pályázat elnyerését, amelyek a valóságban nem léteznek, illetve olyan feltételeket határozott meg, melyeket Magyarországon az adott tárgyban tevékenykedõ cégek teljesíteni nem képesek, elkésett, ezért a Döntõbizottság a jogorvoslati kérelem e részét ezen oknál fogva elutasítja.<br>
A Döntõbizottság helyt adott a jogorvoslati kérelem azon részének, melyben a kérelmezõ kérte az ajánlatkérõ döntése jogsértésének megállapítását, tekintettel arra, hogy az ajánlattételre alkalmasnak minõsített, illetve nyertesnek kihirdetett ajánlattevõ sem volt képes megfelelõ referenciát igazolni a felhívás szerint, és ezért ajánlatkérõ a feltételek hiányában nem kezelhette volna érvényes ajánlatként a Schindler Hungária Lift Kft. ajánlatát és nem hirdethette volna ki nyertesnek azt az alábbiak miatt:<br>
Az ajánlati felhívás 3. a) pontjából megállapítható, hogy a beszerzés tárgya 2 db személyi felvonó (mindkettõ 1440 kg teherbírású és 1 db kombinált személy- és teherfelvonó szintén 1440 kg teherbírású tervezése, gyártása, szállítása, beszerelése és üzembe helyezése, valamint a meglévõ 3 db felvonó elbontása és elszállítása). Az is megállapítható az ajánlati felhívás 11. a) pontjának 3. bekezdésébõl, hogy megkövetelte ajánlatkérõ a mûszaki alkalmasság igazolásánál a legjelentõsebb, fõvállalkozásban végzett gyors- és teherfelvonók bontását és építését a 3. a) pontban meghatározott beszerzés tárgyával azonosan az elmúlt 3 évben.<br>
A Döntõbizottság megállapította, hogy a nyertes ajánlattevõ ajánlatában fellelhetõ referencialevelek nem tartalmaznak adatot a kombinált személy- és teherfelvonóra vonatkozóan az ajánlatkérõi elvárásoknak megfelelõen, ezért a nyertesnek kihirdetett ajánlattevõ sem igazolta az elõírás szerint a mûszaki alkalmasságát.<br>
Az is megállapítható, hogy az ajánlati felhívás 11. b) pontjának 7. francia bekezdésében ajánlatkérõ jelezte, hogy ajánlattételre alkalmatlannak nyilvánítja azt, aki az elõzõ három évben nem rendelkezik legalább kettõ a jelen ajánlati felhívás 3. a) pontjában meghatározott beszerzési tárggyal megegyezõ (minimum 18 szintû) nagyságrendû, megrendelõ által igazolt referenciával.<br>
A Döntõbizottság álláspontja szerint a kérelmezõ által becsatolt ÉMI-igazolás is alátámasztja azt a véleményt, hogy a nyertesnek kihirdetett Schindler Hungária Lift Kft. ajánlatában nem igazolta az ajánlati felhívás tárgya szerinti 2 db személyfelvonó és 1 db kombinált és teherfelvonó vonatkozásában a kért két darab referenciát az elmúlt három évben, így az ajánlatkérõ jogellenesen nyilvánította nevezettet ajánlattételre alkalmasnak és fogadta el ajánlatát, majd kötött vele szerzõdést az eredményhirdetést követõen.<br>
A Döntõbizottság álláspontja szerint mivel a nyertesnek kihirdetett ajánlattevõ a vegyes, azaz kombinált személy- és teherfelvonó vonatkozásában megfelelõ referenciát nem igazolt, ezért az ajánlatkérõ az õ alkalmatlanságát is meg kellett volna hogy állapítsa.<br>
A fentiekre tekintettel a Döntõbizottságnak nem kellett már állást foglalnia azon kérdésben, hogy nyertesnek kihirdetett ajánlattevõ által igazolt referencia megfelel-e az ajánlati felhívásban megjelölt 2 db referenciának abban az esetben, ha azt egy megrendelõtõl és egy alkalommal teljesítette.<br>
A jogsértés megállapítására tekintettel a Döntõbizottság álláspontja szerint az már nem bír relevanciával, hogy ajánlatkérõ az eredményhirdetés alkalmával érvényesnek ítélt ajánlat alapján kihirdette nyertesnek a Schindler Magyarország Lift Kft.-t, és ezen túlmenõen részletezte-e a 2 db további ajánlattevõ alkalmatlanságát, illetve ismertette-e ezt a tényt, vagy sem.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelem elkésett részét elutasította, míg a megalapozott kérelem alapján a Kbt. 88. § (1) bekezdésének d), f) és h) pontjai szerinti jogkövetkezményeket alkalmazta az ajánlatkérõvel szemben.<br>
Mind a kérelmezõ, mind az ajánlatkérõ jogi képviselõje úgy nyilatkozott az eljárás során, hogy átalánydíjas szerzõdés alapján látja el megbízója képviseletét. A Döntõbizottság az igazgatási szolgáltatási díj megtérítésén túl egyéb - jogi képviselõi díj - megtérítésére nem kötelezte ajánlatkérõt az alábbiak miatt:<br>
A Kbt. egyértelmû rendelkezést tartalmaz az eljárási díjjal kapcsolatban. Nem határozza meg azonban azt, hogy mit és milyen mértékben lehet az eljárás során felmerült költségnek tekinteni, ugyanígy a Kbt. 79. § (1) bekezdése alapján a mögöttes jogszabályként alkalmazandó, az államigazgatási eljárás általános szabályairól szóló 1957. évi IV. törvény sem. A 8/2002. (III. 30.) IM rendelet csak a bírósági eljárásban megállapítható ügyvédi költségekrõl rendelkezik. Így a Döntõbizottságnak - bár méltányolja kérelmezõ ügyvédi költség iránti igényét - jogszabályi felhatalmazás hiányában annak megállapítására nem volt lehetõsége. Jogszabályi rendelkezés sem szabályozza a közigazgatási eljárásokban a jogi képviselet díját, a bírósági eljárási költségekrõl szóló jogszabályi rendelkezések pedig nem alkalmazhatóak a jelen eljárásban.<br>
A bírság mértékének megállapításakor a Döntõbizottság figyelemmel volt a jogsérelem súlyára, nevezetesen, hogy ajánlatkérõ ajánlattételre alkalmasnak minõsítette a megfelelõ referenciát a felhívás szerint nem igazoló ajánlattevõt, majd vele az eredményhirdetést követõen szerzõdést is kötött. A nettó 99 980 000 Ft vállalkozói díj figyelembevételével nem tekinthetõ túlzottnak a 3 000 000 Ft-os bírság, mely így a beszerzési érték 3%-át éppen eléri, szemben a Kbt. a Kbt. 88. § (4) bekezdésében írtakkal, mely szerint a bírság mértéke a közbeszerzés értékének legfeljebb harminc százaléka is lehet.<br>
A bírság kiszabásánál figyelemmel volt a Döntõbizottság arra is, hogy a szerzõdéskötés következtében a jogsérelem már nem reparálható, tehát a maximumként kiszabható 30%-os mértékkel szemben kiszabott 3%-os bírságot tekintette a Döntõbizottság a jogsértés súlyával arányban álló jogkövetkezménynek.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 7.<br>
<br>
Dr. Bíró László s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Tukacs László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>