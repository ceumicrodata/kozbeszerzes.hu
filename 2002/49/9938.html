<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9938)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.590/8/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az Észak-magyarországi Áramszolgáltató Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban Döntõbizottság elnöke) az Észak-magyarországi Áramszolgáltató Rt. (3525 Miskolc, Dózsa Gy. út 13., képviseli: dr. Sátori Anna ügyvéd, 1054 Budapest, Aulich u. 7., a továbbiakban: ajánlatkérõ) a "salgótarjáni 35/20/10 kV-os alállomás 120 kV-os bõvítésének kiegészítõ építési beruházási munkái" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ 2001-ben nyílt elõminõsítéses közbeszerzési eljárást folytatott le a salgótarjáni 35/20/10 kV-os alállomás 120 kV-os bõvítésének építési beruházási munkáira. Ajánlatkérõ ajánlati dokumentációt is összeállított, ebben határozta meg az ajánlatok benyújtásának tartalmi és formai követelményeit. Ajánlatkérõ beszerzési igénye két fõ részbõl: építészetbõl és villamos technológiai szerelésbõl tevõdött össze. Az építészeti rész vonatkozott a bontási, az építési és a földmunkákra, amelyek között talaj- és talajvízszennyezés-megszüntetési munkák is voltak. Az ajánlati dokumentációban (III.a "A" követelményjegyzék építészet 2. mûszaki leírás 5. francia bekezdés) ajánlatkérõ feltüntette, hogy: "a bõvítésre megvásárolt terület szénhidrogénnel (gázolaj) szennyezett. A terület mentesítésére drén- és vízkezelõ-tisztító rendszer épül ki."<br>
Ajánlatkérõ dokumentációjában rendelkezett arról is, hogy a bõvítés során a 35 kV-os feszültségszint fokozatosan megszûnik, a cellák áttérnek 20 kV-osra.<br>
A technológiai szerelési rész vonatkozásában ajánlatkérõ elõírása szerint a vezetékek, kábelek a földben kerülnek elhelyezésre.<br>
A nyílt eljárás eredményét 2001. szeptember 3-án hirdette ki ajánlatkérõ, az eljárás nyertese a TESSAG Hungária Kft. lett. Az eljárást lezáró szerzõdést vele 2001. szeptember 27-én kötötték meg 2002. augusztus 30-i teljesítési határidõvel, míg a szerzõdés ellenértéke 673 466 000 Ft + áfa volt.<br>
Ajánlatkérõ 2002. szeptember 24-én tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a közbeszerzésekrõl szóló 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdés a) és b) pontja alapján.<br>
Az eljárásfajta választását azzal indokolta, hogy a szerzõdés megkötését követõen a fogyasztói igények változása, továbbá a megváltozott környezetvédelmi elvárások miatt szükséges további kiegészítõ munkák elvégzése, amelyek értéke nem haladja meg az eredeti szerzõdés értékének 50%-át, és a teljesítés aránytalan nehézség nélkül nem választható el a korábbitól, mert önálló munkaterületet nem lehet más cég számára biztosítani.<br>
Tájékoztatójához mellékelte ajánlati felhívását. Ajánlattételre hívta fel a TESSAG Hungária Kft.-t. Az ajánlattételi határidõt 2001. október 11-ében, míg a teljesítési határidõt 2002. november 30-ában állapította meg, továbbá rendelkezett az alkalmassági követelményekrõl, az ajánlat elbírálásának szempontjáról és az eljárás lefolytatásának menetérõl. Felhívása mellékletében tételesen közölte a kiegészítõ munkákat az alábbi csoportosításban.<br>
Építész kiegészítõ munkák:<br>
- 1. sz. építész kiegészítõ munka (kármentesítés megalapozó vizsgálattal) 1-9. tételig,<br>
- 2. a) sz. építész kiegészítõ munka 1-12. tételig,<br>
- 2. b) sz. kiegészítõ munka kapcsoló és vezénylõ épület kõmûves javítási munkái 1-5. tételig,<br>
- 3. sz. kiegészítõ munka 1-45. tételig,<br>
- 4. sz. építész kiegészítõ munka salgótarjáni 35/20/10 kV-os transzformátor-alállomás csatornázása ERÕTERV által készített "B" tervdokumentáció alapján 1-22. tételig,<br>
- 5. sz. építész kiegészítõ munka.<br>
Technológiai szerelési kiegészítõ munkák:<br>
- 1. a) kiegészítõ munka 1-16. tételig,<br>
- 1. b) kiegészítõ munka 121. tételig.<br>
A Döntõbizottság elnöke 2002. október 3-án jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja szerinti feltételek megléte a rendelkezésre bocsátott iratokból nem állapítható meg egyértelmûen. Indítványozta a választott eljárásfajta jogalapjának és az ajánlati felhívás jogszerûségének a vizsgálatát.<br>
Ajánlatkérõ írásbeli és szóbeli nyilatkozatában kiegészítette tájékoztatását. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában támasztott feltételek fennállnak. A kiegészítõ munkák nem voltak elõre láthatóak és teljesítésük szükséges a beruházási feladat megvalósításához.<br>
Elõadta, hogy a tervezett bõvítés elõtt az volt ismert számára, hogy saját ingatlanán van szennyezõdés, amelyet a beruházás során figyelembe kell venni, és a nyílt eljárása ajánlati dokumentációját is ennek megfelelõen állította össze.<br>
A kivitelezési munkák megkezdése után vált az azonban ismertté, hogy a szomszédos ingatlanon jelentõs mértékû és pontosan körül nem határolt szennyezõdés van a talajban, és ebbõl az õ ingatlanára is folyamatosan kerül át. A környezetvédelmi hatóság kötelezte a szennyezõdés feltárására, körülhatárolására, és ezt követõen határozták meg azokat a minimumkövetelményeket, amelyek mellett a beruházásuk biztonságosan kivitelezhetõ. Emiatt az eredeti szerzõdés teljesítése nem történt(hetett) meg, hanem a mellékletben részletezett kiegészítõ munkákkal módosított tartalommal biztosítható csak a beruházás megvalósítása.<br>
Az 1. sz. és a 2. a) számú építész kiegészítõ munkák alatt azokat a vizsgálatokat és munkálatokat tüntették fel, amelyek alapján a szennyezettség feltárható és körülhatárolható, illetve megakadályozható, hogy a szomszédos ingatlanról további szennyezõdés átkerüljön.<br>
Az eredeti tervek szerint a 35 kV-os feszültségszintet megszüntették volna amiatt, hogy annak mûszaki berendezései már jelentõsen elhasználódtak. Most azonban a talaj teljes szennyezettségtõl való mentesítéséig (amely több éves idõtartam és annak munkálataira nem terjed ki a kiegészítõ beszerzés sem) szükséges mûszaki szempontok és az ellátás biztonságos szolgáltatása érdekében, hogy a 35 kV-os feszültségszint továbbra is megmaradjon és mûködõképes legyen. Így számos kiegészítõ munka azt a célt szolgálja, hogy a 35 kV-os feszültségszint további mûködõképessége az elõírásoknak megfelelõen biztosított legyen. Emellett a talajszennyezettség miatt szükséges az is, hogy megfelelõen megerõsítsék és védjék a károsodástól mind a jelenlegi mûszaki berendezéseket, mind az új berendezéseket. Mind a régi, mind a tervezett új kábelek a földben kerültek(tek volna) lefektetésre, azonban a károsodástól való megóvások érdekében a kábeleket kábelcsatornában kell elhelyezni. Az eredeti tervek csak csapadékvíz elvezetését biztosító csatornát tartalmaztak, a kiegészítõ munkák során a talaj tisztítását biztosító, olajleválasztón keresztül mûködõ a talaj tisztítását szolgáló csatornarendszer kerül kiépítésre. Ezeket a kiegészítõ munkákat foglalja magába a melléklet építészeti részének 2. b), 3., 4. és 5. pontja.<br>
A technológiai szerelés alatt az 1. a) és 1. b) pontban - a fentiek miatt szükséges munkáknak - a villamos-technológiai részét tüntették fel.<br>
Ajánlatkérõ bejelentette, hogy a TESSAG Hungária Kft. benyújtotta az ajánlatát, két tárgyalási fordulót tartottak, 2002. október 14-én kihirdették az eljárást lezáró döntést és 122 467 860 Ft + áfa ellenértékkel 2002. október 22-én megkötötték az eljárást lezáró szerzõdést.<br>
A Döntõbizottság az alábbi indokokra tekintettel megállapította, hogy nem jogsértõ a választott eljárásfajta alkalmazása.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában elõírt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint:<br>
"Az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez."<br>
E tárgyalásos eljárásfajta alkalmazásának elsõdleges feltétele az, hogy olyan - elõre nem látható - kiegészítõ munkára vonatkozzon, amely az eredeti beszerzési igény kielégítéséhez szükséges. Méghozzá akként, hogy azt a korábbi nyertes ajánlattevõ teljesítése.<br>
Ezt követõen pedig fenn kell állnia az a) + b) pontban vagy az a) + c) pontban támasztott feltételeknek.<br>
A Döntõbizottság megállapította, hogy fennáll az elõre nem láthatóság feltétele.<br>
Az ajánlatkérõ az elõtte ismert körülményeknek megfelelõen terveztette meg és hirdette meg kivitelezésre a salgótarjáni 35/20/10 kV-os alállomása bõvítését, és ennek megfelelõen kötötték meg az eljárást lezáró szerzõdést is még 2001 õszén. A becsatolt iratokból megállapítható, hogy már a kivitelezés során, 2002 tavaszán vált az ismertté, hogy máshonnan eredõ, jelentõs mértékû, konkrétan még körül sem határolható szennyezõdés is található az ingatlanon, amely miatt mûszaki és biztonsági okok miatt szükséges a megkezdett beruházás kiegészítése.<br>
A Döntõbizottság álláspontja szerint a feltüntetett kiegészítõ pótmunkák szükségesek az eredeti szerzõdés teljesítéséhez.<br>
Ajánlatkérõ eredeti beszerzési igénye vonatkozott egyrészt a tervezett bõvítésre, másrészt tartalmazta a már elavult 35 kV-os feszültségszinttel kapcsolatos mûszaki berendezések mûködésének megszüntetését, lebontását.<br>
A Döntõbizottság megítélése szerint szükségesnek minõsülnek azok munkák, amelyek azt a célt szolgálják, hogy a beruházás a hatósági elõírásoknak megfelelõen valósuljon meg és biztonságosan mûködtethetõ legyen. Jelen esetben az ismertté vált talajszennyezettség miatt indokolt, hogy az ennek hatásától való védekezés kialakításra kerüljön. Ez természetesen vonatkozik a beruházással kapcsolatos minden részre: az ingatlanon a további szennyezettség terjedésének meggátlására, mind a meglevõ, mind a kialakításra kerülõ építészeti és mûszaki berendezések védelme megoldott legyen (pl. megerõsített alapozási munkák, kábelek csatornázása, talajtisztítási csatorna). Az ajánlatkérõ által feltüntetett kiegészítõ munkák ilyenek.<br>
A Döntõbizottság elfogadta, hogy a megváltozott feltételek miatt szükséges még hosszabb ideig biztosítani - az egyébként megszüntetésre szánt - 35 kV-os feszültségszint mûködését. Az ennek érdekében szükséges megerõsítési, technológiai munkák így szintén kiegészítõ munkának minõsülnek.<br>
A Döntõbizottság álláspontja szerint a megkötött szerzõdés teljesítésétõl a fenti kiegészítõ munkák kivitelezése aránytalan nehézség nélkül sem mûszakilag, sem gazdaságilag nem választható el.<br>
A kiegészítõ munkák nagy része ugyanis olyan jellegû, hogy már az eredeti tervekben is feltüntetett munkákat másként kell megvalósítani (pl. a kábelek elhelyezése, amely most védõcsõben történik, alapozási munkák, amelyek most földcserével és megerõsítéssel készülnek el). A Döntõbizottság megítélése szerint maga a 35/20/10 kV-os alállomás is egy szerves mûszaki egység és a tervezett munkálatok annak olyan részeit érintik, amelyek indokolják, hogy a kivitelezés is egységesen valósuljon meg.<br>
A Döntõbizottság a megkötött szerzõdésekben feltüntetett - fentiekben ismertetett - árak összevetése alapján megállapította, hogy a kiegészítõ munkák értéke nem haladja meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontjában meghatározott 50%-os mértéket.<br>
A fentiek alapján a Döntõbizottság megállapította, hogy ajánlatkérõ közbeszerzési eljárásának jogalapja a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja fennáll.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. tv. (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn, megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. október 30.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>