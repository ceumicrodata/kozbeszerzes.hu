<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9939)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.596/11/2002.<br>
<br>
Tárgy: az Infra-Start Kft. jogorvoslati kérelme Domoszló Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Infra-Start Kereskedelmi, Ipari és Szolgáltató Kft. (4025 Debrecen, Hatvan u. 58., a továbbiakban: kérelmezõ) jogorvoslati kérelmének, melyet Domoszló Község Önkormányzata (3263 Domoszló, Petõfi S. u. 5., a továbbiakban: ajánlatkérõ) "Domoszló, Závoza-patakon jelentkezõ árvízkárok rendezése a 6+320-6+638 km-es mederszelvények között" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését és a 61. § (1) bekezdését, ezért ajánlatkérõ kérelmezõ ajánlatának érvénytelenné nyilvánító döntését és az azt követõen hozott valamennyi döntését megsemmisíti. Kötelezi továbbá ajánlatkérõt 1 000 000 Ft, azaz egymillió forint bírság megfizetésére.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ észrevétele alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. augusztus 7-én megjelent 32. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.<br>
Az ajánlati felhívás 11. pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, valamint az ajánlattevõknek a szerzõdés teljesítésére alkalmatlanná minõsítés szempontjait.<br>
A pénzügyi alkalmasság igazolása körében ajánlatkérõ többek között kérte, hogy ajánlattevõ, illetve a 10%-ot meghaladó mértékben igénybe venni kívánt alvállalkozó valamennyi olyan pénzintézettõl származó igazolás csatolását, ahol bankszámlával rendelkezik az alábbiak szerint:<br>
1 hónapnál nem régebbi banki információ az ajánlattevõ pénzügyi helyzetérõl az alábbi tartalommal:<br>
- mióta vezeti az ügyfél egyszámláját,<br>
- fizetési kötelezettségeinek pontosan eleget tesz-e,<br>
- 2001., 2002-ben számláján sorban állás volt-e.<br>
Ajánlatkérõ ezzel összefüggésben elõírta, hogy alkalmatlan az az ajánlattevõ, akinek 2001., 2002. évben egynél több esetben volt sorban állás a bankszámláján.<br>
Az ajánlati felhívás 13. pontja alapján az ajánlatok elbírálásának szempontja az összességében legelõnyösebb ajánlat, melyhez ajánlatkérõ megadta az elbírálás részszempontjait, azok súlyszámát, illetõleg a részszempontonként adható pontszám alsó és felsõ határát, valamint azt a módszert, amellyel a pontok kiszámítása történik.<br>
Ajánlatkérõ az ajánlat elkészítésének megkönnyítése céljából dokumentációt is biztosított az ajánlattevõk részére. A dokumentáció tartalmazta az "általános információkat" az ajánlat elkészítéséhez, az "elvárt szerzõdéses feltételeket", a dokumentáció része volt az ajánlati kivonat mintalapja, valamint a mûszaki tervdokumentáció.<br>
Ajánlatkérõ 2002. szeptember 2-án helyszíni konzultációt is tartott.<br>
Az ajánlattételi határidõre 2002. szeptember 17-re az alábbi ajánlattevõk nyújtották be ajánlataikat: Silye és Társa Kft., Mátraaljai Vízgazdálkodási és Talajvédelmi Társulat, Hevesvíz Építõ Szolgáltató Rt., Strabag Építõ Kft. Egri Fõépítésvezetõsége és kérelmezõ.<br>
A bontási jegyzõkönyv szabályosan tartalmazta a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésben foglalt adatokat, az ajánlattevõk nevét, székhelyét, az ellenszolgáltatás összegét és a vállalt teljesítési határidõt. A jegyzõkönyvben rögzítésre került az is, hogy az eredményhirdetés idõpontja 2002. október 1.<br>
Ajánlatkérõ az eljárást lezáró döntését 2002. szeptember 30-án a 126/2002. (IX. 30.) sz. határozatában hozta meg a képviselõ-testület egyhangú döntése alapján, mely szerint a közbeszerzési eljárás nyertese a Silye és Társa Kft.<br>
A nyilvános eredményhirdetésre 2002. október 1-jén került sor, ahol ismertetésre került a közbeszerzési eljárás összegzésérõl készített jegyzõkönyv tartalma is. A nyertest követõ legkedvezõbb ajánlattevõ a Strabag Építõipari Kft.<br>
A kérelmezõ ajánlatát ajánlatkérõ érvénytelennek nyilvánította, melynek oka, hogy pénzügyi alkalmassága igazolására egy más közbeszerzési munkára vonatkozó banki igazolást csatolt.<br>
Kérelmezõ ezt követõen 2002. október 7-én nyújtott be jogorvoslati kérelmet ajánlatkérõ ajánlata érvénytelenné nyilvánító döntése ellen, továbbá sérelmezte, hogy az ajánlatkérõ által készített összegzés nem felel meg az 5. sz. mellékletben foglaltaknak.<br>
Jogorvoslati kérelmében kérte ideiglenes intézkedésként a szerzõdés megkötésének megtiltását, jogsértés megállapítását, az ajánlatkérõ döntésének megsemmisítését.<br>
Kérelme indoklásában elõadta, hogy az általa csatolt bankinformáció a kiírás feltételeinek megfelelt, nem volt elõírás, hogy a pénzintézetnek ehhez a pályázathoz kell kiadni az igazolást, így ajánlata ez okból érvénytelen nem lehet. Sérelmezte továbbá, hogy ajánlatkérõ nem jelölte meg az elkészített összegzésben azt a jogszabályhelyet, amelyre az ajánlata érvénytelenségét alapította. Az összegzésben az ajánlatok értékelésébõl nem állapítható meg, hogy az ajánlattevõk az egyes bírálati szempontokra milyen ajánlatot tettek, gyakorlatilag a pontozási rendszer szabályai kerültek ismételten ismertetésre.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását.<br>
Indokolásként elõadta, hogy a lehetõ legnagyobb körültekintéssel értékelte az ajánlatokat, betartva a közbeszerzési törvény és az ajánlati felhívás feltételeit.<br>
A bizottság úgy értékelte, hogy a kizáró okként feltüntetett szempontok nem feleltek meg a kiírás feltételeinek, ennek alapján a képviselõ-testület elfogadta a bizottság értékelését.<br>
A Döntõbizottság 2002. október 8-án ideiglenes intézkedést hozott, mely alapján a közbeszerzési eljárást lezáró szerzõdés megkötését megtiltotta.<br>
A Döntõbizottság a közbeszerzési eljárásban keletkezett iratok, a felek írásos beadványai alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Ajánlatkérõ az ajánlati felhívás 11. a) pontjában írta elõ az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket. A pénzügyi alkalmasság igazolása körében ajánlatkérõ az alábbi elõírást tette:<br>
1 hónapnál nem régebbi banki információ az ajánlattevõ pénzügyi helyzetérõi az alábbi tartalommal:<br>
- mióta vezeti az ügyfél egyszámláját,<br>
- fizetési kötelezettségeinek pontosan eleget tesz-e,<br>
- 2001., 2002-ben számláján sorban állás volt-e.<br>
A kérelmezõ ajánlatának 6. és 7. oldalán találhatók az MKB és az OTP Bank által 2002. augusztus 22-én kiadott bankinformációk. Ezen iratok az ajánlatkérõ által megkövetelt adatokat tartalmazzák. Ezekbõl egyértelmûen meg lehet állapítani, hogy kérelmezõ az ajánlatkérõ általtámasztott pénzügyi alkalmassági követelménynek megfelel függetlenül attól, hogy az OTP Bank által kiadott információ tartalmazta azt is, hogy ezt az iratot egy másik közbeszerzési eljárás kapcsán kérte meg a számlatulajdonos. Az ajánlati felhívásnak pedig nem volt olyan kitétele, hogy a bankinformációnak az ajánlatkérõ megnevezését tartalmaznia kell. Ebbõl következik, hogy kérelmezõ ajánlata e tekintetben megfelel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésben foglaltaknak, így ajánlatkérõ jogszerûtlenül döntött a kérelmezõ ajánlatának érvénytelenné nyilvánításáról.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ennek alapján ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 52. § (1) bekezdését, amikor jogsértõ módon döntött az ajánlat érvénytelenné nyilvánításáról.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az 5. sz. melléklet 2. a) pontja szerint az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és az összességében legelõnyösebb ajánlat választása esetén annak részszempontjai szerinti tartalmi elemeket ismertetni kell.<br>
Az ajánlatkérõ által készített összegzés az ajánlatok tartalmi elemeit nem tartalmazta, ennek alapján nem is állapítható meg, hogy ajánlatkérõ pontozása jogszerû volt-e.<br>
A fentiek alapján ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a c) pont alapján döntött az ajánlatkérõ jogsértõ és azt követõ döntéseinek a megsemmisítésérõl, a f) pont alapján határozott a bírság kiszabásáról és a<br>
h) pont alapján határozott a költségek viselésérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."<br>
A bírság minimális mértékét a költségvetési törvény 2002-ben 1 000 000 Ft-ban állapította meg.<br>
A Döntõbizottság a bírság mértékének kiszabásánál figyelemmel volt a beszerzés értékére, illetve arra a körülményre, hogy a jogsértõ döntések megsemmisítésével mód nyílt a jogsértés reparálhatóságára. A Döntõbizottság személlyel szemben bírság kiszabását mellõzte figyelemmel arra, hogy a jogsértõ döntést jelen esetben a képviselõ-testület hozta meg, így személyes felelõsség nem volt megállapítható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 30.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>