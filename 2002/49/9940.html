<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9940)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.598/7/2002.<br>
<br>
Tárgy: a Mátraaljai Vízgazdálkodási és Talajvédelmi Társulat jogorvoslati kérelme Domoszló Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Mátraaljai Vízgazdálkodási és Talajvédelmi Társulat (3200 Gyöngyös, Kõkút út 3., képviseli: dr. Tóth Gyula ügyvéd, 1053 Budapest, Egyetem tér 1-3., a továbbiakban: kérelmezõ) jogorvoslati kérelmét, melyet a Domoszló Község Önkormányzata (3263 Domoszló, Petõfi S. u. 5., a továbbiakban: ajánlatkérõ) "Domoszló, Závoza patakon jelentkezõ árvízkárok rendezése a 6+320-6+638 km-es mederszelvények között" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ észrevétele alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. augusztus 7-én megjelent 32. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.<br>
Ajánlatkérõ az ajánlati felhívás 9. pontjában rendelkezett a pénzügyi ellenszolgáltatás teljesítésének feltételeirõl az alábbiak szerint:<br>
- elõleg fizetésére nincs lehetõség, 1 db részszámla benyújtása lehetséges,<br>
- a számlák ellenértékét ajánlatkérõ a mûszaki ellenõr által igazolt teljesítést követõen kiállított számla kézhezvételétõl számított 30 napon belül átutalással teljesíti,<br>
- a végszámla csak a hiánymentes mûszaki átadás után nyújtható be, összege nem lehet kevesebb, mint a vállalási ár 40%-a.<br>
Az ajánlati felhívás 11. pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, valamint az ajánlattevõknek a szerzõdés teljesítésére alkalmatlanná minõsítés szempontjait.<br>
Az ajánlati felhívás 13. pontja alapján az ajánlatok elbírálásának szempontja az összességében legelõnyösebb ajánlat, melyhez ajánlatkérõ megadta az elbírálás részszempontjait, azok súlyszámát, illetõleg a részszempontonként adható pontszám alsó és felsõ határát, valamint azt a módszert, amellyel a pontok kiszámítása történik.<br>
Az ajánlati felhívás "az egyéb információk" között jelezte, hogy konzultáció tartására is sor kerül a közzététel napját követõ elsõ naptól számított 25. napon 10 órakor. A konzultáció jegyzõkönyvét valamennyi ajánlattevõ postán megkapja.<br>
Ajánlatkérõ az ajánlat elkészítésének megkönnyítése céljából dokumentációt is biztosított az ajánlattevõk részére. A dokumentáció tartalmazta az "általános információkat" az ajánlat elkészítéséhez, az "elvárt szerzõdéses feltételeket", a dokumentáció része volt az ajánlati kivonat mintalapja, valamint a mûszaki tervdokumentáció.<br>
Az "általános információk" között rögzítésre került a konzultáció pontos idõpontja, amely 2002. szeptember 2. 10 órájában került megjelölésre.<br>
A "szerzõdéses feltételek" 7. pontjában rendelkezett ajánlatkérõ a fizetési feltételekrõl az alábbiak szerint:<br>
"Ajánlatkérõ elõleget nem biztosít. A mindenkori teljesítés ellenértékét megrendelõ az igazolt teljesítést tartalmazó számla, (részszámla) ellenében átutalással teljesíti az általa megkötött finanszírozási szerzõdés feltételei szerint (ajánlati felhívás szerint).<br>
Részszámlát csak a szerzõdés mellékletét képezõ ütemterv alapján a ténylegesen elvégzett és a mûszaki ellenõr által igazolt munkákra lehet beadni. A végszámla összege nem lehet kevesebb, mint a vállalási ár 40%-a, amit csak a hiánypótlásmentes teljesítés után fizet ki az ajánlatkérõ.<br>
Amennyiben a megrendelõ az ellenérték kifizetésével késedelembe esik, késedelmi kamatot köteles fõvállalkozónak fizetni, melynek mértéke az MNB által közzétett mindenkori jegybanki alapkamattal egyenlõ.<br>
Az ajánlattevõ ajánlatában az ajánlatkérõ számára kedvezõbb fizetési feltételeket határozhat meg, melyet ajánlatkérõ az elbírálásnál az ajánlati felhívás szerint figyelembe vesz."<br>
Ajánlatkérõ a megjelölt idõpontban 2002. szeptember 2-án a konzultációt megtartotta. A konzultációról jegyzõkönyv készült.<br>
A jegyzõkönyvben többek között az alábbiak is rögzítésre kerültek, "egy pályázati forrás elbírálási bizonytalansága miatt az ajánlati árból bruttó 5 millió Ft-ra az ajánlattevõk 2003. februári fizetési határidõvel számoljanak. (A számlát a nyertes ajánlattevõnek 2002-ben a mûszaki teljesítést követõen a teljes vállalási árra ki kell adni, csak a kifizetés húzódhat át 2003-ra)".<br>
A kérelmezõ a konzultáción nem vett részt, a konzultációról készült jegyzõkönyvet 2002. szeptember 9-én vette át.<br>
Az ajánlattételi határidõre 2002. szeptember 17-re az alábbi ajánlattevõk nyújtották be ajánlataikat: Silye és Társa Kft., Infra-Start Kereskedelmi Ipari és Szolgáltató Kft., Hevesvíz Építõ Szolgáltató Rt., Strabag Építõ Kft. Egri Fõépítésvezetõsége és kérelmezõ.<br>
A bontási jegyzõkönyv szabályosan tartalmazta a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésben foglalt adatokat, az ajánlattevõk nevét, székhelyét, az ellenszolgáltatás összegét és a vállalt teljesítési határidõt. A jegyzõkönyvben rögzítésre került az is, hogy az eredményhirdetés idõpontja 2002. október 1.<br>
Ajánlatkérõ az eljárást lezáró döntését 2002. szeptember 30-án a 126/2002. (IX. 30.) sz. határozatában hozta meg a képviselõ-testület egyhangú döntése alapján, mely szerint a közbeszerzési eljárás nyertese a Silye és Társa Kft.<br>
A nyilvános eredményhirdetésre 2002. október 1-jén került sor, ahol ismertetésre került a közbeszerzési eljárás összegzésérõl készített jegyzõkönyv tartalma is. A nyertest követõ legkedvezõbb ajánlattevõ a Strabag Építõipari Kft.<br>
A kérelmezõ ajánlatát ajánlatkérõ érvénytelennek nyilvánította, melynek oka, hogy az ajánlattevõ csatolt építési szerzõdésében és pénzügyi ütemezésében nem szerepel az elõírt bruttó 5 millió Ft 2003 februárjában történõ kiegyenlítésének vállalása.<br>
Kérelmezõ ezt követõen 2002. október 7-én nyújtott be jogorvoslati kérelmet ajánlatkérõ ajánlata érvénytelenné nyilvánító döntése ellen.<br>
Jogorvoslati kérelmében kérte ideiglenes intézkedésként a szerzõdés megkötésének megtiltását, jogsértés megállapítását, az ajánlatkérõ döntésének megsemmisítését és új döntés meghozatalára történõ kötelezését.<br>
Kérelme indoklásában hivatkozott a 2002. szeptember 2-i konzultációról készített jegyzõkönyvben foglaltakra. Hivatkozott arra, hogy a jegyzõkönyvben foglalt feltételeket elfogadta, azonban mivel nyílt eljárásról volt szó, ajánlatát már nem módosította.<br>
Kérelmezõ álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését, mert a módosított feltételekrõl hirdetményt kellett volna közzétenni. Ajánlatkérõ jogsértõ módon zárta ki ajánlatukat az értékelésbõl. Álláspontja szerint ajánlata volt a legkedvezõbb.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását.<br>
Indokolásként elõadta, hogy a lehetõ legnagyobb körültekintéssel értékelte az ajánlatokat, betartva a közbeszerzési törvény és az ajánlati felhívás feltételeit.<br>
A bizottság úgy értékelte, hogy a kizáró okként feltüntetett szempontok nem feleltek meg a kiírás feltételeinek, ennek alapján a képviselõ-testület elfogadta a bizottság értékelését.<br>
A Döntõbizottság a közbeszerzési eljárásban keletkezett iratok, a felek írásos beadványai alapján megállapította, hogy a jogorvoslati kérelem nem megalapozott.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Ajánlatkérõ jelen ügyben konzultációt is tartott, ennek alapján a konzultáción elhangzottak is az ajánlati felhívás, illetõleg a dokumentáció szerves részeivé váltak, ennek alapján ajánlattevõnek az ajánlati felhívás a dokumentáció és a konzultáción elhangzottak alapján kellett ajánlatát elkészítenie.<br>
A rendelkezésre álló iratokból egyértelmûen megállapítható volt, hogy kérelmezõ ajánlatának részét képezõ építési szerzõdéstervezet 3. pontjában a szerzõdés teljesítési határidejeként 2002. november 30-át jelölt meg. A 4. pontban határozta meg a pénzügyi elszámolás feltételeit. Ezek szerint a részszámla benyújtása 2002. október 30-án történik meg 22 millió Ft + áfa összegben, a végszámla a mûszaki átadás-átvétel után 16 millió Ft + áfa összegben történik meg. A szerzõdés 10. pontjában a végszámla kiegyenlítése a végszámla kézhezvételétõl számított 30 nap átfutási idõ figyelembevételével, átutalási rendszerben történik.<br>
Ez az ajánlattevõi nyilatkozat nem felel meg a konzultációról készült jegyzõkönyvben foglalt ajánlatkérõi azon elvárásnak, hogy 5 000 000 Ft összegre 2003. február havi fizetési határidõt kell elõirányozni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ennek alapján ajánlatkérõ jogszerû módon döntött az ajánlat érvénytelenné nyilvánításáról.<br>
A Döntõbizottság nem fogadta el kérelmezõ azon érvelését, hogy az ajánlati felhívásban és a dokumentációban foglalt feltételeket elfogadta, így ajánlatkérõ 2003. február havi fizetési határidõigényét is. A Döntõbizottság álláspontja szerint ugyanis egy általánosságban tett nyilatkozat - azaz, hogy az ajánlattevõ az ajánlati felhívásban és a dokumentációban foglalt feltételeket elfogadja - nem tehet semmissé egy olyan nyilatkozatot, amikor az ajánlattevõ egy konkrét ajánlatkérõi elvárással szemben konkrét, azzal ellentétes vállalást tesz.<br>
A Döntõbizottság a rendelkezésre álló iratok alapján megállapította azt is, hogy kérelmezõ a 2002. szeptember 2-i konzultációról készített jegyzõkönyvet 2002. szeptember 9-én vette át, így a 2002. szeptember 17-i ajánlattételi határidõig lehetõsége volt a konzultáción elhangzottaknak megfelelõ nyilatkozatát az ajánlatába beépítenie.<br>
Kérelmezõ állítása szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésben foglalt azon rendelkezést is, mely szerint ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket, melyrõl új hirdetményt kell közzétennie. Kérelmezõ állítása szerint a konzultáción ajánlatkérõ az ajánlati felhívás 9. pont 2. francia bekezdésében foglaltakat módosította, így a Kbt. 48. § (1) bekezdése szerint kellett volna eljárnia.<br>
Kérelmezõ e tárgyban elõterjesztett kérelme vizsgálatának eljárásjogi akadálya van, mert e kérelemrész elkésett. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A rendelkezésre álló iratokból egyértelmûen megállapítást nyert, hogy e tárgyban vélelmezett jogsértésrõl a kérelmezõ 2002. szeptember 9-én, a konzultációs jegyzõkönyv átvételével értesült. Ettõl az idõponttól kezdõdõen állt 15 nap rendelkezésére a jogorvoslati kérelem elõterjesztésére. A jogorvoslati kérelmet pedig kérelmezõ 2002. október 7-én terjesztette elõ a 15 napos jogvesztõ határidõn túl, így a jogorvoslati kérelem e tekintetben elkésett.<br>
A Döntõbizottság az eljárás során ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította, és a h) pont alapján határozott a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 24.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>