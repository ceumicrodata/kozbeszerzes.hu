<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10027)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.578/14/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás Mucsony Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Mucsony Nagyközség Önkormányzata (3744 Mucsony, Fõ út 2., képviseli: dr. Boda László ügyvéd, 1114 Budapest, Fadrusz u. 2., IV/5., a továbbiakban: ajánlatkérõ) "szennyvízcsatorna- és belterületi csapadékvíz-elvezetõ hálózat építési beruházása" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés b) pontját, ezért ajánlatkérõt 2 000 000, Ft, azaz kettõmillió forint, míg a döntésért felelõs Viszlai Viktor polgármestert 100 000 Ft, azaz egyszázezer forint pénzbírság megfizetésére kötelezi.<br>
A Döntõbizottság kötelezi az ajánlatkérõt és a döntésért felelõs Viszlai Viktor polgármestert, hogy a bírságot a határozat kézbesítésétõl számított 15 napon belül a Közbeszerzések Tanácsa a Magyar Államkincstárnál (MÁK) vezetett 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
Ajánlatkérõ a 2000. évben céltámogatási pályázatot nyújtott be a beruházás megvalósítása pénzügyi fedezetének biztosítására. Ajánlatkérõ céltámogatási pályázata nem járt eredménnyel. Ajánlatkérõ ezt követõen 2002. február 14-én megtartott testületi döntésén a 10/2002. (II. 14.) számú határozatában döntött arról, hogy az ÖKOTÁM 2000. alapítványi csatornarendszer támogatásával kívánja megvalósítani a település szennyvízberuházását. A képviselõ-testület felhatalmazta a polgármestert az ÖKOTÁM 2000 Alapítvánnyal a támogatási keretszerzõdés aláírására.<br>
Ezen elõzményeket követõen ajánlatkérõ 2002. szeptember 23-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján a nagyközség szennyvízcsatorna és belterületi csapadékvíz-elvezetõ hálózat építésének megvalósítása tárgyában. Ajánlattételre a Geotorr Kft.-t hívta fel.<br>
Az ajánlatkérõ az eljárásfajta választását azzal indokolta, hogy ajánlatkérõ úgy határozott, hogy a beruházást az ÖKOTÁM 2000 szennyvízcsatorna-beruházás bonyolítási rendszer támogatásának igénybevételével és az általuk kidolgozott rendszer segítségével oldja meg. Az ÖKOTÁM 2000 szennyvízcsatorna-beruházás bonyolítási rendszer olyan sajátos konstrukció alkalmazásával biztosítja a beruházás 100%-os fedezetét, amely lehetõvé teszi a konstrukcióból adódó sajátos szabályoknak megfelelõ víziközmû-társulat létrehozását, illetve a kivitelezési munkákat végzõ építési fõvállalkozó együttmûködését a beruházó önkormányzatokkal, továbbá az ÖKOTÁM 2000 támogatási rendszerrel.<br>
Mucsony Csatornaberuházó Víziközmû Társulat névvel az önkormányzat víziközmû-társulatot hozott létre, amelynek cégbejegyzése megtörtént. Az ÖKOTÁM 2000 szennyvízcsatorna-beruházás bonyolítási rendszer szerzõi jogvédelem alá esõ olyan sajátos pénzügyi lebonyolítói konstrukció, amely pénzügyi fedezetet teremt a beruházás megvalósításához, a Víziközmû Társulati hitel igénybevételével és más jogvédelem alá esõ megoldásláncolatnak az alkalmazásával.<br>
Az ÖKOTÁM 2000 szennyvízcsatorna-beruházás bonyolítási rendszer kizárólagos hasznosítási jogával a Geotorr Mérnöki Szolgáltatások Kft. rendelkezik, ezért kizárólag a felkért ajánlattevõ képes teljesíteni a beszerzés tárgyát.<br>
Ajánlatkérõ ajánlati felhívást is készített, amely a beszerzés tárgyát és mennyiségét az alábbiak szerint jelölte meg.<br>
- Szennyvízcsatorna-hálózat építése az alábbi mennyiségi adatokkal:<br>
- gravitációs szennyvízcsatorna-hálózat:<br>
	gerinccsatorna DN 200:	10 934 fm<br>
	bekötõ csatorna DN 150:	6 500 fm<br>
- szennyvíznyomó-vezeték:<br>
	belterületi (DN 63-110):	2 566 fm<br>
- szennyvízátemelõk:	7 db<br>
- Belterületi csapadékvíz-elvezetõ hálózat építése az alábbi mennyiségi adattal:<br>
- nyitott földárok a szükséges mûtárgyakkal együtt: 21 860 fm<br>
A felhívás szerint a részajánlat és a többváltozatú ajánlattétel kizárt volt.<br>
Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, az alkalmasság, illetve az alkalmatlanná minõsítés elbírálásának szempontjait. Az ajánlat elbírálásának szempontja a legalacsonyabb összegû ellenszolgáltatás. Az ajánlati felhívás szerint az írásbeli ajánlattétel határideje 2002. október 1., mely napon sor kerül a tárgyalás lefolytatására is.<br>
Az ajánlatkérõ dokumentációt is készített, a dokumentáció részei voltak a beruházásra vonatkozó információ, az ajánlat elkészítésével szemben támasztott követelmények, a vízjogi létesítési engedély, a mûszaki leírások és az engedélyezési tervek.<br>
A felhívott ajánlattevõ az ajánlatát az ajánlattételi határidõre, 2002. október 1-jére benyújtotta, az egyösszegû vállalási ár 870 000 E Ft + áfa volt. A bontási eljáráson ajánlatkérõ megállapította, hogy az ajánlat érvényes, azonban a bontásról készített jegyzõkönyv rögzítette, hogy a tárgyalás és az eredményhirdetés elhalasztásra kerül. A tárgyalásos eljárás eredményhirdetésének késõbbi idõpontjáról írásban fogja ajánlatkérõ tájékoztatni a felkért ajánlattevõt.<br>
A Döntõbizottság elnöke 2002. október 1-jén kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak. A beruházás megvalósításához alkalmazni kíván pénzügyi bonyolítási konstrukció olyan beruházási folyamatot jelent, amely a közmûvek megvalósításához szükséges pénzügyi fedezetet biztosítja, alkalmas a szennyvízcsatorna-hálózat, valamint a csapadékvíz-elvezetõ rendszerek fedezetének a megteremtésére is. A szerzõi jogvédelem alatt álló szennyvízcsatorna-beruházás bonyolítási rendszer más tárgykörben is alkalmazható, így alkalmazható csapadékvíz-elvezetõ rendszerre is. Ilyen esetben ez a konstrukció biztosítja mindkét mûszaki tartalomhoz a fedezetet, ezért kizárólag egy meghatározott személy tudja ezt teljesíteni, amely megalapozza a Kbt. 70. § (1) bekezdés b) pontjának alkalmazását. A létrehozandó szennyvízcsatorna és belterületi csapadékvíz-csatorna építése kivitelezési szempontból összefügg, egymástól függetlenül nem, vagy csak igen nagy többletköltséggel lenne kivitelezhetõ. A pénzügyi konstrukció lehetõvé teszi, hogy a két beruházás egyszerre, a legolcsóbb módon valósuljon meg.<br>
A Geotorr Kft. érdemi észrevételében kérte az eljárás megszüntetését. Álláspontja szerint a választott eljárásfajta jogszerû volt. A beruházás pénzügyi fedezetét biztosító konstrukció szerzõi jogvédelem alatt áll, szerzõi kizárólagos hasznosítási jogot engedélyeztek a Geotorr Kft.-nek, aki a jelen eljárás ajánlattevõje. A védett bonyolítási rendszer kizárólagos jogot biztosít egyetlen szervezetnek a szerzõdés ilyen feltételekkel való teljesítésére.<br>
Ajánlatkérõ a tárgyaláson bejelentette, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése alapján az elõírt és az egyszer meghosszabbított 30 napos határidõben eredményt nem hirdetett, így az ajánlatkérõ a közbeszerzési eljárását eredménytelennek minõsítette.<br>
A Döntõbizottság a közbeszerzési eljárásban keletkezett iratok, ajánlatkérõ és az egyéb érdekelt érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság a jelen eljárásában kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak-e.<br>
A beszerzés tárgya két részbõl - szennyvízcsatorna-építés és csapadékvíz-elvezetõ hálózat építésbõl - áll.<br>
A kizárólagos jog fennállását alátámasztó iratokból kitûnik, hogy a "szennyvízcsatorna-beruházás bonyolítási rendszer", melynek szerzõi Mérnyei Emília és Váczi Gyula került az Artisius Magyar Szerzõi Jogvédõ Iroda által 990419007 T szám alatt nyilvántartásba vételre 1999. április 19-én. A szerzõk 1999. április 20-án szerzõdést kötöttek a Geotorr Kft.-vel, mely szerint a szerzõk által kidolgozott megoldást ÖKOTÁM 2000 fantázia névvel látják el, és a szerzõk kizárólagos hasznosítási jogot engedélyeznek a Geotorr Kft. részére a szennyvízcsatorna-beruházás bonyolítási rendszer tekintetében. A hasznosító jogosult a bonyolítási rendszer felhasználásával mind bonyolítóként, mind fõvállalkozóként, szennyvízcsatorna (a hozzá kapcsolódó szennyvíztisztító mûvekkel) beruházások bonyolítására, illetve fõvállalkozóként történõ megvalósítására.<br>
A Döntõbizottság a fentiek alapján megállapította, hogy a szennyvízcsatorna-beruházás megvalósítása tekintetében a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglaltak fennállnak.<br>
A beszerzés részét képezi azonban a csapadékvíz-elvezetõ hálózat építése is. A becsatolt iratok e tekintetben a kizárólagos jog fennállását nem támasztották alá. A Döntõbizottság nem fogadta el azt az ajánlatkérõi védekezést, mely szerint az ÖKOTÁM 2000 fantázianévvel ellátott bonyolítási rendszer más tárgykörre - jelen esetben nevezetesen a csapadékvíz-elvezetõ hálózat építésére - is alkalmazható. Az Artisius Magyar Szerzõi Jogvédõ Iroda által kiállított tanúsítvány kizárólagos jogot kizárólag a szennyvízcsatorna-beruházási bonyolítási rendszerre biztosított. A hasznosításra vonatkozó szerzõdés szerint viszont a Geotorr Kft. csakis szennyvízcsatorna (szennyvíztisztító mû) megvalósítása során rendelkezik a kizárólagos hasznosítási joggal.<br>
A beszerzés tárgya egymástól ugyanakkor jól elkülöníthetõ, mûszakilag nem összefüggõ. Ezt támasztja alá az Észak-magyarországi Vízügyi Igazgatóság által H-5389-2/2001. szám alatt a szennyvízelvezetés tárgyában kiadott vízjogi létesítési engedély is, melynek IV/a) pontjának 4. bekezdése kimondja, hogy "a közcsatornába csapadékvíz nem vezethetõ, a megvalósítás során egyértelmûen ki kell zárni az illegális bekötések lehetõségét". Mûszakilag tehát a beszerzés két része elkülönül egymástól, az pedig, hogy a pénzügyi forrást erre a részre is az ÖKOTÁM 2000 bonyolítási rendszerbõl kívánják biztosítani, még nem eredményezi a Geotorr Kft. kizárólagosságát a szerzõdés teljesítésében. A csapadékvíz-elvezetõ hálózat vonatkozásában számos szervezet képes szerzõdést teljesíteni, semmi jogi akadálya nincs annak, hogy a beszerzés ezen részét a nyilvánosság biztosításával egyéb eljárásfajta alkalmazása mellett valósítsák meg.<br>
A Döntõbizottság a beszerzés tárgya két részének arányát ugyan meghatározni nem tudta, mivel ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#81">Kbt. 81. § </a>(2) bekezdésben foglaltak ellenére a közbeszerzési eljárás teljes iratanyagát külön felhívás ellenére sem bocsátotta a Döntõbizottság rendelkezésére, az viszont az ajánlati felhívásból egyértelmûen kitûnt, hogy a részajánlattétel nem volt megengedett.<br>
A Kbt. szabályozása a 25. § rendelkezése értelmében kógens. A hirdetmény közzététele nélküli tárgyalásos közbeszerzési eljárások - így a Kbt. 70. § (1) bekezdés b) pontja szerinti is - olyan kivételesen alkalmazható eljárásfajták, melyek igénybevételéhez szükséges, hogy a beszerzés egészére maradéktalanul teljesüljenek a törvényi feltételek. A Kbt. kógens szabályozása nem teszi lehetõvé, hogy az ajánlatkérõk olyan beszerzési igényüket is ilyen eljárásfajta keretében elégítsék ki, amelyeknél ezek a feltételek nem állnak fenn.<br>
A beszerzés egy része tekintetében pedig a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek nem álltak fenn, így - mivel részajánlattétel nem volt megengedett - a beszerzés egésze vonatkozásában ajánlatkérõnek a Kbt. 70. § (1) bekezdés b) pontjára alapított eljárása jogsértõ volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva - a fenti indokokra tekintettel - a Kbt. 88. § (1) bekezdés d) pontja alapján megállapította a jogsértést és az f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a bírság minimális összegénél magasabb összegû bírság kiszabásáról határozott, amelyet a beszerzés kiemelkedõen magas értéke indokol. A bírság ennél magasabb összegben való megállapításától a Döntõbizottság eltekintett egyrészt, mert a beszerzés tekintetének egy része vonatkozásában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak, másrészt pedig ajánlatkérõ közbeszerzési eljárása lefolytatásának eredményeként szerzõdéskötésre nem került sor.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 11.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>