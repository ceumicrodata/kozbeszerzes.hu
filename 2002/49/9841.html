<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9841)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.564/7/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Kecskemét Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által Kecskemét Megyei Jogú Város Önkormányzata (6000 Kecskemét, Kossuth tér 1., képviseli: dr. Iszer Tamás tanácsos, a továbbiakban: ajánlatkérõ) "Kecskemét város közigazgatási területén lakóépületek nyílászáró szigetelése, homlokzat hõszigetelése, strangszabályozó és költségmegosztó-csere, világítótest-csere, szellõzõrendszer felújítása, nyílászárók cseréje" tárgyú közbeszerzési eljárása ellen kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, továbbá ajánlatkérõ írásbeli és szóbeli nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. május 22-i 21. számában (4033) tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Ajánlatkérõ részajánlat tételét tette lehetõvé épületenként és munkanemenként, a felhívása 3. a) pontjában határozta meg azt a 11 épületet, amelyre ajánlattételt kért és épületenként tüntette fel a beszerzés tárgyát képezõ munkákat.<br>
A teljesítés határidejét az egyes részek vonatkozásában eltérõen határozta meg, megjelölte 2002. augusztus 31-ét, 2002. szeptember 30-át és 2002. november 30-át is azzal, hogy korábbi teljesítést elfogad.<br>
Az ajánlatok elbírálásának szempontja, a felhívás 13. a) pontja szerint a legalacsonyabb összegû ellenszolgáltatás volt.<br>
Az ajánlattételi határidõre, 2002. július 2-ára összesen 44 ajánlatot nyújtottak be. Ajánlatkérõ - a Kada Elek u. 13. sz. társasház rész kivételével - 2002. július 12-én hirdette ki az eljárást lezáró döntését, míg a Kada Elek u. vonatkozásában az eredményhirdetés 2002. július 26-án volt.<br>
Ajánlatkérõ az alábbi részek vonatkozásában, az alábbi indokkal állapította meg a közbeszerzési eljárása eredménytelenségét:<br>
- Kada Elek u. 13. számú társasház homlokzat-hõszigetelési munkáinak elvégzésével kapcsolatos részajánlat tekintetében a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján,<br>
- Árpád krt. 6-20. számú társasház nyílászárók szigetelése, tetõszigetelése, szellõzõrendszer-felújítása,<br>
- Kossuth tér 6-7. számú társasház nyílászárók szigetelése, fûtéskorszerûsítése,<br>
- Reile Géza u. 6-8. társasház nyílászárók szigetelése, lépcsõházi világítótestek cseréje,<br>
- Bagi L. u. 1-7. számú társasház nyílászárók szigetelése, lépcsõházi világítótestek cseréje,<br>
- Reile Géza u. 10-12. számú társasház nyílászárók szigetelése, lépcsõházi világítótestek cseréje<br>
munkáinak elvégzésével kapcsolatos részajánlatok tekintetében pedig a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján.<br>
Az eredményes részek vonatkozásában ajánlatkérõ az eljárást lezáró szerzõdéseket megkötötte és a teljesítés megkezdõdött.<br>
Ajánlatkérõ eljárása megalapozott folytatása érdekében írásban megkereste mind a Közbeszerzési Döntõbizottság elnökét, mind a Közbeszerzések Tanácsa fõtitkárát.<br>
A Közbeszerzési Értesítõ 2002. augusztus 28-i 35. számában (7036) jelent meg ajánlatkérõ tájékoztatója nyílt eljárása eredményérõl.<br>
Ajánlatkérõ 2002. szeptember 11-én tájékoztatta a Döntõbizottság elnökét arról, hogy az eredménytelenné nyilvánított részekben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti hirdetmény közzététele nélküli tárgyalásos közbeszerzési eljárást folytat le.<br>
Elõadta, hogy tervezett beruházásának a költsége mintegy 118 M Ft, melynek 1/3 részét a társasházak, 1/3 részét az önkormányzat biztosítja, míg a fennmaradó 1/3 részre a fedezetet a Széchenyi Terv keretében elnyert támogatás biztosítja. Sajnálatos módon a beszerzésére meghirdetett nyílt eljárás több épület és munkanem vonatkozásában eredménytelenül zárult és ezen munkáknak az elvégzése rendkívül sürgõs. Egyrészt egyes munkák (pl.: homlokzat utólagos hõszigetelése és tetõszigetelés) a technológiai elõírások szerint kizárólag +5° felett végezhetõk, illetõleg a többi munka is olyan jellegû, amelynek az elvégzése függ az idõjárási viszonyoktól, a tél beállta elõtt szükséges. A munkák elvégzésének idõtartama minimum kettõ hónap. Az is indokolttá teszi az eljárás gyorsítását, hogy a 2002 áprilisában megkötött támogatási szerzõdés szerint egyes részek teljesítési határideje 2002. szeptemberi, illetve októberi, és még nem kaptak hozzájárulást a teljesítési határidõk mindegyikének november 30-ára történõ meghosszabbítására. Álláspontja szerint e körülmények megalapozzák az eljárásfajta választását.<br>
Ajánlatkérõ tájékoztatójához nem mellékelte ajánlati felhívását, csak azt közölte, hogy hét kivitelezõt hívott fel, azokat, akik az elõzõ, eredménytelen nyílt eljárásban részt vettek.<br>
A Döntõbizottság elnöke 2002. szeptember 24-én jogorvoslati eljárást kezdeményezett ajánlatkérõ közbeszerzési eljárása ellen arra hivatkozással, hogy a választott eljárásfajta törvényi feltételeinek megléte a rendelkezésre álló iratokból nem állapítható meg egyértelmûen. Indítványozta az eljárásfajta jogalapjának és a felhívás jogszerûségének vizsgálatát.<br>
Ajánlatkérõ írásbeli és szóbeli nyilatkozatában kiegészítette a jogalap fennállását alátámasztó nyilatkozatait. Elõadta, hogy megítélése szerint nem terheli mulasztás, mert a korábbi nyílt eljárása eredménytelenül zárult. Ugyanakkor a vele szemben megállapított támogatási feltételek is sürgõssé teszik a munka elvégzését, egyrészt még nem kapott hozzájárulást a teljesítési határidõ 2002. november 30-ára történõ elhalasztásához, másrészt ez év végéig minden munkával el kell számolnia. Az idõjárási viszonyok szintén nyomatékosan indokolják a sürgõsséget, ugyanis a tél beállta esetén már csak a következõ év tavaszán tudná beszerzési igényét kielégíteni, azonban ez részben beszerzési célját is meghiúsítaná, illetve a támogatás elvesztését is jelentené.<br>
Fenntartotta arra vonatkozó hivatkozásait is, hogy több munkafolyamat nem végezhetõ el +5° alatt, illetõleg a fûtésszabályozás elvégzése is még problematikusabbá válik. Ajánlatkérõ a Döntõbizottság rendelkezésére bocsátotta közbeszerzési eljárása iratait, köztük az ajánlati felhívását.<br>
Felhívása 3. a) pontjában az eredménytelenné nyilvánított részeket jelölte meg a beszerzés tárgyaként, szintén lehetõvé tette - részben eltérõ feltételekkel - részajánlat tételét. A teljesítés határidejét 2002. november 15-ében, illetve 30-ában jelölte meg. Az ajánlattételi határidõt 2002. szeptember 25-ében határozta meg és ajánlattételre hívta fel az EU-KOMFORT Kft.-t, az AKKER-PLUS Kft.-t, a WIND-STRIP Kft.-t, a SOLUX Kft.-t, a FREE LINE Kft.-t, a Zalai Szigetelõ Bt.-t és a BAU-VITA Kft.-t.<br>
Felhívása 11. pontjában rendelkezett arról, hogy az ajánlatok elbírálásának szempontja - most is - a legalacsonyabb összegû ellenszolgáltatás, közölte továbbá az eljárás lefolytatásának menetét.<br>
Bejelentette, hogy 2002. szeptember 30-án kihirdette az eljárást lezáró döntését, eljárása minden rész tekintetében eredményes volt és ekkor meg is kötötték az eljárást lezáró szerzõdéseket, így a munkák teljesítése már folyamatban van.<br>
A Döntõbizottság a közbeszerzési eljárásban keletkezett iratok, a benyújtott észrevételek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén ha: "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából."<br>
Ezen eljárásfajta több, együttes feltétel megléte esetén alkalmazható. A rendkívüli sürgõsségnek ajánlatkérõ által elõre nem látható okból kell bekövetkeznie és ajánlatkérõt nem terhelheti mulasztás.<br>
A Döntõbizottság megállapította, hogy fennáll a rendkívüli sürgõsség.<br>
Jelen esetben olyan jellegû az ajánlatkérõ beszerzési igénye, amely akkor tölti be rendeltetését, ha az még a téli idõjárási viszonyok bekövetkezte elõtt megvalósul (pl.: hõszigetelések, fûtés-korszerûsítés). Maguk az egyes munkafolyamatok is olyanok, amelyek nem végezhetõk a technológiai elõírások folytán + 5°C alatt. Az ajánlatkérõ részére adott támogatás végfelhasználási, illetve teljesítési határideje is a sürgõsséget támasztja alá.<br>
A Döntõbizottság megítélése szerint a rendkívüli sürgõsség bekövetkezése ajánlatkérõ részérõl nem volt elõre látható, mert õt is váratlanul érte korábbi nyílt eljárásának az eredménytelensége számos rész vonatkozásában.<br>
A Döntõbizottság a rendelkezésére álló adatok, tények összevetésébõl azt a következtetést vonta le, hogy nem terheli ajánlatkérõt mulasztás a rendkívüli sürgõsség bekövetkezésében. Ajánlatkérõ a rendelkezésére álló idõkeretben - bízva annak eredményességében - lefolytatott egy nyílt eljárást. Azonban ezt követõen a kötött és rövid végfelhasználási idõpont miatt - figyelemmel a teljesítéshez szükséges idõtartamra is - más eljárásfajta mellett beszerzési igénye már nem valósítható meg.<br>
A Döntõbizottság a fenti indokokra tekintettel megállapította, hogy ajánlatkérõ beszerzése vonatkozásában fennállnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában támasztott feltételek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást, ha a megindításra vagy folytatásra okot adó körülmény már nem áll fenn, megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2002. október 21.<br>
<br>
Dr. Nagy Gizella s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>