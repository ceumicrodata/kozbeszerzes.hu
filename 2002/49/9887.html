<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9887)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.552/15/2002.<br>
<br>
Tárgy: a City Service Biztonsági és Létesítménygazdálkodási Rt. jogorvoslati kérelme az Országos Egészségbiztosítási Pénztár közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a City Service Biztonsági és Létesítménygazdálkodási Rt. (1024 Budapest, Szemlõhegy u. 1., képviseli: dr. Karas Mónika ügyvéd, 1055 Budapest, Nyugati tér 8., a továbbiakban: kérelmezõ), jogorvoslati kérelmének, amelyet az Országos Egészségbiztosítási Pénztár (1139 Budapest, Váci út 73/A, képviseli: dr. Katona Miklós ügyvéd, 1054 Budapest, Alkotmány u. 27., a továbbiakban: ajánlatkérõ) "takarítás az OEP épületeiben, eltérõ minõségû felületeken, összesen 123 704 m2-en és 34 007 m2 üvegfelületen, 20 területi egységnél" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdés d) pontjára tekintettel a Kbt. 55. § (6) bekezdését, ezért az ajánlati felhívás 7. és 20. terméksorában megsemmisíti ajánlatkérõ eljárást lezáró döntését, valamint ajánlatkérõvel szemben 1 000 000 Ft, azaz egymillió forint, míg a jogsértésért felelõs személlyel, dr. Tóth István fõosztályvezetõvel szemben 100 000 Ft, azaz egyszázezer forint bírságot szab ki.<br>
A Döntõbizottság kötelezi az ajánlatkérõt és a jogsértésért felelõs személyt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Kötelezi a Döntõbizottság ajánlatkérõt, hogy a kérelmezõ részére a határozat kézbesítésétõl számított 15 napon belül a 150 000 Ft, azaz egyszázötvenezer forint igazgatási szolgáltatási díjat fizesse meg. A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek nyilatkozatai és észrevételei alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. július 17-én megjelent 29. számában tette közzé nyílt közbeszerzési eljárás lefolytatására szóló felhívását 5989/2002 sz. alatt, melyet a Közbeszerzési Értesítõ 2002. július 31-én megjelent 31. számában módosított.<br>
Az ajánlatkérõ a felhívás 13. pontjában meghatározta, hogy az összességében legelõnyösebb ajánlat az ajánlatok elbírálásának szempontja, melyhez meghatározta a bírálati részszempontokat és azok súlyszámait. Meghatározta továbbá, hogy az értékelés során részszempontonként 0-600 pont között adható pontszám és azt is, hogy a részszempontok pontszámai a megadott ponthatárokon belül arányosítással kerülnek megállapításra.<br>
részszempontok súlyszámok<br>
(1.1.) - Tisztítószerek hatékonysága	0,3<br>
(1.2.) - Kéztörlõ nedvszívó képessége	0,1<br>
(1.3.) - Kéztörlõ vastagsága	0,1<br>
(1.4.) - Toalettpapír nedvszívó képessége	0,1<br>
(1.5.) - Toalettpapír vastagsága	0,1<br>
(1.6.) - Munkafolyamatokba épített ellenõrzések gyakorisága	0,4<br>
(1.7.) - Takarítási technológia hatékonysága	0,4<br>
(1.8.) - Ár	1,0<br>
Ajánlatkérõ dokumentációt is készített. Az ajánlattevõk kérdéseire 2002. július 29-én és augusztus 21-én válaszolt.<br>
Az ajánlattételi határidõre ajánlatot tett a kérelmezõ, a T.O.M. Controll Kft., a TAMAX Kft., a Jánosik és Társai Kft., a Sabina 2000 Kft., a DIW Service Kft., a B + N Kft., a MASZER Rt. és a Future Clean Kft.<br>
Ajánlatkérõ 2002. szeptember 16-án 10.00 órakor tartott eredményhirdetést. Az eredményhirdetésen értesült kérelmezõ arról, hogy a 7. és 20. terméksor kivételével ajánlatait a megfelelõ referenciák hiánya miatt érvénytelennek nyilvánították és arról is, hogy a 7. és 20. terméksor tekintetében tett ajánlataival sem nyert. A 7. terméksor nyertese a Tamax Kft., míg a 20-é a Jánosik és Társa Kft. lett.<br>
Kérelmezõ 2002. szeptember 19-én jogorvoslati kérelmet nyújtott be a Döntõbizottsághoz.<br>
Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjában elõírtakat, mivel az elbírálás módszere nem volt azonos minden egyes részszempontnál. Kifogásolja továbbá azt, hogy az összességében legelõnyösebb ajánlat megítéléséhez szükséges - ajánlatkérõ által megadott - részszempontoknál az ár mindössze 40%-ot tesz ki, amely szerinte elõre vetíti az eredmény torzulását, amely jogsértéshez vezethet.<br>
Sérelmezi, hogy az ajánlatkérõ a felhívásban nem tette közzé a minõségi jellemzõk pontozásos értékelésénél alkalmazandó paramétereket, melyekre utólag az elbíráláskor paramétermátrixot dolgozott ki.<br>
Álláspontja szerint jogsértést valósított meg az ajánlattevõ azzal, hogy olyan alszempontokat - mûszaki szempontokat - értékelt, melyet az ajánlattevõk nem ismerhettek meg elõzetesen, így ezekre nem összpontosíthattak, megfelelõségük tekintetében nem igazodhattak az ajánlatkérõ szempontjaihoz.<br>
Jogsértõnek tartja a kérelmezõ a minõségi követelmények körében a tisztítószerek hatékonyságának elbírálásánál azt, hogy ajánlatkérõ nem alkalmaz objektív mércét, mivel az adható legmagasabb 600 pontból 450-nel értékeli azt a terméket, amelynél a dokumentáció nem tartalmaz termékre vonatkozó információt.<br>
Szerinte az ajánlatkérõ nem alkalmazott semmilyen konzekvens szempontot az ajánlatok elbírálása során, gyakorlatilag minden részszempontot különbözõ módon bírált el.<br>
- Nem megfelelõ anyag kaphatott pontszámot (1.1. tisztítószer-hatékonyság).<br>
- Az 1.2.-1.5. részszempontok (papíráruk megfelelõsége) esetén (kizárólag az értékelés folyamán) minõségi paramétermátrixot dolgozott ki az ajánlatkérõ, és ennek alapján bírálta el az ajánlatokat.<br>
- Az 1.6. és 1.7. részszempontok esetén (munkafolyamatba épített ellenõrzés, takarítási technológia hatékonysága) pedig az OEP Beruházási és Üzemeltetési Fõosztály által készített szakmai értékelés alapján adott pontszámokat. E szakmai értékelésnek az objektív mércéjét az ajánlatkérõ nem tudatta az ajánlattevõkkel.<br>
- Az ár tekintetében azonban - a többi elbírálási formától teljesen különbözõ módon - a megajánlott árakat egymáshoz viszonyította az ajánlatkérõ.<br>
Kérelmezõ a 2002. október 14-én megtartott tárgyaláson jogorvoslati kérelmét részben visszavonta és kérelmét csak azon tekintetben tartotta fenn, hogy ajánlatkérõ az értékeléskor eltérõ módszert alkalmazott, mert a szakmai-minõségi részszempontok pontozásakor sávos értékeléssel, míg az ajánlati ár pontozásakor matematikai arányosítással számolt.<br>
Ajánlatkérõ észrevételében kéri a jogorvoslati kérelem elutasítását az alábbi indokok szerint.<br>
Az egyes alszempontok maguk tartalmazzák azokat a paramétereket, melyeket ajánlatkérõ vizsgált. Az ár, a papíráruk vastagsága és nedvszívó képessége mérhetõ paraméter, a hatékonyság és a munkafolyamatba épített ellenõrzések gyakorisága szintén objektív és mérhetõ paraméter, mely megfelel a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontjának, tehát valamennyi bírálati részszempont gazdaságilag értékelhetõ mennyiségi, illetve minõségi tényezõn alapul.<br>
Ajánlatkérõ hangsúlyozza: semmilyen olyan további alszempontot nem határozott meg, melyet ajánlatkérõk nem ismerhettek volna meg elõzetesen.<br>
Az értékelést minõség-ellenõrzéssel foglalkozó társaság, illetve igazságügyi szakértõ végezte. Az egyes tisztítószerek hatékonyságának értékelése a szakértõ vizsgálati és áruismereti tapasztalatai, a szakmai elvárások, valamint a csatolt dokumentációk alapján történt.<br>
Ajánlatkérõ szerint valamennyi részszempont esetében azonos módszerrel, arányosítással bírálta el az egyes részszempontokat. Az ár vonatkozásában az arány fordított (hiszen a legalacsonyabb ár kapta a legmagasabb pontszámot, minden más ár ehhez viszonyítva kapta meg pontszámát), míg minden más bírálati szempont esetében a szakmailag legmegfelelõbb ajánlattevõ kapta a maximális pontszámot, és a többi ajánlattevõ arányosan kevesebbet.<br>
A pontozással kapcsolatosan téved az ajánlattevõ, hiszen nem fordult elõ az, hogy értékelhetetlen ajánlat 450 pontot kapott volna.<br>
Közli, hogy az eljárás során - többek között a City Service Kft. kérdései nyomán - ajánlattevõ további tájékoztatást adott az elbírálás egyes vonatkozásairól, így a papíráruk vastagságáról, a nedvszívó képességrõl, a tisztítószerek hatékonyságáról és a takarítási technológiáról.<br>
Ajánlatkérõ megjegyzi, hogy az összességében legelõnyösebb ajánlatot hirdette ki gyõztesként és ezen nem változtat az, hogy mire következtetett a kérelmet benyújtó ajánlattevõ a meghirdetett részszempontok súlyszáma alapján.<br>
Egyéb érdekeltként a B+N Referencia Kft. és a T.O.M. Controll Rt. tett észrevételt.<br>
A B+N Referencia Kft. a tisztítószerek hatékonysága részszemponttal kapcsolatban tett észrevételt. Álláspontja szerint a független szakértõ, azaz a KERMI nem az Országos Egészségbiztosítási Pénztár által elõzetesen megfogalmazott szempontok alapján vizsgálta a tisztítószerek hatékonyságát. A T.O.M. Controll Kft. az eljárás végeredményét elfogadta, észrevételt nem tett.<br>
A Döntõbizottság ideiglenes intézkedésként a D.495/3/2002. sz. határozatával megtiltotta a 7. és a 20. termékcsoport tekintetében az eljárást lezáró szerzõdés megkötését.<br>
A Döntõbizottság a rendelkezésére álló iratokból a felek szóbeli és írásbeli nyilatkozatai alapján megállapította, hogy a jogorvoslati kérelem megalapozott az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
Az ajánlati felhívás 13. b) pontjában ajánlatkérõ nyolc részszempontot adott meg. Ebbõl az elsõ hét szakmai, minõsítési részszempontként, az ár a 8. részszempontként lett megadva.<br>
Az ajánlatkérõ elkészítette összegzését, melyben a részszempontokat szövegesen értékelte és mindegyik terméksorról összesítõ értékelési táblázatot készített.<br>
A Döntõbizottság az összegzésbõl megállapította, hogy az ajánlatkérõ az 1.1.1.5. szakmai, minõségi részszempontoknál "tól-ig" határokat, 50 pont terjedelmû pontértéksávokat alakított ki. A legjobb ajánlattevõknek 600 pontot adott, a következõknek 50 ponttal kevesebbet, azaz 550 pontot, az ezután következõknek 500 pontot és így tovább.<br>
Az 1.1. tisztítószerek hatékonysága részszemponthoz az alábbi követelményeket és pontszámsávokat rendelte:<br>
- 600 pont: a termékek hatékonysága megfelelõ, biztonsági adatlap van, a vonatkozó rendeletekben elõírt bizonylatok (szakvélemény, nyilatkozat, bejelentés stb.) az alkalmazni kívánt termékek legalább 90%-ánál megtalálható,<br>
- 550 pont: a termékek hatékonysága megfelelõ, a dokumentáció kismértékben hiányos,<br>
- 500 pont: a termékek hatékonysága még értékelhetõ, a dokumentáció hiányos, nincs biztonsági adatlap,<br>
- 450 pont: a hatékonyság nem értékelhetõ, a dokumentáció nem tartalmazza a termékre vonatkozó információt.<br>
Az 1.2.-1.5. részszempontoknál a higiéniai papírtermékek értékelésénél a vastagság és a nedvszívó képesség adatai alapján ajánlatkérõ az elõbbiekben kialakított sávok szerint pontozott.<br>
Az 1.6. munkafolyamatokba épített ellenõrzések gyakorisága és az 1.7. takarítási technológia hatékonysága szakmai, minõségi részszempontoknál a legjobb ajánlattevõknek 600 pontot adott, az ezután következõ ajánlatokra kevesebbet, de az 1.1-1.5 részszempontoktól eltérõen nem 50 pontos sávonkénti csökkenéssel, hanem attól eltérõen 10-20 pontos különbségekkel adta ki a pontokat.<br>
Ajánlatkérõ a 8. részszempontnál, az árnál az adható pontszámot úgy számolta ki, hogy a legalacsonyabb árat elosztotta az éppen pontozandó ajánlattevõ által megadott árral, majd a hányadost megszorozta a súlyozott pontszámmal.<br>
A Döntõbizottság megállapította, hogy ajánlatkérõ a 8. részszempontnál az ajánlati felhívásnak megfelelõen, arányosítással értékelt.<br>
Ajánlatkérõ a pályázati felhívásban az értékelés módszereként a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja alapján arányosítást nevezett meg.<br>
A Döntõbizottság megállapította az összesítõ értékelési táblázatokból és ajánlatkérõ szöveges értékelésébõl, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjára tekintettel a Kbt. 55. § (6) bekezdését, mivel a szakmai-minõségi részszempontoknál az ajánlati felhívástól eltérõen nem arányosítással, hanem sávosan értékelt és ezen belül az 1.1.-1.5. és az 1.6.-1.7. részszempontoknál egymástól is eltérõ értékelést alkalmazott.<br>
Tekintettel arra, hogy ajánlatkérõ értékelése során eltért a saját maga által meghatározott módszertõl, nem kerülhetett abba a helyzetbe, hogy jogszerûen választhassa ki az összességében legelõnyösebb ajánlatot, ezért a Döntõbizottság megsemmisítette - kérelmezõ kérelmének keretén belül - az eljárást lezáró döntést a 7. és a 20. terméksor tekintetében.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A Kbt. kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A jelen közbeszerzési eljárásban ajánlatkérõ nyilatkozata szerint a felelõs személy az OEP Beszerzési és Közbeszerzési Fõosztály vezetõje.<br>
A Döntõbizottság az összes körülményt mérlegelve arra a következtetésre jutott, hogy a jogsértés a kérelmezõ tekintetében - az eljárást lezáró döntések megsemmisítése miatt - a 7. és a 20. terméksor tekintetében reparálható.<br>
A fentiekre tekintettel állapította meg a Döntõbizottság az irányadó költségvetési törvényben meghatározott minimális összegû bírságot ajánlatkérõvel, illetõleg a jogsértésért felelõs személlyel szemben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, c) pontja alapján megsemmisítette az ajánlatkérõnek a közbeszerzési eljárást lezáró döntését, az f) pont alapján bírságot szabott ki és a h) pont szerint - tekintettel a jogszabálysértés megállapítására - rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 28.<br>
<br>
Dr. Szaller Ottó s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>