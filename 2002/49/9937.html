<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9937)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.545/19/2002.<br>
<br>
Tárgy: a Közbeszerzések Tanácsának tagja által kezdeményezett jogorvoslati eljárás Balatonakali Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kardkovács Kolos, a Közbeszerzések Tanácsa tagja (1011 Budapest, Mária tér 3., a továbbiakban: kezdeményezõ) által Balatonakali Község Önkormányzata (8243 Balatonakali, Kossuth Lajos u. 17., nevében eljár a Gyõr-Moson-Sopron Megyei Beruházási Kft., 9022 Gyõr, Czuczor Gergely u. 18-24., a továbbiakban: ajánlatkérõ) "szennyvízcsatorna-hálózat építése" tárgyú közbeszerzési eljárása ellen kezdeményezett, hivatalból indított jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#48">Kbt.) 48. §</a> (1) bekezdését, ezért az ajánlatkérõnek az ajánlati dokumentáció A.4.1. pontja második és harmadik bekezdésében, az ajánlati dokumentáció B.3. pontja második bekezdésében foglalt rendelkezésekre vonatkozó döntését, valamint az azt követõ, a teljesítési határidõvel kapcsolatos valamennyi elõírását megsemmisíti. A Döntõbizottság a közbeszerzési eljárás folytatását ahhoz a feltételhez köti, hogy a megsemmisített rendelkezéseket az ajánlatkérõ a közbeszerzési eljárás során figyelmen kívül köteles hagyni.<br>
A Döntõbizottság a Gyõr-Moson-Sopron Megyei Beruházási Kft.-vel szemben 1 000 000 Ft, azaz egymillió forint bírságot szab ki.<br>
Az eljárás során felmerült költségeiket a felek maguk viselik.<br>
Kötelezi a Döntõbizottság Gyõr-Moson-Sopron Megyei Beruházási Kft.-t, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MÁK 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ írásban és a tárgyaláson tett nyilatkozata alapján a következõ tényállást állapította meg:<br>
Az ajánlatkérõ 2002. augusztus 14-én, a Közbeszerzési Értesítõ 33. számában ajánlati felhívást tett közzé nyílt eljárás megindítására szennyvízcsatorna-hálózat építése tárgyában. Az ajánlati felhívás 3. a) pontjában meghatározta a beszerzés tárgyát és mennyiségét a következõk szerint:<br>
gravitációs vezeték:<br>
- NA 200 KG 2553,0 fm<br>
- NA 1 S 0 KG 194,0 fm<br>
nyomóvezeték:<br>
- D 90 KPE 559,0 fm<br>
- D 63 KPE 528,0 fm<br>
házi bekötés (53 db):<br>
- D 63 KPE 356,0 fm<br>
házi beemelõ egység (14 db)<br>
Az ajánlatkérõ a részajánlat tételét kizárta.<br>
Az ajánlati felhívás 4. pontja szerint a teljesítés határideje vagy a szerzõdés idõtartama 2002. december 31. Az ajánlatkérõ elõteljesítést elfogad.<br>
Az ajánlati felhívásban meghatározta továbbá az ajánlatkérõ a szerzõdés teljesítésére való alkalmasság vizsgálatának feltételeit és az összességében legelõnyösebb ajánlat választásának szempontját. Az ennek megítélésére szolgáló részszempontok, azok súlyszáma a következõ:<br>
<br>
1. ajánlati ár (Ft): 10<br>
<br>
2. kedvezõ fizetési kötelezettségek vállalása:<br>
alszempontok:<br>
- fizetési határidõ (nap): 2,5<br>
- számlázás gyakorisága (darab): 2,5<br>
- elõfinanszírozás mértéke (%): 2,5<br>
<br>
3. kedvezõ garanciális kötelezettség vállalása:<br>
alszempontok:<br>
- garanciális idõ tartama (év): 4,5<br>
- jóteljesítési garancia mértéke: 3<br>
<br>
4. elõteljesítés mértéke (nap): 3<br>
<br>
5. késedelmi kötbér (Ft): 2<br>
Az adható pontszámok 1-tõl 30-ig terjednek.<br>
Az ajánlatkérõ dokumentációt is készített.<br>
A dokumentáció A.4.1. pontja második, harmadik és negyedik bekezdése a teljesítés határidejével kapcsolatban az alábbiak szerint szól:<br>
"Az ajánlatkérõ tekeintettel arra, hogy a szerzõdéskötés várható idõpontja 2002. október közepe, az építési munkálatok ajánlati felhívásban megjelölt befejezési határidejét (2002. december 31.) meghosszabbítja.<br>
A teljesítés határideje 2003. május 30.<br>
A teljesítési határidõnek magában kell foglalnia a sikeres mûszaki átadás-átvételi eljárás lezárását és a DRV Rt. által elõírt próbaüzem lefolytatását."<br>
A beszerzés tárgyát illetõen a dokumentáció B.2.1.1. pontja tartalmaz az ajánlati ár meghatározásával összefüggésben további elõírásokat. E szerint az ajánlati árnak magában kell foglalnia a szennyvízvezetékek kiépítésével, valamint a közterületeket érintõ bontási és helyreállítási munkákkal kapcsolatos költségeket.<br>
A dokumentáció B.1.3. pontja a következõket tartalmazta:<br>
Amennyiben az ajánlattevõ az ajánlati dokumentációban - esetlegesen - hibát fedez fel (elírások stb.) vagy annak célja, illetve értelme nem világos számára, kizárólagosan levélben kérhet a beruházó lebonyolítójától magyarázatot, felvilágosítást vagy kiegészítést. Minden ilyen kérelmet cégszerûen aláírtan kell elkészíteni és az ajánlatok benyújtásának határidejét megelõzõ 10. napig a kiíróhoz eljuttatni. Amennyiben a beruházó, illetve lebonyolítója által szükségesnek ítélt kiegészítés vagy felvilágosítás kerül az ajánlattételi határidõ elõtt az ajánlati dokumentáció bármely részéhez, a kiegészítéseket "Kiegészítés az ajánlati felhíváshoz" címmel a kiíró az eljárásban részt vevõ valamennyi ajánlattevõ részére megküldi az ajánlatok benyújtási határidejét megelõzõ legkésõbb 6. napig. A kibocsátott kiegészítés az ajánlati dokumentáció részévé válik.<br>
A dokumentáció a többletvállalásokat illetõen a B.3. pont második bekezdésében alábbiakat tartalmazta:<br>
Az ajánlattevõ jogosult olyan, a beszerzés tárgyával szorosan összefüggõ többletvállalásokat tenni, melyek a beruházás megvalósulását megkönnyítik, segítik és használhatóságát fokozzák, illetve amelyek egyéb módon elõnyösek az ajánlatkérõnek. Ezeket az ajánlatkérõ elõnyben részesíti. Ugyankkor az ajánlatkérõ felhívja az ajánlattevõk figyelmét arra, hogy csak olyan többletvállalásokat tartalmazó ajánlat fogadható el érvényesnek, amelynek megvalósulása esetén a létrejött beruházás nem tartalmaz olyan részeket, melyek az engedélyektõl, tervektõl eltérne, továbbá jogszabályba ütközne. A jogszabályba ütközõ megajánlás esetén az ajánlatot az ajánlatkérõ érvényteleníti. Ajánlatkérõ az értékelési szempontok szerint tett irreális többletfelajánlásokat bírálata során figyelmen kívül hagyja.<br>
A dokumentációt öten vásárolták meg: a Kötiviép B Kft., a Baumeister Kft., a Kazamata Bau Kft., a Vízépítõ Kft. és a Swietelsky Kft.<br>
Az ajánlatkérõ 2002. szeptember 11-én helyszíni konzultációt tartott, ahol írásban feltett kérdésekre is válaszolt. A konzultáció jegyzõkönyvét megküldte a résztvevõknek. Ebben a teljesítési határidõt illetõen az alábbiakat rögzítette:<br>
Az ajánlatkérõ mérlegelve a vállalkozói lehetõségeket az év hátralévõ részére való tekintettel, az ajánlati dokumentációban korrigálta a felhívásban kiírt teljesítési határidõt: 2002. december 31. Felhívjuk az ajánlattevõk figyelmét, hogy a téli hónapokra való tekintettel (útépítés) a befejezés új határideje 2003. május 30. Az értékelés során ezen idõpontokhoz viszonyítva kerül meghatározásra valamennyi pontszám.<br>
Az ajánlatkérõ 2002. szeptember 17-én kiegészítette az ajánlati felhívást és a dokumentációt a határidõt érintõ alábbi magyarázatokkal:<br>
Határidõ vonatkozásában az ajánlatkérõ fenntartja azon feltételt, mely szerint a csatornahálózat építésének befejezési határideje 2002. december 31., és ezen határidõ mint bírálati szempont kerül értékelésre az összességében legelõnyösebb ajánlat kiválasztása során. Ellenben amennyiben a vállalkozó az építési munkák során útburkolatot, úttestet érint, úgy a helyreállítás a téli hideg éghajlati körülmény miatt mûszakilag nem kivitelezhetõ és nem teljesíthetõ a 2002. december 31-i határidõig. Az ajánlatkérõ e körülményt alapul véve döntött úgy és jelölte meg az ajánlati dokumentációban végsõ befejezési határidõként a 2003. május 30-át.<br>
Tájékoztatta a dokumentációt megvásárlókat, hogy amennyiben az építés során útburkolatot érintenek és helyreállításokat kívánnak végezni, úgy az ajánlatkérõ e tekintetben lehetõséget ad a teljesítés 2003. május 30-ra történõ befejezéséhez. Ezért kérte külön megjelölni a csatornaépítés és külön a helyreállítás befejezési határidejét.<br>
A kiegészítést 2002 szeptember 18-án megküldték a résztvevõknek.<br>
Dr. Kardkovács Kolos, a Közbeszerzések Tanácsának tagja jogorvoslati eljárást kezdeményezett 2002. szeptember 17-én a Döntõbizottságnál. Indítványozta, hogy a Döntõbizottság hívja fel a jogsértés okozóját a törvény szabályainak megfelelõ eljárásra, állapítsa meg a jogsértést, szabjon ki bírságot a törvény szabályait sértõ szervezettel, illetve személlyel szemben és az eljárást függessze fel.<br>
Kezdeményezése indokául elõadta, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében, a 35. § (1) bekezdésében, az 59. § (2)-(5) bekezdésében és a 48. § (1) bekezdésében foglalt rendelkezéseket.<br>
Az ajánlatkérõ ajánlati felhívásában meghatározta a teljesítés határidejét 2002. december 31-ben, ugyanakkor az ajánlati felhívás dokumentációjában az A.4.1. pontban a határidõt meghosszabbította 2003. május 30-ra. Az ajánlati felhívás nem módosítható a dokumentáció elõírásával, sérült tehát a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése. Ezzel összefüggésben sérült a 24. § (2) bekezdése is, mivel a nyilvános közzététel elmaradása miatt az ajánlatkérõ nem biztosítja az ajánlattevõk esélyegyenlõségét.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésébe ütközik, ezért jogsértõ a dokumentáció B.1.3. pontja is.<br>
Jogsértõ a dokumentáció B.3. pontjának az a rendelkezése is, amely szerint az ajánlattevõk jogosultak többletvállalásokat tenni a beszerzés tárgyával összefüggésben és ezeket az ajánlatkérõ elõnyben kívánja részesíteni. Ez az elõírás sérti a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdését, az 59. § (2)-(5) bekezdését mint az elõnyben részesítés kógens szabályait. A jogsértésrõl 2002. szeptember 16-án szerzett tudomást bejelentés kapcsán.<br>
A Döntõbizottság a jogorvoslati eljárást megindította, és 2002. szeptember 18-án kelt D.545/3/2002. számú határozatában ideiglenes intézkedésként elrendelte a közbeszerzési eljárás felfüggesztését.<br>
Az ajánlatkérõ észrevételében kérte az indítvány elutasítását. Álláspontja szerint az eljárás nem jogsértõ, nem sérült az esélyegyenlõség, valamint a Kbt. tételes rendelkezése sem. A beszerzés tárgya csatornaépítés, az ennek teljesítésére vonatkozó teljesítési határidõt nem módosította, az változatlanul 2002. december 31. A kivitelezés módszerétõl függõen a beszerzés részévé váló útépítési munkák befejezésére vonatkozik a 2002. május 30-i határidõ.<br>
A 2002. szeptember 11-i konzultáción kérdésként merült fel a kétféle határidõ értelmezése. Az ajánlatkérõ a konzultáción készült jegyzõkönyvben azt rögzítette, hogy a csatorna építésének határideje 2002. december 31., az értékelés során is ez a határidõ kerül elbírálásra. Kizárólag az úthelyreállítás tekintetében tolhatja ki ennek határidejét 2003. május 30-ig, ha a téli idõ miatt nem tudja azt befejezni. Ez a lehetõség az ajánlattevõk érdekét szolgálja és nem sérti az esélyegyenlõséget.<br>
A dokumentáció B.1.3. pontjában kizárólag a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerinti kiegészítõ tájékoztatás megadásának körülményeire hívta fel az ajánlattevõk figyelmét, nem a felhívás vagy a dokumentáció módosításával kapcsolatos.<br>
Az ajánlatkérõ nem alkalmazza a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdését. Meghatározta az ajánlatok elbírálásának szempontját és a megrendelõ érdekeit kifejezõ szerzõdési feltételeket mint alapvállalásokat. Minden ajánlattevõnek joga van az alapvállaláson túl olyan többletvállalásokat tenni, amellyel az elbírálás során többletpontokhoz juthat. Az ajánlatkérõ csak a részszempontoknak megfelelõ vállalásokat veszi figyelembe és csak ezeket fogja értékelni.<br>
A Döntõbizottság megállapította, hogy a kezdeményezés részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
A nyílt eljárás ajánlati felhívással indul, amelyet az ajánlatkérõ köteles hirdetmény útján közzétenni. Az ajánlati felhívás tartalmazza a beszerzés tárgyára, a szerzõdéses feltételekre vonatkozó ajánlatkérõi elvárásokat. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata alapján az ajánlatkérõ a közzétett ajánlati felhívásában foglaltakhoz kötve van. Amennyiben azon változtatni kíván, azt csak hirdetmény útján teheti meg. Az ajánlatkérõ által készített dokumentáció nem azt a célt szolgálja, hogy az ajánlati felhívásban meghatározottakat ismételten közölje az ajánlatkérõ, hanem azt, hogy a részletes szerzõdéses feltételeket megjelölje. Ezek azonban nem lehetnek ellentétes tartalmúak, mint az ajánlati felhívásban szereplõ szerzõdéses feltételek.<br>
A Döntõbizottság az ajánlati felhívás és a dokumentáció összehasonlítása eredményeképpen megállapította, hogy a teljesítési határidõt illetõen az ajánlatkérõ módosította az ajánlati felhívást. Az ajánlatkérõ érvelését a Döntõbizottság nem fogadta el. A beszerzés tárgya ugyanis nem osztható, részajánlat tételére nincs lehetõség. Az ajánlatban egyösszegû árat kell a szennyvízvezeték építésére mint a beszerzés tárgyára adni, ennek pedig tartalmaznia kell a szennyvízvezetékek és a szükséges helyreállítások - ezen belül az út helyreállítások - költségét is. Ennek következtében az ajánlati felhívásban megjelölt teljesítési határidõtõl eltérõ úthelyreállítási határidõ lehetõvé tétele a teljesítési határidõ módosítását jelenti. Ezt a módosítást pedig nem a Kbt. vonatkozó rendelkezései szerint - azaz hirdetményben való közzététellel - hajtotta végre az ajánlatkérõ, hanem a dokumentációban foglaltakkal, majd megerõsítette az azt követõ elõírásaiban szóban és írásban is.<br>
A fenti jogsértés megállapítása mellett a Döntõbizottság a határidõ módosításával összefüggésben tett valamennyi elõírást megsemmisítette. Miután az ajánlatkérõ maga is úgy nyilatkozott, hogy az eredeti teljesítési határidõ mellett is lehetséges a szerzõdés teljesítése, a Döntõbizottság jogkövetkezményként ahhoz a feltételhez kötötte az eljárás folytatását, hogy az ajánlatkérõ a továbbiakban érvényben maradó, az ajánlati felhívásban meghatározott feltételei szerint kérhet ajánlatot.<br>
Az ajánlatkérõ az ajánlati felhívásban meghatározta az értékelési részszempontokat, azok súlyszámát. A dokumentáció B.3. pontjában lehetõséget biztosított az ajánlattevõknek arra, hogy többletvállalásokat tegyenek. Itt azonban egyáltalán nem történt utalás arra, hogy a többletvállalások csak az elbírálási részszempontokat érintenék. Amennyiben az ajánlatkérõnek valóban ez volt a szándéka, akkor az elõírásait így kellett volna megtennie.<br>
A jelenlegi - az ajánlatkérõ által is elismerten nem elég egyértelmû - megfogalmazás ugyanis tág teret ad mindenféle, a beszerzés tárgyához kapcsolódó vállalásokra és azoknak az ajánlatkérõ részérõl történõ értékelésére, amely rendelkezés így nem felel meg az ajánlatkérõ részérõl érvényesülõ ajánlati felhíváshoz kötöttség elvének.<br>
A Döntõbizottság álláspontja szerint a fentiekben idézett elõírásban értelmezhetetlen a következõ kitétel: "Ajánlatkérõ az értékelési szempontok szerint tett irreális többletfelajánlásokat bírálata során figyelmen kívül hagyja." Miután arra nincs semmilyen elõírás, hogy az ajánlatkérõ szerint mi minõsül irreális felajánlásnak, valójában nem állapítható meg a dokumentáció alapján, hogy az ajánlatkérõ az értékelés során mit venne figyelembe.<br>
A fentiek alapján a Döntõbizottság megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
Kezdeményezõ indítványozta a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében meghatározott alapelv megsértésének megállapítását is a módosítások nyilvános közzétételének elmaradása miatt.<br>
Az eljárási alapelvek szerepe kettõs. Egyrészt azok áthatják a közbeszerzési eljárás egész menetét és az egyes részletszabályokban tételesen is megfogalmazódnak, illetve a konkrét normákat elvi háttérrel övezik.<br>
A Döntõbizottság megállapította, hogy ajánlatkérõnek az ajánlati felhívás módosítására vonatkozó döntése a Kbt. konkrét rendelkezésébe, nevezetesen a Kbt. 48. § (1) bekezdésébe ütközött, ezért azt külön nem állapította meg, hogy ajánlatkérõ ezzel az eljárásával megsértette a Kbt. 24. § (2) bekezdése szerinti alapelvet is, hiszen ez az alapelv a fenti részletszabályokban tételesen is megfogalmazást nyert.<br>
Az indítvány szerint a dokumentáció B.1.3. pontja a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésébe ütközik.<br>
A Döntõbizottság álláspontja szerint - az egész elõírás szövegének értelmezése alapján - nem jogsértõ a dokumentáció B.1.3. pontja, mivel abból kitûnik, hogy az ajánlatkérõ itt a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerinti kiegészítõ tájékoztatás adására vonatkozó elõírásokat rögzíti. Ha ezt az ajánlatkérõ megfelelõen alkalmazza, akkor az nem vezet az ajánlati felhívás és a dokumentáció módosításához.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontjában biztosított jogkörében eljárva a Kbt. 88. § (1) bekezdés b) c), d) és h) pontja szerinti jogkövetkezményeket alkalmazta, valamint a Kbt. 88. § (1) bekezdés f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársasság 2001-2002. évi költségvetésérõl szóló 2000. évi CXXXIII. törvény 59. § (2) bekezdése szerint a közbeszerzési jogorvoslati eljárásokban kiszabható bírság legalacsonyabb mértéke 2002. december 31-ig egymillió Ft, természetes személyek tekintetében százezer forint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja a Döntõbizottság számára bírság kiszabására vonatkozó kötelezettséget állapít meg a jogsértés megállapítására tekintettel.<br>
Az ajánlatkérõ nevében és megbízásából a Gyõr-Moson-Sopron Megyei Beruházási Kft. járt el a közbeszerzési eljárás során, felelõsséget vállalva a közbeszerzési eljárásnak az ajánlatkérõ nevében történõ jogszerû lefolytatásáért. Az ajánlatkérõ által becsatolt, a közbeszerzési eljárás felelõsségi rendjére vonatkozó megállapodás alapján a lebonyolító felelõssége kiterjed az ajánlati felhívás, az ajánlati dokumentáció jogszerûségének biztosítására is.<br>
A Döntõbizottság a rendelkezésére álló iratok, a közbeszerzési eljárás felelõsségi rendjére vonatkozó okirat rendelkezései, az ajánlatkérõ és a Gyõr-Moson-Sopron Megyei Beruházási Kft. ügyvezetõjének nyilatkozata alapján jelen esetben azt állapította meg, hogy a dokumentáció elõírásainak meghatározása körében elkövetett jogsértésért a Gyõr-Moson-Sopron Megyei Beruházási Kft. a felelõs, ezért a Döntõbizottság e szervezettel - mint az ajánlatkérõvel jogviszonyban álló jogsértésért felelõs szervezettel - szemben szabott ki bírságot.<br>
A Döntõbizottság a céltámogatás odaítélésével összefüggésben nyilvánosan közzétett beruházási összköltség - mintegy bruttó 80 millió forint - nettó értékét, 64 millió forintot tekinti a közbeszerzés értékének. Ezen érték alapján a kiszabható maximális pénzbírság több mint 19 millió forint, erre tekintettel a Döntõbizottságnak ezen összeg és az egymillió forint legalacsonyabb összeg között kellett a pénzbírság mértékét megállapítania.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, és a kiszabható legalacsonyabb összegû bírság alkalmazását tartotta indokoltnak. A bírság mértékének megállapításánál tekintettel volt arra a Döntõbizottság, hogy ugyan a jogsértés súlyos, de a jogsértõ döntések megsemmisítésével a jogsértés orvosolható volt.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság az eljárási költség viselésérõl a rendelkezõ részben foglaltak szerint döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 25.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>