<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3537)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 59/16/2002.<br>
<br>
Tárgy: a KEVIÉP Kft. I. sz. kérelmezõ, KÖTIVIÉP'B Kft. II. sz. kérelmezõ és DÉLVIÉP Kft. III. sz. kérelmezõ jogorvoslati kérelmei Mezõkövesd Város Önkormányzat Polgármesteri Hivatala ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KEVIÉP Kelet-Magyarországi Vállalkozási, Építõipari és Kereskedelmi Kft. (4025 Debrecen, Széchenyi u. 46., képv.: dr. Csécsy Andrea ügyvéd, 4025 Debrecen, Boldogfalva u. 15-17.) I. sz. kérelmezõ, továbbá KÖTIVÉP'B Közép-Tisza-vidéki Vízépítõ és Telekommunikációs Kft. (5000 Szolnok, Gáz u. 1., képv.: dr. Varga Judit ügyvéd, 5000 Szolnok, Ságvári krt. 4.) II. sz. kérelmezõ, valamint a DÉLVIÉP Dél-dunántúli Vízügyi Építõ Kft. (7400 Kaposvár, Raktár u. 13., képv.: Varga és Matarits Ügyvédi Iroda dr. Matarits Tamás ügyvéd, 8840 Csurgó, Széchenyi tér 15.) III. sz. kérelmezõ (továbbiakban kérelmezõk) kérelmének, melyet a Mezõkövesd Város Önkormányzat Polgármesteri Hivatala (3400 Mezõkövesd, Mátyás király u. 112.) mint ajánlatkérõ "Mezõkövesd város - keleti városrész - szennyvízcsatorna-hálózat megépítése, valamint szennyvíztisztító telep bõvítése, korszerûsítése " tárgyú közbeszerzési eljárása ellen nyújtott be helyt ad és megállapítja, hogy ajánlatkérõ megsértette a Közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1), (2) bekezdéseire és a Kbt. 26. § (2) bekezdésére tekintettel a Kbt. 52. § (1) bekezdését és ezért a Döntõbizottság ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõk részére külön-külön a határozat kézhezvételétõl számított 15 napon belül 30 000-30 000-30 000 Ft, azaz harmincezer-harmincezer-harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapította meg:<br>
Ajánlatkérõ 2001. november 28. napján a Közbeszerzési Értesítõ (K. É.) 48. számában közzétett részvételi felhívással, nyílt elõminõsítéses közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a részvételi felhívás 9. pontjában határozta meg a részvételre jelentkezõk pénzügyi, gazdasági és mûszaki alkalmasság igazolására kért adatok és tények körét. A mûszaki alkalmasságot a felhívásban elõírtak szerint az elõzõ 3 év (1998., 1999., 2000.) kizárólag szennyvízcsatorna- és telepépítési referenciáival kellett igazolni.<br>
A referenciákat ezen pont szerint a jelentkezõ és az igénybe vett alvállalkozóra vonatkozóan csatolni kellett.<br>
Ajánlatkérõ ezen túl a felhívás 12., "Egyéb információk" 9. francia bekezdésében az alábbi elõírást tette:<br>
"A részvételi jelentkezéshez a részvételi felhívás 9. pontja alapján megnevezett referenciák mindegyikérõl a részvételi jelentkezés határidejét megelõzõ 30 napnál nem régebbi eredeti (vagy közjegyzõ által hitelesített), a megbízó által kiállított referenciaigazolást kell csatolni…"<br>
Ajánlatkérõ részvételi dokumentációt nem adott ki, a részvételi jelentkezéssel kapcsolatos valamennyi elõírást, feltételt a részvételi felhívás tartalmazta.<br>
A részvételi jelentkezés benyújtásának határidejére 2002. január 8. napjára kérelmezõk, a DEPONA Kft., a Strabag Kft., az Alterra Kft., az EGÚT Rt., a Hoffmann Rt., az OMS Hungária Kft., a Metroépszolg Rt., a Hídépítõ Rt., a Penta Rt., az Infra-Start Kft., a Swietelsky Kft., a Diamit Rt., és az ERRO 96 Kft. nyújtott be részvételi jelentkezést.<br>
Ajánlatkérõ a részvételi jelentkezéseket megvizsgálta, majd 2002. január 29. napján megtartott nyilvános eredményhirdetésen ismertette a részvételi szakaszt lezáró döntést, amelyben többek között a kérelmezõk ajánlatát érvénytelennek minõsítette az alábbiak szerint:<br>
"A részvételi felhívás 9. pont szerint a mûszaki alkalmasság igazolására a jelentkezõnek be kellett mutatnia az elõzõ 3 év szennyvízcsatorna- és a szennyvíztelep-referenciáit az ott megadott módon, továbbá a részvételi felhívás 12. pontja 9. francia bekezdésének megfelelõen a részvételi felhívás 9. pont szerint megnevezett referenciák mindegyikérõl a részvételi jelentkezés határidejét megelõzõ 30 napnál nem régebbi eredeti vagy hitelesített és a megbízó által kiállított referenciaigazolást kellett csatolni. A felsorolt részvételre jelentkezõ vagy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bek. b) pontja alapján megnevezett alvállalkozója esetén a referencialevelek számossága nem egyezik a bemutatott referenciák számával."<br>
A III. sz. kérelmezõ ajánlatával kapcsolatban hiányként jelölte meg ajánlatkérõ, hogy jelentkezõ által bemutatott referencialevél nem eredeti vagy közjegyzõ által hitelesített, a II. sz. kérelmezõ esetén pedig, hogy nem derül ki a referenciák megadásánál, hogy alvállalkozásban vagy fõvállalkozásban végezte-e a megadott referenciamunkát.<br>
Ajánlatkérõ az alkalmasnak minõsített jelentkezõket az ajánlati felhívás megküldésével ajánlattételre hívta fel.<br>
A KEVIÉP Kft. I. sz. kérelmezõ 2002. február 5. napján nyújtott be jogorvoslati kérelmet a Döntõbizottsághoz. Kérelmében sérelmezi ajánlatkérõ részvételi szakaszt lezáró döntését, amelyben ajánlatát érvénytelennek minõsítette. Álláspontja szerint ajánlatkérõ által megnevezett indok alapján történõ ajánlat érvénytelenítése jogsértõ. Kifejtette, hogy ajánlatkérõ a felhívásban nem rögzítette, hogy hány darab referenciát kell a jelentkezõnek dokumentálnia. A jelentkezésben megjelölésre kerültek a megjelölt idõszakban végzett legjelentõsebb munkák, amelyek közül a legfontosabbakról szerezték be a referenciaigazolásokat. Megítélése szerint ajánlatkérõ akkor járt volna el helyesen, ha azokat a referenciákat veszi figyelembe, amelyekhez csatolásra kerültek a referenciaigazolások, és ez alapján jelentkezésüket érvényesnek nyilvánítja. Kérte a Döntõbizottságot, hogy semmisítse meg a részvételi szakaszt lezáró döntését, kötelezze ajánlatkérõt, hogy hívja fel õt ajánlattételre.<br>
A KÖTIVIÉP'B Kft. II. sz. kérelmezõ 2002. február 12. napján nyújtott be jogorvoslati kérelmet ajánlatkérõ részvételi szakaszt lezáró döntése ellen. Sérelmezte, hogy ajánlatkérõ érvénytelennek minõsítette a részvételi felhívását azzal az indokkal, hogy a referencia listából nem derül ki egyértelmûen, hogy fõvállalkozó vagy alvállalkozó volt-e a társaságuk, illetve a teljesítés ideje, valamint a megadott referencia és a referencialevelek számossága nem egyezik.<br>
Elõadta, hogy a jelentkezés 85. oldalán a felhívás 9. pontjában a referenciák csatolására elõírt feltételeknek megfelelõ referencialistát csatolta, így ajánlatkérõ által megjelölt érvénytelenségi ok nem áll fenn, s ez erre alapított döntés az érvénytelenségrõl jogsértõ. Álláspontja szerint ajánlatkérõnek azokat a referenciákat kellett volna figyelembe venni, amelyre csatoltak referenciaigazolást.<br>
Kérte, hogy a Döntõbizottság semmisítse meg a részvételi szakaszt lezáró döntést, kötelezze ajánlatkérõt, hogy hívja fel társaságukat ajánlattételre.<br>
A DÉLVIÉP Kft. III. sz. kérelmezõ 2002. február 15. napján nyújtott be jogorvoslati kérelmet ajánlatkérõ döntése ellen, amellyel a jelentkezésüket a referencialevelek és a megjelölt referenciák számosságának meg nem egyezõségére és arra hivatkozással, hogy a megadott referenciák nem eredetiek, illetve nem hitelesítettek, érvénytelennek minõsítette.<br>
Kifejtették, hogy a felhívás nem tartalmaz rendelkezést arra nézve, hogy hány darab referenciát kell bemutatni, így a jelentkezésben megjelölt referenciák esetében csak a legfontosabb munkákról csatoltak referenciaigazolást. Megítélése szerint akkor járt volna el helyesen ajánlatkérõ, ha csak azokat a referenciákat vette volna figyelembe, amelyekhez csatolásra kerültek a referenciaigazolások.<br>
Kérte a Döntõbizottságtól, hogy a jogsértés megállapítása mellett semmisítse meg ajánlatkérõ döntését, kötelezze ajánlatkérõt, hogy hívja fel ajánlattételre a társaságukat. Ideiglenes intézkedésként a közbeszerzési eljárás felfüggesztését kérte.<br>
Ajánlatkérõ észrevételében a megalapozatlan kérelmek elutasítását kérte. Elõadta, hogy a részvételi felhívás 9. és 12.9. pontjának értelmezése alapján a 9. pont szerint megnevezett referenciákról referenciaigazolást kellett csatolni. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint a mûszaki alkalmasság a legjelentõsebb referenciák ismertetésével igazolható, nem írja elõ, hogy minden, jelentkezõ által teljesített referenciát meg kell jelölni. A részvételi felhívás 12.9. pontja alapján azonban arról rendelkezik, hogy a megjelölt referenciák mindegyikérõl kell csatolni referenciaigazolást.<br>
Elõadta, hogy a jelentkezõk közül egyesek a referencialistájukat szétbontották és megnevezett legjelentõsebb referenciákat és ezekhez csatolták a kért igazolást, és megnevezett olyanokat, amelyet csak a cég bemutatásaként tartották fontosnak. Álláspontja szerint nincs mód arra, hogy a jelentkezõk által megnevezett referenciákat leinformálja, illetve az így szerzett információkra jogszerûen nem hivatkozhat, azonban nagyon fontos a beruházás sikeres megvalósíthatósága érdekében a már befejezett munkákról érkezõ minõsítés. Ezért került elõírásra, hogy a 9. pont szerint megjelölt referenciák mindegyikérõl igazolást is kell csatolni.<br>
Megítélése szerint az olyan jelentkezõ, aki a bemutatott referenciáit szétbontotta egyrészt a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) a) pont szerinti legjelentõsebb munkákra és ehhez csatolt referenciaigazolást, másrészt további, a céget bemutató referenciákra, de ehhez nem csatolt igazolást, azok megfeleltek a felhívás 9. és 12.9. pontjában foglalt ajánlatkérõi elvárásnak, így jelentkezésük érvényes.<br>
Azon jelentkezõk viszont, akik ezt a kettébontást nem végezték el és a megadott valamennyi referenciáról nem csatoltak igazolást, azok nem feleltek meg a részvételi felhívásban foglaltaknak, a jelentkezésüket tehát érvénytelenek kellett nyilvánítani.<br>
A Döntõbizottság megállapította, hogy a kérelmezõk jogorvoslati kérelme alapos az alábbiak szerint:<br>
A Döntõbizottság megvizsgálta, hogy ajánlatkérõ a részvételi szakasz során a Kbt. rendelkezéseinek betartásával, valamint a részvételi felhívásban megadottak szerint döntött-e a jelentkezések érvényessége, illetve érvénytelensége kérdésében.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése értelmében a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése alapján pedig az ajánlatkérõnek biztosítani kell az esélyegyenlõséget az ajánlattevõk számára.<br>
<a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés 2. mondata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A közbeszerzési eljárás során az ajánlati felhívás (illetve a dokumentáció) tartalmazza mindazon ajánlatkérõi elvárásokat, feltételeket, kívánalmakat, amelyeket minden egyes ajánlattevõnek az ajánlat/jelentkezés elkészítésekor szem elõtt kell tartani. A felhívás (dokumentáció) elkészítése során ajánlattevõnek be kell tartani a Kbt. elõírásait, különösen a Kbt. 33. § (1) bekezdésének azon elvárását, hogy a felhívás tartalmát úgy kell meghatározni, hogy annak alapján az ajánlattevõk egyenlõ eséllyel tehessenek ajánlatot. Ezen törvényi elõírásnak ajánlatkérõ a törvény elõírásai betartása mellett egyértelmû, világos, minden ajánlattevõ számára értelmezhetõ felhívást állít össze.<br>
A Közbeszerzési Értesítõben közzétett felhívástól ajánlatkérõ az eljárás során jogszerûen nem térhet el, valamint ajánlattevõk/jelentkezõk sem tekinthetnek el jogkövetkezmény nélkül (érvényesség, alkalmasság, kizárás) attól, hogy ajánlatukat az ajánlatkérõ által közzétett felhívásban foglalt feltételek betartásával állítsák össze. Ajánlatkérõ a közzétett felhívásában meghatározott feltételeken túl további, akár formai, akár tartalmi elõírást, követelményt nem támaszthat az eljárásban ajánlattevõkkel/jelentkezõkkel szemben.<br>
A felhívásban elõre meg nem adott formai, illetve tartalmi okokra hivatkozással meghozott ajánlatkérõi döntés ellentétes a közbeszerzési törvényben elõírtakkal, így ezen döntés nem tekinthetõ jogszerûen meghozottnak.<br>
Jelen jogorvoslati ügyben ajánlatkérõ kizárólag a részvételi felhívásában határozta meg a jelentkezésekkel szemben támasztott elvárásait, követelményeit. A Kbt. elõírásai alapján adta meg a pénzügyi, gazdasági és mûszaki alkalmasság igazolására kért adatokat, és ezekkel összefüggésben az alkalmatlanság szempontjait és egyéb jelentkezõk által teljesítendõ feltételeket, csatolandó dokumentumokat.<br>
Ajánlatkérõ nem módosított részvételi felhívásán és a jelentkezõk sem támadták a felhívást.<br>
A nyílt elõminõsítési közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése alapján két szakaszos eljárás, amelyben a Kbt. 63. § (3) bekezdés értelmében ajánlatkérõnek a részvételi szakaszt megindító részvételi felhívásban a 44. § (1)-(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése kimondja, hogy a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (6) bekezdését megfelelõen alkalmazni kell.<br>
<a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ a felhívás 9. pontjában elõírta, hogy a jelentkezõknek milyen adatokkal és tényekkel kell igazolni pénzügyi, gazdasági és mûszaki alkalmasságát. Ezen pontban határozta meg ajánlatkérõ, hogy a mûszaki alkalmasság igazolására csatolni kell az elõzõ 3 év kizárólag szennyvízcsatorna- és telepépítési referenciákat. Ezzel összefüggésben a felhívás 12. pont 9. francia bekezdésében további feltételként határozta meg, hogy valamennyi, a 9. pont szerint bemutatott referenciához csatolni kell a részvételi jelentkezés határidejét megelõzõ 30 napnál nem régebbi eredeti vagy hitelesített referenciaigazolást.<br>
Ajánlatkérõ a referenciák csatolását illetõen arra vonatkozóan további (sem formai, sem tartalmi) elõírást nem tett, hogyan gondolja teljesíteni ezen elõírását jelentkezõk által.<br>
Ajánlatkérõ a jelentkezések vizsgálatánál a referenciák és referencialevelek csatolására vonatkozóan a felhívásában megadottaktól eltérõen, új szempontot alkalmazva a referenciák csatolása vonatkozásában azonos tartalmú jelentkezéseket eltérõen értékelt. Egyeseket érvénytelennek, másokat érvényesnek minõsített, és ennek indoka egy elõre a felhívásban meg nem adott, nem jelzett ok volt, nevezetesen hogy a jelentkezõknek a referencia csatolása során a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján a megadott referenciáit bontania kellett volna legjelentõsebbekre, és ezek vonatkozásában elég csatolni igazolást és egyéb referenciákra, amelyekhez nem kell csatolni igazolást, aki így jár el, annak a jelentkezése érvényes. Aki ezen bontást nem végzi el, annak minden egyes referencia vonatkozásában referenciaigazolást kell csatolni.<br>
A referenciák kettébontásának lehetõsége és az, hogy a jelentkezésekben a 9. pont alapján megadott referenciák közül jelentkezõ választása szerinti referenciaigazolást csatolhat, nem szerepelt követelményként a felhívásban, mint ahogy azt sem, hogy ezt formailag milyen módon lehet elvégezni. A Döntõbizottság álláspontja szerint a referenciák kettébontásának minõsül az is, ha azok közül néhányhoz csatol a jelentkezõ igazolásokat, másokhoz pedig nem, ezzel jelezve, melyeket tartja a legjelentõsebbnek, így a Döntõbizottság álláspontja szerint ajánlatkérõ nem is alapozhat erre érvényességet, illetve érvénytelenséget.<br>
Ajánlatkérõ csak a felhívásban foglalt elõírások, követelményeknek való meg nem felelés indokával minõsíthet érvénytelenné jelentkezést/ajánlatot, illetve nem minõsíthet érvényesnek olyan jelentkezést/ajánlatot, amely nem felel meg a felhívásban foglaltaknak.<br>
Ajánlatkérõ ettõl eltérõ cselekményei a közbeszerzési eljárás során nem tekinthetõek jogszerûnek. Rámutat a Döntõbizottság arra, hogy messzemenõleg nem felel meg a törvényben megfogalmazott alapelveknek, mint a verseny tisztasága, esélyegyenlõség, nyilvánosság az, ha a beadott ajánlatok/jelentkezések tartalma alapján elõre meg nem adott szempontok alkalmazásával - amelyeket elõre nem ismertek ajánlattevõk - akár érvénytelenség, akár alkalmatlanság megállapítására, és ezáltal egyes ajánlattevõk kizárására az eljárás további szakaszából, míg más ajánlattevõknek az eljárás tovább szakaszában történõ benntartására kerül sor.<br>
A II. sz. kérelmezõ esetében további érvénytelené minõsítési indok volt, hogy a társaság referenciáiból nem derül ki, hogy alvállalkozásban, vagy fõvállalkozásban végezte-e el a megjelölt referenciákat, és a teljesítés dátuma sem.<br>
Ajánlatkérõ a tárgyaláson nyilatkozott, hogy az eredményhirdetésen közölt hiány nem a II. sz. kérelmezõ referenciáival szemben, hanem a megjelölt alvállalkozójával szemben állt fenn.<br>
A Döntõbizottság megvizsgálta az ajánlatkérõ döntését e tekintetben, és megállapította, hogy II. sz. kérelmezõ jelentkezésében az alvállalkozó referencialistájában az került meghatározásra, hogy mennyi volt a cég %-os részesedése a projektben. Ezen túl a munka fõvállalkozási,<br>
illetve alvállalkozási jellege nem került szavakkal feltüntetésre.<br>
A döntõbizottság a jelentkezések megvizsgálása során megállapította, hogy ajánlatkérõ által érvényesnek és alkalmasnak minõsített jelentkezõ (DIAMIT Rt.) jelentkezõ által megadott 10%-nál nagyobb mértékben igénybe venni kívánt alvállalkozó referencialistája is szenvedett a II. sz. kérelmezõ vonatkozásában megállapított hiányban.<br>
A III. számú kérelmezõ vonatkozásában további érvénytelenségi ok volt, hogy a referenciák nem eredetiek vagy hitelesítettek.<br>
A jelentkezések vizsgálatának eredménye, hogy III. sz. kérelmezõ a megadott referenciáiból válogatva 6 referenciaigazolást csatolt, melyek közül kettõ nem volt eredeti és hitelesítve sem volt. Ajánlatkérõ azonban ezen esetben is azonos vagy hasonló esetben más jelentkezõ esetén (pl.: OMS Hungaria Kft.) referencialevelek másolatban és hitelesítés nélkül történõ csatolása nem eredményezett érvénytelenséget, a jelentkezés érvényesnek minõsült.<br>
A Döntõbizottság álláspontja szerint a Kbt.-ben megfogalmazott esélyegyenlõség alapvetõ garanciális és alapelvi szabály, amely számos konkrét rendelkezésben is kifejezésre juttat a törvény. Ez azt is jelenti, hogy az ajánlatkérõ által a felhívásban megadott, elõírt formai, tartalmi feltételeinek való megfelelõséget ajánlatkérõnek azonos módon kell vizsgálnia valamennyi ajánlattevõ/jelentkezõ vonatkozásában, valamint egyetlen jelentkezõt/ajánlattevõt nem zárhat ki jogszerûen az eljárás további szakaszából (érvénytelenség, alkalmatlanság megállapítása révén) olyan formai, tartalmi hiányosság miatt, amelyet elõre a felhívásban nem ismertetett, nem írt elõ a számukra.<br>
Rámutat a Döntõbizottság továbbá arra, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésében foglaltak szerint ajánlatkérõnek az ajánlattevõket tájékoztatni kell az érvénytelenné nyilvánításról, és azok konkrét indokairól. Ajánlatkérõ kötelezettsége az érvénytelenség okait úgy meghatározni, hogy az érintett jelentkezõk/ajánlattevõk számára világosan kiderüljön, hogy milyen hiányosságok eredményezték a velük szemben meghozott döntést.<br>
Ajánlattevõk ezen ajánlatkérõi tájékoztatás alapján tudnak tájékozódni, hogy a felhozott indokok helytállóak-e vagy sem, és valószínûsíteni ajánlatkérõ döntésének jogszerûségét.<br>
A fent részletezett indokok alapján állapította meg a Döntõbizottság a rendelkezõ részben foglalt jogsértéseket ajánlattevõ terhére. A Döntõbizottság ideiglenes intézkedéssel nem élt az eljárás során, mert anélkül is lehetõséget látott arra, hogy a az ügy érdemi lezárásával az elkövetett jogsértések reparációját biztosítsa, miután az érdemi döntés meghozataláig az ajánlattételi szakaszban még nem kerülhet sor az ajánlatok bontására az ajánlati felhívásban elõírtak szerint. A Döntõbizottság a fentiekre tekintettel az eljárást lezáró döntés megsemmisítése jogkövetkezmény alkalmazása mellett döntött, lehetõséget adva ajánlatkérõnek, hogy saját maga orvosolja az elkövetett jogsértéseket, és a terhére megállapított jogsértéseket kiküszöbölve jogszerû döntést hozhasson a közbeszerzési eljárás részvételi szakaszáról.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 7.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>