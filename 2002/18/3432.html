<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3432)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.83/12/2002.<br>
<br>
Tárgy: a ProMaker Bt. jogorvoslati kérelme a Miniszterelnöki Hivatal Informatikai Kormánybiztosság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a ProMaker Bt. (3534 Miskolc, Gagarin u. 42., a továbbiakban: kérelmezõ) jogorvoslati kérelmét, melyet a Miniszterelnöki Hivatal Informatikai Kormánybiztosság (1024 Budapest, Szilágyi Erzsébet fasor 11/B, a továbbiakban: ajánlatkérõ) "ingatlankataszter nyilvántartáshoz mintaértékû adatszerkezet és alkalmazás kifejlesztése, felhasználói támogatás biztosítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2001. december 19-én részvételi felhívást tett közzé hirdetmény közzétételével induló tárgyalásos közbeszerzési eljárás lefolytatására ingatlankataszter nyilvántartáshoz mintaértékû adatszerkezet és alkalmazás kifejlesztése, felhasználói támogatás biztosítása tárgyában.<br>
A meghívni kívánt ajánlattevõk keretszáma három volt.<br>
Az ajánlatkérõ a részvételi jelentkezés elkészítéséhez segédletet bocsátott ki, amelyet a részvételi felhívás 13.2. f) pontja szerint ingyenesen lehetett átvenni, átvétele a jelentkezés benyújtásának feltétele volt. Itt közölte azt is az ajánlatkérõ, hogy a segédletet a Miniszterelnökség Közbeszerzési és Gazdasági Igazgatóságán lehet átvenni a megjelenést követõ elsõ napon.<br>
A segédlet tartalmazta a részvételi felhívást, az elkészítendõ ajánlat mûszaki tartalmának leírását, az elvégzendõ feladatokat, útmutatót adott a jelentkezés összeállításához, és kiegészítõ információk címû részben ismertette az eljárás lefolytatását. A segédlet mellékletét képezte a részvételi jelentkezésekhez csatolandó nyilatkozatminták.<br>
A segédletet 15 vállalkozás vette át.<br>
A részvételi jelentkezési határidõben, 2002. január 14-ig a következõ jelentkezõk nyújtották be részvételi jelentkezésüket: Citynform Rt., Compaq Computer Magyarország Kft., Debis IT Services Unisoftware Kft., Geowiew Systems Kft., Griffsoft Rt., Szenzor Számítóközpont Kft.<br>
Az ajánlatkérõ hiánypótlási lehetõséget biztosított, majd ezt követõen elbírálta a részvételi jelentkezéseket. Az elsõ szakasz eredményét 2002. január 17-én hirdette ki, valamennyi jelentkezõt alkalmasnak minõsített a szerzõdés teljesítésére. Ajánlattételre a Citynform Rt.-t, a Compaq Computer Magyarország Kft.-t és a Szenzor Számítóközpont Kft.-t kérte fel.<br>
Az elsõ szakasz eredményérõl szóló tájékoztató 2002. február 13-án jelent meg a Közbeszerzési Értesítõben.<br>
Az ajánlattételi határidõben, 2002. január 28-ig mindhárom felkért cég benyújtotta az ajánlatát. Az elsõ tárgyalás 2002. február 1-jén, a második február 4-én volt, az írásbeli végleges ajánlat leadásának határideje 2002. február 18. volt.<br>
Az ajánlatkérõ meghozta az eljárást lezáró döntést, de a nyilvános eredményhirdetés a jogorvoslati eljárás során tartott tárgyalás idõpontjáig nem történt meg.<br>
Kérelmezõ 2002. február 19-én nyújtott be jogorvoslati kérelmet. Kérte a részvételi felhívás és az eljárás eredményének megsemmisítését, ideiglenes intézkedésként a szerzõdés megkötésének megtiltását. Kérelme indokául elõadta, hogy a részvételi felhívás 13.2. f) pontja jogsértõ, mivel csak egy napot biztosít a segédlet átvételére, ezzel sérült az esélyegyenlõség és a verseny tisztaságának alapelve.<br>
Nem végezte el az ajánlatkérõ megfelelõen az eljárás elõkészítését, mivel olyan tárgyban írta ki az eljárást, amely önkormányzati finanszírozással kilenc évre megoldott, ellátása két évre elõre ki van fizetve, ez ellentétes a közpénzekkel való takarékosság elvével. Elõadta, hogy több mint 1500 önkormányzat használja az általuk készített ingatlankataszter programot, 120 önkormányzat pedig más fejlesztõ által készített programot. A rendszerkövetési szerzõdések keretében elvégzik a szükséges módosításokat, az általuk készített program esetében 5 évre, 1999-tõl 2004-ig további díjfizetés nélkül. A programot használó önkormányzatok 90 százaléka már elõre kifizette a szükséges fejlesztéseket és felhasználói támogatást, ennek alapján semmi sem indokolja közpénzek kifizetését a kiírásban szereplõ célra.<br>
Az ajánlatkérõ által meghatározott célokat az általuk kifejlesztett program már tartalmazza, vállalják és képesek a kiíró által meghatározott fejlesztések megvalósítását. Ennek értéke a közbeszerzési értékhatárt nem éri el.<br>
Ajánlatkérõ észrevételében annak megállapítását kérte, hogy az eljárása nem volt jogszabálysértõ, kérte a kérelem elutasítását elkésettség, illetve megalapozatlanság címén.<br>
Elõadta, hogy a részvételi felhívás december 19-én jelent meg, ekkor szerzett tudomást arról a kérelmezõ, hiszen késõbbi tudomásszerzési idõpontot nem valószínûsített, kérelmét azonban csak 2002. február 18-án nyújtotta be, így a jogorvoslati kérelem elkésett. Alaptalan a kérelem, mert 15 cég vette át a segédletet, nekik elegendõ volt a részvételi felhívásban meghatározott idõ. Nincs az ajánlatkérõnek olyan kötelezettsége, hogy minden lehetséges ajánlattevõ figyelmét külön felhívja a felhívás megjelenésére.<br>
Az, hogy a kérelmezõ már végzett a beszerzés tárgyával kapcsolatos tevékenységet, nem jelenti azt, hogy kizárólag õ lenne alkalmas a szerzõdés teljesítésére.<br>
Az a tény, hogy egyes felhasználók 2004-ig kifizették a fejlesztési költségeket, a Kbt. és az államháztartásról szóló 1992. évi XXXVIII. törvény rendelkezéseibe ütközik, így az elõlegnek a szerzõdésben való kikötése semmis, ezért erre a kérelmezõ nem hivatkozhat.<br>
Nyilatkozata szerint a segédlet átvételére megállapított határidõ a Kbt. rendelkezéseinek megfelel.<br>
Kérelmezõ elõadta, hogy a részvételi felhívásról úgy szerzett tudomást, hogy az interneten olvasta azt, miután az egyik önkormányzattól felhívták arra a figyelmét. Ezt követõen még aznap telefonált az ajánlatkérõnek és levelet is írt neki, de azt a választ kapta, hogy kifogásával forduljon a Döntõbizottsághoz. Ennek idõpontja 2002. február 7. volt.<br>
Ajánlatkérõ nyilatkozata szerint kérelmezõ valóban 2002. február 7-én telefonált, illetve írt neki a részvételi felhívással kapcsolatban. Ajánlatkérõ álláspontja szerint azonban a tudomásra jutás idõpontja azonos a Közbeszerzési Értesítõ megjelenésének idõpontjával, mivel ez egy hivatalos lap. Ezzel ellentétes értelmezés oda vezetne, hogy akár évek múlva is meg lehetne támadni egy eljárást.<br>
A Döntõbizottságnak elsõdlegesen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárásra - ha e törvény másként nem rendelkezik - az államigazgatási eljárás általános szabályairól szóló 1957. év IV. törvény (a továbbiakban: Áe.) rendelkezéseit kell alkalmazni.<br>
Az Áe. 39. § szakasza tartalmazza a határidõk számításával kapcsolatos szabályokat, a (4) bekezdés szerint a határidõt kétség esetén megtartottnak kell tekinteni.<br>
A Döntõbizottság szerint a Kbt. kétféle határidõt állapít meg jogorvoslati kérelem benyújtásával kapcsolatban. A 90 napos (objektív) határidõt a jogsértõ esemény bekövetkezésétõl kell számítani, a Kbt. három eseménnyel kapcsolatban meg is határozza azt, hogy mit kell a jogsértõ esemény bekövetkezése idõpontjának tekinteni. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.<br>
Kérelmezõ a részvételi felhívást támadta a kérelmében. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja értelmében a Kbt. 79. § (7) bekezdése szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás illetõleg dokumentáció esetén az ajánlattételi, illetve részvételi jelentkezési határidõ lejártát. Jelen esetben ez az idõpont 2002. január 14. volt, így a kérelem benyújtása ehhez az idõponthoz képest számított 90 napos határidõben történt meg.<br>
Ezt követõen azt kellett vizsgálni, hogy a kérelem az e törvény szabályait sértõ esemény tudomásra jutásától számított 15 napos határidõben került-e benyújtásra.<br>
Kérelmezõ nyilatkozata szerint a jogsértésrõl történõ tudomásszerzés idõpontja 2002. február 7.<br>
Az ajánlatkérõ álláspontja szerint a részvételi felhívással kapcsolatos jogsértésrõl történõ tudomásszerzés idõpontja minden esetben azonos a Közbeszerzési Értesítõ megjelenésének napjával.<br>
A Döntõbizottság álláspontja szerint a Kbt. nem tartalmaz olyan rendelkezést, hogy a szubjektív határidõ számítása szempontjából a Közbeszerzési Értesítõ megjelenésének idõpontját kell irányadónak tekinteni, ha a jogsértés az ott megjelent felhívással kapcsolatos. Így minden esetben egyedileg vizsgálni kell a tudomásra jutás idõpontját. Jelen esetben a kérelmezõ nyilatkozata áll csak a Döntõbizottság rendelkezésére a tudomásra jutás idõpontjával kapcsolatban. Az ajánlatkérõ által sem vitatottan kérelmezõ 2002. február 7-én telefonon és levélben is megkereste õket. Ez tehát a legkorábbi idõpont, amikor a kérelmezõ már bizonyítottan ismerte a kiírás tartalmát. Az Áe. fenti rendelkezésére is tekintettel a Döntõbizottság a jogsértésrõl történõ tudomásra jutás idõpontjaként 2002. február 7-ét állapította meg, így ehhez az idõponthoz képest a kérelem a jogvesztõ határidõben került benyújtásra.<br>
A Döntõbizottság álláspontja szerint gátat szab a 90 napos objektív határidõ és a számítására vonatkozó kógens rendelkezés annak, hogy a kérelmezõ meddig nyújthat be jogorvoslati kérelmet egy, a Közbeszerzési Értesítõben megjelent hirdetménnyel kapcsolatban.<br>
Annak eldöntése, hogy a részvételi felhívás valóban jogsértõ-e, a jogorvoslati kérelem érdemi vizsgálata körébe tartozik. Ezt megelõzõen azonban a Döntõbizottságnak abban is állást kellett foglalnia, hogy a kérelmezõ ügyfélképességgel rendelkezik-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint ugyanis a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Kérelmezõ a közbeszerzési eljárásban részvételre jelentkezõként, ajánlattevõként nem vett részt, ezért a Döntõbizottságnak a továbbiakban azt kellett vizsgálnia, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében meghatározott további feltétel kérelmezõ esetében fennáll-e.<br>
Kérelmezõ azzal támasztotta alá érdekeltségét, hogy fõ tevékenységi köre a szoftverfejlesztés, ezen belül is az ingatlankataszterre vonatkozó programmal kapcsolatos tevékenység. Ajánlattevõként részt vett volna az eljárásban, ha arról idõben értesül, ha hosszabb idõ áll rendelkezésre a segédlet átvételére, ha az ajánlatkérõ értesíti eljárásról, bár általa is elismerten a Kbt. nem tartalmaz ajánlatkérõre nézve értesítési kötelezettséget. A beszerzés tárgyát pontosan ugyan nem ismeri, hiszen a segédletet nem olvasta, de megítélése szerint a közbeszerzési értékhatár alatti ellenszolgáltatásért teljesítette volna a szerzõdést.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésére tekintettel, az ügyfélképesség nem értelmezhetõ korlátlanul, a valós, személyes érdeksérelemnek a kérelmezõ oldalán egyértelmûen meg kell jelennie. A kérelmezõ a tevékenységi köre alapján ajánlattevõ lehetett volna az eljárásban, ez azonban önmagában az ügyfélképességét jelen esetben nem alapozza meg.<br>
Az a tény pedig, hogy csak majdnem két hónappal a részvételi felhívás megjelenése után nyújtotta be a kérelmét, kihatással van az ügyfélképessége fennállására.<br>
Minden esetben a konkrét beszerzés vonatkozásában kell vizsgálni az ügyfélképességet. Jelen közbeszerzéssel összefüggésben a Döntõbizottság megállapította, hogy kérelmezõ a kérelem beadásának idõpontjában potenciális ajánlattevõnek már nem tekinthetõ, mivel akkor már a részvételi jelentkezési és az ajánlattételi határidõ is letelt. Így a részvételi felhívás elõírásai, az a körülmény, hogy a segédlet átvételével kapcsolatos feltétel jogszerû volt-e, az eljárás során hozott ajánlatkérõi döntések a kérelmezõ jogát vagy jogos érdekét nem veszélyeztetik vagy sértik.<br>
Az a tény, hogy olyan tárgyban írta ki az ajánlatkérõ a közbeszerzési eljárást, amely tevékenység vonatkozásában a kérelmezõ piaci részesedése igen nagy, nem alapozza meg egy konkrét közbeszerzési eljárás kapcsán a kérelmezõ érdeksérelmét. A Döntõbizottság álláspontja szerint ez az üzleti életben elszenvedett sérelem nem válik automatikusan egy adott közbeszerzési eljárásban sérelemmé.<br>
Az pedig, hogy kérelmezõ azért nem vett részt az eljárásban, mert idõben nem értesült róla, olyan érdeksérelemnek nem tekinthetõ, amely egy, a Kbt.-be ütközõ tevékenység vagy mulasztás eredménye lenne.<br>
A fentiek alapján a Döntõbizottság megállapította, hogy jelen jogorvoslati eljárásban kérelmezõ ügyfélképességgel nem rendelkezik, ezért a jogorvoslati kérelem érdemi vizsgálatának eljárásjogi akadálya van.<br>
Rámutat a Döntõbizottság azonban arra, hogy az ajánlatkérõ által lefolytatott eljárás két szakaszból álló eljárás, és ennek az elsõ részvételi szakaszára is vonatkoznak a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. §-</a>a rendelkezései.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja szerint jogkövetkezményt alkalmazta, figyelemmel a Kbt. 79. § (3) bekezdésében foglaltakra is. A jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 19.<br>
<br>
Dr. Bankó Ágnes s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>