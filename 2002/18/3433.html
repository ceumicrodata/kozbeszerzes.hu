<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3433)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.77/6/2002.<br>
<br>
Tárgy: a Herdlicska Közétkeztetési Egyéni Cég jogorvoslati kérelme a Váci Mihály Kollégium közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Matuz Norbert ügyvéd (1114 Budapest, Bartók Béla út 53.) által képviselt Herdlicska Közétkeztetési és Szolgáltató Egyéni Cég (1047 Budapest Fóti út 56., továbbiakban: kérelmezõ) jogorvoslati kérelmét - melyet a Fõvárosi Önkormányzat Váci Mihály Kollégium (1141 Budapest, Mogyoródi út 128., továbbiakban: ajánlatkérõ) a kollégium 14-18 éves korosztályú diákjainak közétkeztetése tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. december 19-én megjelent számában a rendelkezõ részben megjelölt beszerzés céljából. A felhívásra többváltozatú ajánlatot is lehetett tenni.<br>
Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta, melyet 0-10-ig terjedõ pontszámozással a következõ bírálati részszempontok és súlyszámok alapján kívánt kiválasztani:<br>
részszempontok	súlyszámok<br>
- ajánlati ár	5<br>
- a hagyományostól eltérõ étkeztetés esetenkénti biztosítása, az egészséges táplálkozás elõsegítésére tett javaslat	4<br>
- a szolgáltatás biztonsága, szabad kapacitás biztosítása váratlan igények felmerülése esetén	3,5<br>
- a meglévõ helyi konyhatechnikai kapacitás átvételére és szakszerû mûködtetésére vonatkozó kötelezettségvállalás és szakszerû mûködtetés	3<br>
- a meglévõ személyzet átvételével kapcsolatos feltételek	2,5<br>
Az ajánlati dokumentációban ismertette az ajánlatok elbírálásának módját. Közölte, hogy a harmadik részszempont körében értékelésre kerül a kollégiumba váratlanul érkezõ vendégek étkeztetésére és az éves áremelkedés követésére, a negyedik részszempont körében pedig a meglévõ eszközök szakszerû használatára, pótlására vonatkozó ajánlat.<br>
Az ajánlati dokumentáció részét képezõ szerzõdéses feltételek III. pontja harmadik bekezdése szerint az ajánlattevõnek vállalnia kellett a konyhai, éttermi fogyóeszközök (porcelántányérok és evõeszközök) beszerzését és pótlását.<br>
Az ajánlattételi határidõre, 2002. január 29-re a kérelmezõ és a Franyó-Maros Kft. nyújtott be ajánlatot. Ajánlatkérõ a február 12-én tartott eredményhirdetésen a Franyó-Maros Kft. ajánlatát hirdette ki nyertesnek.<br>
Kérelmezõ 2002. február 14-én jogorvoslati kérelmet terjesztett elõ a Döntõbizottsághoz, kérte az eljárást lezáró döntés megsemmisítését.<br>
Kérelme indokait a következõkben jelölte meg:<br>
A harmadik részszemponton belül a váratlan igények kielégítése tekintetében ajánlatkérõ nem értékelte, hogy õ HACCP és ISO minõségbiztosítási tanúsítvánnyal rendelkezik, az áremelés mértékét illetõen pedig csak a KSH inflációs ráta +3%-os ajánlatát értékelte, a -3%-os ajánlatát nem.<br>
A negyedik részszempont körében indokolatlanul adott a nyertes számára magasabb pontszámot az eszközök pótlására tett 2 millió Ft-os felajánlásra tekintettel, ugyanis az eszközök pótlása a szerzõdéses feltételek alapján eleve kötelezettsége volt az ajánlattevõnek.<br>
Ajánlatkérõ kérte a jogorvoslati kérelem elutasítását.<br>
Elõadta, hogy a kiírásban nem utalt arra, hogy a minõségbiztosítási rendszer megléte pontozásra kerül, mindamellett ezt értékelte a kérelmezõ javára. Kérelmezõnek az inflációs ráta &plusmn;3% áremelkedésre tett ajánlatát nem tekinthette többváltozatú ajánlatnak, mert az ajánlatból nem volt megállapítható, hogy milyen feltételek társulnak a két változathoz.<br>
A nyertes eszközbeszerzésre tett 2 millió Ft-os ajánlatát azért vette elõnyként számításba, mert a kiírás szerint csak a forgóeszközök pótlása volt kötelezettsége az ajánlattevõnek, a nyertes viszont a 2 millió Ft megajánlását állóeszközök beszerzésére tette.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elõírja: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja."<br>
Kérelmezõ a harmadik és negyedik részszempontból való értékelést vitatta.<br>
A Döntõbizottságnak tehát a jogvita eldöntéséhez azt kellett eldöntenie, hogy ezen részszempontokból ajánlatkérõ értékelése helytálló volt-e.<br>
A harmadik részszemponton belül a dokumentációban foglaltak szerint a kollégiumba váratlanul érkezõ vendégek étkeztetésének megoldása és az éves áremelkedés mértékére, a negyedik részszempontból pedig a meglévõ eszközök szakszerû használatára és pótlására tett ajánlati elemeket értékelte ajánlatkérõ, mindkettõt max. 5 ponttal.<br>
Ezen részszempontok tekintetében az ajánlatok a következõket tartalmazták:<br>
Harmadik részszempont: Szolgáltatás biztonsága<br>
Nyertes:<br>
- 2 db össz. 3000 fõ kapacitású saját felszerelésû üzemi konyhával rendelkezik, a két konyha a kiírás szerinti létszám többszörösét el tudja látni.<br>
- Pontszám: 5<br>
Kérelmezõ:<br>
- Bp. területén 11 fõzõkönyhával rendelkezik, bármelyik alkalmas arra, hogy váratlan igények esetén az ételt elkészítse és kiszállítsa. A kollégium konyháját a már bevezetett HACCP és ISO 9002 rendszer alapján mûködteti.<br>
- Pontszám: 5<br>
Éves áremelkedés<br>
Nyertes:<br>
- Tanévenként a KSH által kiadott éves infláció mértéke alapján a kollégium igazgatójával közös megegyezéssel állapítják meg, a rezsikulcs nem változik.<br>
- Pontszám: 5<br>
Kérelmezõ:<br>
- Legkorábban 2003. január 1-jétõl. Legfeljebb a KSH által közzétett inflációs ráta &plusmn;3%-ával emelkedhet a szolgáltatás ára. A rezsikulcs nem változik.<br>
- Pontszám: 3<br>
Negyedik részszempont: A meglévõ konyhatechnikai eszközök szakszerû mûködtetése, pótlása<br>
Nyertes:<br>
- mûködési eng. beszerzése,<br>
- elsõ osztályú szolgáltatás,<br>
- a takarítást, rovar-, rágcsálóírtást környezetbarát anyaggal végzi,<br>
- magasan kvalifikált személyzet folyamatos képzés,<br>
- konyha, étterem tisztasági festés mázolás, közmûvek,<br>
- eszközök, gépek, berendezések javítása, cseréje, ezen célokra 2 millió Ft biztosítása.<br>
- Pontszám: 10<br>
Kérelmezõ:<br>
- konyhai dolgozók oktatása,<br>
- rovar- és rágcsálóirtás,<br>
- üzemeltetéshez hatósági engedélyek beszerzése,<br>
- az évi 1,2 millió Ft használati díj évente egy alkalommal az inflációs ráta mértékében emelkedhet,<br>
- Pontszám: 7<br>
Az ismertetett tartalmi elemek közötti lényeges különbség a harmadik részszempontnál az áremelés mértékében, a negyedik részszempontnál a nyertes által az eszközök javítására, cseréjére biztosított 2 millió Ft-ban áll fenn. Ajánlatkérõ ezen "alszempontokra" adott magasabb pontszámot a nyertesnek.<br>
Kérelmezõ az áremelés mértékére nézve a KSH által közzétett inflációs ráta &plusmn;3% ajánlatot tett. Kifogásolta, hogy ajánlatkérõ miért nem értékelte az ajánlatát -3%-os változatban is.<br>
A Döntõbizottság elfogadta ajánlatkérõ érvelését, miszerint a kétfajta eltérésre vonatkozó ajánlatot csak akkor lehetne többváltozatú ajánlatnak értékelni és külön-külön értékelni, ha kérelmezõ meghatározta volna, hogy milyen feltételek mellett lesz +3%, és mely feltételek mellett lesz -3% az áremelkedés mértéke.<br>
A bizonytalan meghatározás következményeként ajánlatkérõ jogszerûen alkalmazta azt a megoldást, hogy a kedvezõtlenebb számot vette alapul az értékelésnél.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlatnak kifejezett nyilatkozatot kell tartalmaznia a szerzõdéses feltételekre nézve. Ezért a ajánlatkérõ választhatta volna akár azt a megoldást is, hogy a kifejezett nyilatkozat hiánya miatt 0 pontra értékeli az áremelkedés mértékére vonatkozó ajánlati elemet.<br>
A nyertesnek az eszközök javítására, cseréjére vonatkozó 2 millió Ft-os ajánlatát illetõen kérelmezõ arra hivatkozott, hogy a szerzõdéses feltételek alapján az ajánlattevõnek kötelezettsége az eszközök pótlása, így az e célra ajánlott összeg elõnyként nem értékelhetõ.<br>
A Döntõbizottság nem fogadta el kérelmezõ kifogását.<br>
Az ajánlati dokumentáció részét képezõ szerzõdéses feltételek fent ismertetett III. pont harmadik bekezdése szerint ajánlattevõnek csak a fogyóeszközöket kell pótolnia a szerzõdéses jogviszony fennállta alatt. A nyertes azonban ennél többre vállalkozik; a gépek, berendezések javítására, cseréjére biztosít 2 millió Ft-ot.<br>
Ajánlatkérõ tehát helytállóan értékelte magasabb pontszámmal ezen "alszempont" tekintetében a nyertes ajánlatát.<br>
A Döntõbizottság megállapította, hogy ajánlatkérõ az ajánlatok értékelését helytállóan végezte, ezért a jogorvoslati kérelmet megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. március 8.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>