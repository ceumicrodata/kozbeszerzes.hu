<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3526)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.88/7/2002.<br>
<br>
Tárgy: a Ganz Transelektro Közlekedési Rt. jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Horváth Ádám ügyvéd (1137 Budapest, Szent István krt. 18.) által képviselt Ganz Transelektro Közlekedési Rt. (1108 Budapest, Venyige u. 3., a továbbiakban: kérelmezõ) jogorvoslati kérelmét - melyet a MÁV Rt. Gépészeti Központ Anyaggazdálkodási Osztály (1045 Budapest, Elem u. 5-7., a továbbiakban: ajánlatkérõ) 518 db + 30% mennyiségû különbözõ hosszúságú 1 × 185 mm2 keresztmetszetû 3,6/6 kV fûtési lengõkábel, UIC 552 öntvény szerinti szerelt csatlásfejjel ellátva tárgyú közbeszerzési eljárása ellen indított - a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. december 12-én megjelent számában a rendelkezõ részben megjelölt beszerzésre. A felhívásra az alapajánlaton felül lehetett tenni egy, a +30% mennyiségre vonatkozó alternatív ajánlatot.<br>
A felhívás 11. a) pontjában elõírta az ajánlattevõ és a közbeszerzési értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmassága igazolását.<br>
Az 16. pont szerinti "Egyéb információk" között a 11. bekezdésben a külföldi székhellyel rendelkezõ ajánlattevõk vagy alvállalkozók részére elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdés szerinti hatósági igazolások és nyilatkozatok csatolását, a 17. bekezdésben pedig a 43. § (2) bekezdés a), b) és c) pontjában elõírtak megjelölését. A 19. bekezdésben közölte, hogy a Kbt. 59. § (2)-(5) bekezdésében foglaltak a felhívás részét képezik.<br>
Az ajánlatok elbírálására a legalacsonyabb ellenszolgáltatás elbírálási szempontot választotta.<br>
Az ajánlattételi határidõre, 2002. január 22-re a kérelmezõ, a MÁV Szolnoki Jármûjavító Kft. és a Sys-Mark Bt. nyújtott be egy alap és egy alternatív ajánlatot.<br>
Mivel az ajánlati árak közötti különbség 10%-on belüli volt, az egyenértékûségi szabály alkalmazásához ajánlatkérõ a felhívás szerinti eredményhirdetés napján, február 1-jén állásfoglalást kért a kérelmezõ által saját céges papírján szövegezett és a Pest Megyei Kereskedelmi és Iparkamara "Nr. 2025/02 Budapest Scen by the CHAMBER AND INDUSTRY OR THE COUNTY OF PEST" elõnyomtatott szöveggel és hivatali pecsétjével és a kamara titkára szignójával ellátott "Nyilatkozat"-ára vonatkozóan, miszerint az igazolja-e a nyilatkozat szövegében foglaltakat, azt, hogy a belföldön foglalkoztatottak által elõállított érték a beszerzés tárgya értékének ötven százalékát meghaladja. A kérdés feltevés miatt ajánlatkérõ az eredményhirdetést február 13-ra elhalasztotta.<br>
A kamara február 4-én kelt levelében közölte, hogy miután a kérelmezõ nyilatkozatához nem csatolta a szükséges dokumentumokat (büntetõjogi, gyártómûvi nyilatkozat), a kamara által eszközölt rájegyzés csak ún. láttamozásnak minõsül és nem igazolja a nyilatkozat szövegében foglaltakat.<br>
Ajánlatkérõ ezért a kérelmezõ nyilatkozatát nem fogadta el az egyenértékûségi szabály alkalmazása jogcímeként és a február 13-án tartott eredményhirdetésen a Sys-Mark Bt. alternatív ajánlatát hirdette ki nyertesnek azzal, hogy a beszerzés értékének 10%-át meghaladó mértékben részt vevõ szervezet az ajánlatnak megfelelõen a FANINA S.A. lengyel cég.<br>
Kérelmezõ február 20-án jogorvoslati kérelmet terjesztett elõ a Döntõbizottsághoz, kérte az eljárást lezáró döntés megsemmisítését. Sérelmezte, hogy ajánlatkérõ nem fogadta el a nyilatkozatát arra nézve, hogy az ajánlata szerinti termékek vonatkozásában a belföldön foglalkoztatottak által elõállított érték a beszerzés értékének 50%-át meghaladja. Álláspontja szerint a nyilatkozat hiányossága esetén vagy ajánlatkérõnek, vagy a kamarának hiánypótlási lehetõséget kellett volna biztosítania számára.<br>
Kifogásolta, hogy ajánlatkérõ nem kérte számon a nyertestõl a lengyel importõr cégre nézve a köztartozásokra vonatkozó igazolásokat, bizonyíték nélkül elfogadta a nyertes azon nyilatkozatát, hogy a lengyel cég együttmûködõ partner és nem alvállalkozó.<br>
Kifogásolta továbbá, hogy ajánlatkérõ az eredményhirdetésen elhangzottakról készült jegyzõkönyv másolatát kérése ellenére nem bocsátotta rendelkezésére.<br>
Ajánlatkérõ kérte a jogorvoslati kérelem elutasítását. Elõadta, hogy a kérelmezõ nyilatkozata nem felelt meg a Kbt. elõírt kritériumainak, így azt nem fogadhatta el. A kamara állásfoglalása szerint sem alkalmas a dokumentum az abban megszövegezettek igazolására. Hiánypótlási lehetõséget az eljárásban egyik ajánlattevõ részére sem biztosított, az pedig nem tartozik érdekkörébe, hogy a kamara miért nem adott erre lehetõséget. A nyertesnek a lengyel importõrre vonatkozó nyilatkozatát elfogadta, annak valóság tartalmát nem köteles vizsgálni.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban eddig keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése elõírja: "Az ajánlatok elbírálása során legfeljebb tízszázalékos mértékû eltérés esetén azt az árra vonatkozó ajánlatot is egyenértékûnek kell tekinteni, amely alapján a belföldön foglalkoztatottak által elõállított érték az árubeszerzés tárgya értékének ötven százalékát meghaladja."<br>
A (6) bekezdés szerint a "(2)-(3) bekezdésben meghatározott - az árura vonatkozó tényt a gazdasági kamarák által kiállított származási bizonyítvánnyal kell igazolni. Ha az ajánlattételi határidõ lejártáig ez a tény még nem igazolható, az ajánlattevõnek errõl az ajánlatában kell nyilatkoznia, és a tényt utólag igazolnia."<br>
A kérelmezõ által csatolt igazolást ajánlatkérõ nem fogadta el, mert az ajánlatból nem volt megállapítható, hogy a kamarának a kérelmezõ saját céges papírján írt nyilatkozatára eszközölt szignózott pecsétje származási bizonyítványnak tekinthetõ-e. A kamara nemleges nyilatkozata nem tette lehetõvé ajánlatkérõ részére a nyilatkozat elfogadását.<br>
Kérelmezõ arra hivatkozott, hogy az ajánlatkérõ vagy a kamara felhívhatta volna õt a származási bizonyítvány kiadása akadálya elhárítása céljából a hiányok pótlására.<br>
Kérelmezõ hivatkozása nem helytálló. Ajánlatkérõ részérõl a hiányok pótlására való felhívás a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján nem kötelezõ, csupán lehetõség, mégpedig a Kbt. 44. és 46. § szerinti igazolások és nyilatkozatok körében. Az 59. § (6) bekezdése szerinti nyilatkozattal kapcsolatos hiányok tehát nem tartoznak abba a körbe, amelyek az ajánlatkérõ felhívása alapján pótolhatók lennének.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. (6</a>) bekezdése rendelkezése értelmében ajánlattevõ a származási bizonyítványt a közbeszerzési eljárásban önként, felhívás nélkül is csatolhatja utólag, ha ajánlata tartalmazza azt a nyilatkozatot, hogy az ajánlata alapján a belföldön foglalkoztattak által elõállított érték az árubeszerzés tárgya értékének ötven százalékát meghaladja: Ha tehát kérelmezõ utólag csatolta volna a származási bizonyítványt, azt ajánlatkérõnek el kellett volna fogadnia. A szóban forgó törvényhely nem határozza meg konkrétan, hogy mit ért az "utólag" szövegezés alatt, vagyis mely idõpontig lehet a származási bizonyítványt csatolni. Értelemszerû, hogy a nyilatkozatnak olyan idõpontban kell az ajánlatkérõhöz érkeznie, amikor még az ajánlatok elbírálásához azt felhasználhatja, azaz a felhívás szerinti eredményhirdetési idõpontot megelõzõen.<br>
Ha tehát a kamara kérelmezõt felhívta volna a származási bizonyítvány kiadása akadályát képezõ dokumentumok csatolására, kérelmezõnek lehetõsége lett volna az elhalasztott eredményhirdetési idõpontig csatolni a megfelelõ igazolást. Az, hogy az igazolás ajánlatkérõ részére benyújtásra kerüljön, kérelmezõnek állt érdekében. Kérelmezõ - nyilatkozata szerint - már az elhalasztott eredményhirdetés idõpontja elõtt tudomást szerzett arról, hogy önmagában a nyilatkozata nem elégséges az általa elérni kívánt cél, az egyenértékûségi szabály alkalmazásához. Ezért kérelmezõnek kezdeményeznie kellett volna a kamaránál az igazolás kiadása akadályainak elhárítását.<br>
A Pest Megyei Kereskedelmi és Iparkamara azonban nem résztvevõje a jogvita tárgyát képezõ közbeszerzési eljárásnak, így az a körülmény, hogy nem tette lehetõvé kérelmezõ részére a hiányok pótlását, nem tartozik ajánlatkérõ kompetenciájába, valamint a Döntõbizottságnak sincs hatásköre az ebbõl eredõ jogsérelem orvoslására:<br>
A Döntõbizottság megállapítja, hogy ajánlatkérõ nem követett el jogsértést az egyenértékûségi szabály kérelmezõ javára történõ mellõzése által, ezért a jogorvoslati kérelmet ebben a részében elutasította.<br>
Kérelmezõ sérelmezte, hogy ajánlatkérõ annak valóságtartalma vizsgálata nélkül elfogadta a nyertes nyilatkozatát, miszerint az importõr lengyel cég nem alvállalkozója, hanem "együttmûködõ partnere". Ennek következtében a nyertes nem is csatolta a lengyel cégre nézve a 46. § (8) bekezdése szerinti igazolásokat, nyilatkozatokat, tehát kérelmezõ álláspontja szerint a nyertes ajánlat érvénytelen.<br>
Ezen kérelmi elem tekintetében elõször tisztázandó, hogy ki minõsül a Kbt. alapján alvállalkozónak.<br>
A Kbt. értelmezõ rendelkezései között, a 10. § q) pontjában a törvény így rendelkezik: "alvállalkozó: az a szervezet (személy), amellyel (akivel) az ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni vagy módosítani".<br>
Az a szervezet tehát, amellyel az ajánlattevõnek nem az adott közbeszerzésre tekintettel, hanem folyamatos gazdasági kapcsolat tartása céljából van szerzõdése, nem minõsül az ajánlattevõ alvállalkozójának.<br>
Ajánlatkérõ valóban nem vizsgálta, hogy a nyertes nyilatkozata - miszerint a közbeszerzés teljesítésébe nem von be alvállalkozót, a lengyel cég együttmûködõ partnere lesz - tartalmában igaz-e, a Kbt. nem is írja elõ ajánlatkérõ részére a nyilatkozatok igazság tartalmának ellenõrzését.<br>
Az ajánlattevõ a hamis adatszolgáltatás szigorú jogkövetkezményének (akár öt évre is a közbeszerzési eljárásokban való részvételtõl eltiltás) terhe mellett teszi meg nyilatkozatait, ezért ajánlatkérõ joggal vélelmezhette, hogy az abban foglaltak megfelelnek a valóságnak.<br>
Egyébként a közbeszerzési eljárásban tartott tárgyalás napján a nyertes becsatolta a Döntõbizottsághoz az 1998. február 10-én a lengyel FANINA céggel 5 éves idõtartamra kötött keretszerzõdést, melyben a lengyel cég vállalta a szerzõdés idõtartama alatt - többek között - a beszerzés tárgya szerinti termékek Magyarországra szállítását, a nyertes pedig ezek forgalmazását. A nyertes tehát valóban nem alvállalkozó útján teljesíti a közbeszerzési szerzõdést.<br>
A Döntõbizottság megállapította, hogy ajánlatkérõ nem követett el jogsértést a nyertes ajánlat érvényessé nyilvánítása által, ezért a jogorvoslati kérelmet ebben a részében is elutasította.<br>
Kérelmezõ kifogásolta, hogy ajánlatkérõ nem adta át részére az eredményhirdetésrõl szóló jegyzõkönyvet.<br>
A Kbt.-nek az eredményhirdetéssel szóló rendelkezései nem írják elõ kötelezettségként ajánlatkérõ részére az eredményhirdetésrõl készült jegyzõkönyv átadását, az eredményhirdetésen elhangzottak lényegét az ajánlattevõ részére az eredményhirdetés idõpontját követõ naptól számított 5 munkanapon belül megküldeni rendelt összegzés tartalmazza.<br>
A Döntõbizottság megállapította, hogy ajánlatkérõ ebben a tekintetben sem követett el jogsértést, ezért a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2002. március 22.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>