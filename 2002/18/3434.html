<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3434)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.131/5/2002.<br>
<br>
Tárgy: a Megatrend 2000 Rt. jogorvoslati kérelme az Ifjúsági és Sportminisztérium közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Megatrend 2000 Rt. (6000 Kecskemét Szabadság tér 1/A., továbbiakban: kérelmezõ) jogorvoslati kérelmére az Ifjúsági és Sportminisztérium (1054 Budapest Hold u. 1., továbbiakban: ajánlatkérõ) hivatali, pénzügyi, ügyviteli integrált informatikai rendszer bevezetése tárgyú közbeszerzési eljárása ellen indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ részvételi felhívást tett közzé a Közbeszerzési Értesítõ 2001. október 17-én megjelent számában a rendelkezõ részben megjelölt beszerzés tárgyában.<br>
Az alkalmasnak minõsült jelentkezõk számára megküldte az ajánlati felhívását, amely - többek között - tartalmazta, hogy az értékelés során adható legkisebb pontszám 1, a legnagyobb pontszám 100. Az ajánlatok értékelése során sem a minimum-, sem a maximumpontszámot nem osztotta ki. Kérelmezõ 2002. március 13-án elõterjesztett kérelmében sérelmezte ajánlatkérõ pontozásának ezen módját, álláspontja szerint ezáltal ajánlatkérõ a valós ajánlati tartalmi elemeket szûkített ponthatárok között egy, az általa ideálisnak tartott tényezõhöz viszonyítva értékelte. Kérte ideiglenes intézkedésként a szerzõdéskötés megtiltását és az eljárást lezáró döntés megsemmisítését.<br>
A Döntõbizottság a D.131/3/2002. számú határozatával a szerzõdéskötést megtiltotta.<br>
Kérelmezõ a 2002. március 19-én kelt beadványában bejelentette, hogy a kérelmét visszavonja, kéri a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése alapján a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. Az Áe. 14. § (1) bekezdése így rendelkezik: Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2002. március 20.<br>
<br>
Dr. Csitkei Mária s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>