<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3443)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.87/7/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás az Államháztartási Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) az Államháztartási Hivatal (1052 Budapest, Deák Ferenc u. 5., képviseli: dr. Tótok János jogtanácsos, a továbbiakban: ajánlatkérõ) "épületüzemeltetési szolgáltatások" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül a Fõvárosi Bíróságtól lehet leérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok és ajánlatkérõ észrevétele alapján az alábbi tényállást állapította meg.<br>
Ajánlatkérõ 2002. február 6-án tájékoztatta a Döntõbizottság elnökét arról, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján hirdetmény közzététele nélküli tárgyalásos eljárást kíván lefolytatni Budapesten, a Bartók Béla út 120-122. szám alatti bruttó 6000 m2 alapterületû irodaházban épületüzemeltetési szolgáltatások ellátására. Tájékoztatójában az eljárásfajta választását azzal indokolta, hogy a Kincstári Vagyoni Igazgatóság 2001. december 11-én kelt okiratában jelölte ki új vagyonkezelõnek, amelyet 2001. december 18-án kapott meg. A korábbi kezelõ, a Kincstári Vagyoni Igazgatóság a GONKEZ Kft.-vel kötött üzemeltetési szerzõdést felmondta 2001. december 31-ével. Az épület átvétele után állapította meg, hogy az épületben jelenleg is tartózkodnak bérlõk, a bérleti jogviszonyok megszüntetése, illetõleg a kiköltözés még nem történt meg, így szükséges a további üzemeltetés folytatása. Ezt a szolgáltatást pedig a meglévõ üzemeltetõi, bérleti jogviszonyokra és mûszaki-technikai sajátosságokra tekintettel kizárólag a korábbi üzemeltetõ, a GONKEZ Kft. tudja biztosítani. Jelezte, hogy a szerzõdést átmeneti idõtartamra kívánja megkötni, késõbbiekben ajánlatkérõ valamennyi budapesti ingatlanára az épületüzemeltetési szolgáltatásra közbeszerzési eljárást indít.<br>
Tájékoztatójához mellékelte a kijelölõ nyilatkozatot, a korábbi vagyonkezelõ által a GONKEZ Kft.-vel 1998. január 15-én kötött üzemeltetési szerzõdést, továbbá az ajánlati felhívását, amelyben a GONKEZ Kft.-t hívta fel ajánlattételre.<br>
Az ajánlati felhívásban ajánlatkérõ rendelkezett annak kötelezõ tartalmi kellékeirõl, a felhívás 4. pontja értelmében a szerzõdés idõtartama, illetõleg a teljesítés határideje határozatlan. Ajánlatkérõ írásbeli ajánlattételt nem igényelt. Az elsõ tárgyalás idõpontjául 2002. február 7. napját tûzték ki.<br>
A Döntõbizottság elnöke 2002. február 20-án jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ írásbeli és tárgyaláson tett szóbeli észrevételében kiegészítette a tájékoztatást.<br>
Elõadta, hogy 2001. õszén a Kincstári Vagyoni Igazgatóság arról a döntésrõl tájékoztatta, hogy az irodaépületet 2001. év végén kiürítve, üresen kapja meg, minimális állagmegóvási, üzemeltetési feladatok ellátása szükséges. Ajánlatkérõnek az épület felújítását, átalakítását kell elvégeznie akként, hogy 2002. szeptember 30-ára az elkészüljön.<br>
A vagyonkezelõvé kijelölõ határozat kézhezvételét követõen derült ki, hogy az épület nem áll rendelkezésére üresen. Ugyan mind az üzemeltetési szerzõdés, mind a bérleti jogviszonyok a Kincstári Vagyoni Igazgatóság részérõl felmondásra kerültek, azonban a bérlõk egy része nem hagyta el az épületet, így továbbra is szükséges az üzemeltetés folyamatos biztosítása, továbbá a bérleti jogviszonyok megszüntetése és a bérlõk kiköltöztetése. Ezen új helyzetben - figyelemmel átalakítás befejezésének határidejére - a korábbi üzemeltetõvel szóbeli tárgyalásokat folytatott, illetõleg ráutaló magatartással 2002. januárjában megállapodtak, hogy a bérlõk kiköltözéséig biztosítja a folyamatos üzemeltetést.<br>
Álláspontja szerint ebben az új, váratlan helyzetben - az üzemeltetési szerzõdés megszüntetése ellenére a bérlõk még az épületben tartózkodnak - a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja a megfelelõ eljárásfajta. Pár hónap alatt más nem tudja ellátni a szolgáltatást, mivel a korábbi üzemeltetési szerzõdés, illetve a bérleti szerzõdések, továbbá a bérlõkkel kötött üzemeltetési szerzõdések alapján a GONKEZ Kft.-t az egyes bérlõkkel szemben jogok, illetve kötelezettségek terhelik.<br>
Elõadta, hogy a felhívásban csak azért jelölték meg határozatlan idõtartamra a beszerzést, mert akkor még pontosan nem volt elõre látható, hogy mikor költözik ki az utolsó bérlõ is az ingatlanból, és az üzemeltetés biztosítása csak eddig az idõpontig szükséges. A bérlõkkel lefolytatott tárgyalások alapján mostanra kiderült, hogy 2002. április 30-ig elhagyják a bérlõk az épületet, így a beszerzés idõtartama is eddig terjed részérõl.<br>
Közölte, hogy 2001. február 7-én és 11-én a GONKEZ Kft.-vel a tárgyalásokat lefolytatták, a második tárgyalásra ajánlatkérõ kérésének megfelelõen ajánlattevõ írásban nyújtotta be az ajánlati árra vonatkozó vállalását: Ajánlatkérõ saját hatáskörben úgy döntött, hogy a jogorvoslati eljárás befejezõdéséig az eljárást lezáró döntését nem hozza meg, illetõleg nem köti meg az eljárást lezáró szerzõdést.<br>
A Döntõbizottság az alábbi indokokra tekintettel megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára megállapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja értelmében az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság megállapította, hogy a konkrét esetben fennállnak ezek a feltételek.<br>
A Kincstári Vagyoni Igazgatóság 1998. január 15-én kötött üzemeltetési szerzõdést a GONKEZ Kft.-vel.<br>
A szerzõdés értelmében - többek között - az üzemeltetõ Kft. feladatát képezték: a házkezelõi szolgáltatások, az üzemeltetési tevékenységek és a karbantartási feladatok. Ugyanakkor az üzemeltetési szerzõdés 4.1. pontja értelmében az ingatlan bérlõivel a bérleti szerzõdéseket az GONKEZ Kft. köti meg, és úgyszintén õ köti meg velük a szerzõdés 8. pontja alapján az üzemeltetési szerzõdéseket is. A bérleti szerzõdések megkötésében ténylegesen mindketten, a Kincstári Vagyoni Igazgatóság és az üzemeltetõ is részt vett, de a bérlõkkel szembeni jogokat és kötelezettségeket az üzemeltetõ Kft. gyakorolta. A bérlõkkel az üzemeltetési szerzõdéseket a GONKEZ Kft. kötötte meg.<br>
Az érintett felek sem az üzemeltetési szerzõdésben, sem az egyes bérleti szerzõdésekben nem rendelkeztek arról, hogy az üzemeltetõ személyében beálló változás esetén miként történik az egyes bérleti szerzõdések módosítása, megszüntetése, illetõleg a további üzemeltetési feladatok ellátása. A szerzõdés 5. pontja értelmében szintén az üzemeltetõ Kft. áll jogviszonyban az egyes közszolgáltatásokat nyújtó közüzemekkel.<br>
A Döntõbizottság ezen szerzõdéses feltételekre, jogviszonyokra tekintettel megállapította, hogy az üzemeltetési szerzõdés 2001. december 31-i felmondása ellenére nem történt meg az üzemeltetõ GONKEZ Kft.-nek a fenti jogviszonyok alapján meglévõ minden jogának és kötelezettségének a megszüntetése.<br>
Ebben a helyzetben merült fel ajánlatkérõ által elõre nem láthatóan annak szükségessége, hogy 2002. január 1. napjától mégis folytatni kell az irodaépület üzemeltetését - az egyes bérleti szerzõdések felmondása ellenére - a még utána is bent lévõ bérlõk miatt.<br>
A Döntõbizottság megállapította, hogy a bérleti jogviszonyokban, illetõleg a közszolgáltatási szerzõdésben szabályozott jogokra és kötelezettségekre tekintettel más üzemeltetõ a GONKEZ Kft. és az egyes bérlõk hozzájárulása nélkül nem léphet be üzemeltetõként az egyes bérleti viszonyok megszüntetéséig, illetõleg a bérlõk kiköltöztetésig, konkrétan 2002. április 30-áig. Ajánlatkérõ beszerzési igénye pedig ezen feltételek fennállásáig terjed. Erre tekintettel a Döntõbizottság álláspontja szerint jogsértésre nem vonható le következtetés.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az Államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni. Az Ár. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindítására vagy a folytatására okot adó körülmény már nem áll fenn - megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. március 22.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>