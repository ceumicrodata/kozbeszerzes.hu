<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3528)
</b></h2><FONT size=3><i><u></i></u><br>
1024 Budapest, Margit krt. 85.<br>
<br>
Ikt.sz.: D.101/11/2002.<br>
<br>
Tárgy: a Porsche Hungária Kft. jogorvoslati kérelme a MÁV Rt. Vezérigazgatóság Fejlesztési és Beruházási Fõosztály közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Porsche Hungaria Kereskedelmi Kft. (1139 Budapest, Fáy u. 27. sz., a továbbiakban: kérelmezõ) kérelmének, melyet a MÁV Rt. Vezérigazgatóság Fejlesztési és Beruházási Fõosztály (1062 Budapest, Andrássy u. 73-75. sz., képviseli: dr. Sebõk Erzsébet jogtanácsos, nevében eljár: a MÁV Rt. Beruházás-lebonyolító Igazgatóság (1065 Budapest, Bajcsy-Zsilinszky u. 25., a továbbiakban: ajánlatkérõ) "40 db személygépkocsi beszerzése" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdésére és 52. § (2) bekezdés d) pontjára figyelemmel a Kbt. 60. § (1) bekezdés b) pontját, ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. december 19-én tette közzé nyílt eljárásra vonatkozó ajánlati felhívását a fenti tárgyban 8750/2001. szám alatt. Az ajánlatkérõ az ajánlati felhívás 3. c) pontjában kizárta a részajánlattétel lehetõségét.<br>
A 11. a) pont írta elõ az ajánlattevõk pénzügyi, gazdasági és mûszaki alkalmassága igazolására kért adatokat és tényeket, a 11. b) pont határozta meg az ajánlattevõnek a szerzõdés teljesítésére való alkalmatlanságának a szempontjait. A 13. pont szerint az elbírálás szempontjaként az összességében legelõnyösebb ajánlat elbírálási részszempont került meghatározásra, a részszempontok meghatározásával, súlyszámokkal és az adható pontszám alsó és felsõ határával.<br>
A 14. pontban a többváltozatú ajánlattételre az elõírása következõ volt: Annak meghatározása, hogy lehet-e többváltozatú ajánlatot tenni: igen.<br>
Az ajánlatkérõ kifejezetten elvárja, hogy az ajánlattevõk a 3. a) pontban megjelölt kategóriák megosztása szerint és az egyes kategóriákon belül is több gépkocsimárkára tegyenek ajánlatot, akár közös ajánlattétel útján. Ezen túlmenõen több típusú és felszereltségû személygépkocsit is meg lehet ajánlani.<br>
Ajánlatkérõ dokumentációt is kibocsátott, melyben részletes útmutatást adott az ajánlatok elkészítésével kapcsolatban, megadta a mûszaki specifikációt, ajánlati ártáblát, valamint további mellékleteket tartalmazott.<br>
A 2002. január 30-i ajánlattételi határidõre a kérelmezõn kívül a Honda Grohoczky Kft., a SPQR Hungary, valamint a Renault Hungaria Kft. nyújtott be ajánlatot.<br>
Az ajánlatok értékelése során az ajánlatkérõ valamennyi ajánlat érvénytelenségét állapította meg és errõl a döntésérõl az érvénytelenségi okok felsorolásával az ajánlattevõket 2002. február 15-én kelt levelében értesítette.<br>
Az ajánlatkérõ kérelmezõ ajánlatának érvénytelenítését azzal indokolta, hogy az I., II. és III. kategóriában ugyanazokat a gépkocsitípusokat ajánlotta meg, így nem tett eleget az ajánlatkérõ azon elvárásának, hogy az egyes kategóriák között eltérõ mûszaki típusú gépkocsikat kíván vásárolni.<br>
A 2002. február 25-i eredményhirdetésen a közbeszerzési eljárást az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelenné nyilvánította.<br>
A kérelmezõ 2002. február 26-án jogorvoslati kérelmet nyújtott be, melyben kérte az ajánlatkérõ döntésének a megsemmisítését. Kérelme indokaként elõadta, hogy olyan igény teljesítése miatt zárták ki az eljárásból, amely nem szerepelt sem az ajánlati felhívásban, sem pedig az ajánlati dokumentációban.<br>
Az ajánlatkérõ érdemi észrevételében a kérelem elutasítását kérte. Indokolása szerint jogszerûen nyilvánította érvénytelenné a kérelmezõ ajánlatát, mert az ajánlati felhívás 14. pontja tartalmazta, hogy az ajánlatkérõ kifejezetten elvárta, hogy az ajánlattevõk a 3. a) pontban megjelölt kategóriák megosztása szerint és az egyes kategóriákon belül is több gépkocsimárkára tegyenek ajánlatot. A dokumentációban kategóriánként határozta meg az elvárásait, melybõl egyértelmûen kitûnt a kiírónak az a szándéka, hogy kategóriánként különbözõ típusú gépkocsikat kíván beszerezni. Ez a többi ajánlattevõ számára is egyértelmû volt, hiszen mindegyikük kategóriánként eltérõ típusra adott ajánlatot. Elõadta továbbá, hogy a kérelmezõ ajánlata opciós részt is tartalmaz, "rendelhetõ egyéb opciós felszerelések és többletköltségek" megnevezésével. Itt az egyes kategóriák különbözõ változataihoz fûz opciós ajánlatokat, döntõen az ajánlattól eltérõ gépkocsi motor, összkerékmeghajtás és sebességváltó megajánlásával. A Kbt. az opciós jelegû ajánlattételre nem ad lehetõséget. Az ajánlatok bontásakor felolvasták valamennyi ajánlati változatot, kérelmezõ nem jelezte, hogy további ismertetendõ ajánlati változatok szerepelnének az ajánlatában, ami ismertetése szükséges. Tehát a bontáskor az opciós ajánlatokat nem ismertették. A kérelmezõ az opciós ajánlatokra nem adta meg a visszavásárlási árat. Mindezek miatt ezen opciós ajánlatokat nem lehetett önálló ajánlati változatként értelmezni, ezért azokat az ajánlatkérõ az értékelés során figyelmen kívül hagyta. Az ajánlatkérõ egyébként az alternatívák számát nem korlátozta, ezért az opciós tételeket a kérelmezõ az alapajánlatban is szerepeltethette volna.<br>
A Döntõbizottság a gazdasági és közbeszerzési eljárásban keletkezett iratok, a felek írásbeli és a tárgyaláson tett nyilatkozatai alapján megállapította, hogy a jogorvoslati kérelem alapos.<br>
A Döntõbizottságnak elsõdlegesen abban kellett állást foglalnia, hogy a kérelmezõ ajánlata megfelelt-e az ajánlati felhívás 3. a) pontjában, a beszerzés tárgyával és mennyiségével kapcsolatosan elõírt feltételeknek a közbeszerzés tárgyát képezõ gépkocsimárkákra és típusokra vonatkozóan. Eldöntendõ kérdés volt az is, hogy az ajánlati felhívás 14. pontjában a több gépkocsimárkára és típusú, felszereltségû személygépkocsira vonatkozó elõírás kötelezõ érvényûnek minõsül-e vagy sem.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A Döntõbizottság megállapította, hogy az ajánlatkérõ az ajánlati felhívás 3. a) pontjában megjelölt kategóriákra vonatkozó több gépkocsi márkára és típusra, felszereltségre vonatkozó elõírása az ajánlattevõkre nem volt kötelezõ. A Döntõbizottság álláspontja szerint az a megfogalmazás, hogy az ajánlatkérõ "kifejezetten elvárja" a több gépkocsi márkára tett ajánlatot a megjelölt kategóriák megosztása szerint és az egyes kategóriákon belül is, valamint, hogy több típusú és felszereltségû személygépkocsit is "meg lehet ajánlani" - nem minõsül olyan elõírásnak, melyre az ajánlatkérõ a kérelmezõ ajánlatának érvénytelenítését alapozhatta.<br>
A Döntõbizottság megállapította, hogy a kérelmezõ az ajánlati felhívás 3. a) pontjában meghatározott és a jogorvoslati kérelem tárgyát képezõ I-III-ig terjedõ kategóriabesorolásban meghatározott feltételeknek eleget tett.<br>
A kérelmezõ a I. kategóriában VW Passat Comfortline 1.6/102 LE és VW Passat Comfortline 1.8T/150 LE valamint Audi A6 1.8T/150 LE típusú személygépkocsikat ajánlott, tehát megfelelt a felsõ középkategória feltételnek valamint annak, hogy hengerûrtartalom-korlátozás ebben a kategóriában nem volt.<br>
A kérelmezõ a II. kategóriában ugyanezen autótípusokat ajánlotta meg, tehát eleget tett a II. kategória azon feltételének is, amely a felsõ középkategóriára vonatkozott valamint a hengerûrtartalom maximum, azaz a 2500 cm3 sem került túllépésre.<br>
A kérelmezõ a III. kategóriában foglalt és a felsõ középkategóriára vonatkozó, valamint a maximális hengerûrtartalomra vonatkozó (2000 cm3) elõírásnak is eleget tett a fent megjelölt személygépkocsi-típusokkal. A kérelmezõ a dokumentáció feltételeinek is eleget tett, annak 1. számú melléklete 2. pontjában foglalt kategória-követelmények vonatkozásában, valamint a mûszaki specifikáció vonatkozásában is. A Döntõbizottság megállapította azt is, hogy a kérelmezõ az ajánlati felhívás 14. pontjában foglaltelõírásoknak is eleget tett, - függetlenül azok kötelezõ jellegétõl - mivel az I-III. terjedõ kategóriákban a következõ ajánlati változatokat adta:<br>
<br>
1. változat VW Passat Comfortline 1.6/102 LE<br>
<br>
2. változat VW Passat Comfortline 1.8 T/150 LE<br>
<br>
3. változat Audi A6 1.8T/150 LE<br>
A kérelmezõ azzal, hogy VW és Audi márkájú személygépkocsikat ajánlott kategóriánként külön-külön és az egyes kategóriákon belül is a több gépkocsi márkára vonatkozó ajánlati felhívásban foglalt - lehetõségként megjelölt - feltételeknek eleget tett.<br>
A kérelmezõ a VW márkájú személygépkocsiból kétféle hengerûrtartalmú, és teljesítményû Passat Comfortline típust és Audi márkájú A6 típust ajánlott mindhárom kategóriában. A kétféle típus eltérõ felszereltséget is tartalmazott.<br>
A Döntõbizottság azon ajánlatkérõi észrevételt sem találta alaposnak, hogy a többi ajánlatkérõ mindegyike kategóriánként eltérõ típusra tett ajánlatot. A Döntõbizottság megállapította, hogy az SPQR Kft. a I. és II. kategóriában csak egyféle, Alfa Romeo márkát, míg a III. kategóriában is csak egyféle, Lancia márkára tett ajánlatot, ez utóbbinak kétféle hengerûrtartalmú és szelepszámú típusát jelölte meg.<br>
A Renault Hungaria Kft. mindhárom kategóriában Renault márkájú gépkocsit ajánlott, a Laguna Berline típus különbözõ változatait. A Döntõbizottság tehát megállapította, hogy az ajánlati felhívás 14. pontjának a kategóriánkénti és az azon belüli több gépkocsimárkára vonatkozó és lehetõségként megfogalmazott tartalmi elemét a fenti két ajánlattevõ sem úgy teljesítette, ahogyan azt ajánlatkérõ hivatkozta.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint: "A nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint: "Érvénytelen az ajánlat, ha<br>
d) az nem felel meg az ajánlati felhívásban, illetõleg a dokumentációban meghatározott feltételeknek."<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja szerint: "Eredménytelen az eljárás, ha b) kizárólag érvénytelen ajánlatok érkeztek."<br>
A Döntõbizottság megállapította, hogy az ajánlattevõ a fenti Kbt. rendelkezéseket megsértette, azzal, hogy a kérelmezõ ajánlatát érvénytelenné nyilvánította, holott a kérelmezõ az ajánlati felhívás és dokumentáció feltételeinek megfelelõ ajánlatot adott be. Tekintettel arra, hogy a Döntõbizottság álláspontja szerint a kérelmezõ ajánlat nem volt érvénytelen, ezért az ajánlatkérõ a Kbt. 60. § (1) bekezdés b) pontja alapján az eljárást nem nyilváníthatta volna eredménytelenné.<br>
A Döntõbizottság a fentiek megállapításával párhuzamosan felhívja az ajánlatkérõ figyelmét a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglaltakra, miszerint az ajánlatkérõ eljárást lezáró döntésének megsemmisítése esetén az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságától számított harminc (építési beruházás esetén 60) napon belül új döntést hozni. A Döntõbizottság a jogsértés reparálhatóságára tekintettel a bírság kiszabását nem tartotta indokoltnak.<br>
A Döntõbizottság a fenti indokok alapján <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerinti jogkörében eljárva a Kbt. 88. § (1) bekezdés c), d) és h) pontja szerinti jogkövetkezményeket alkalmazta.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 25.<br>
<br>
Dr. Csanádi Péter s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>