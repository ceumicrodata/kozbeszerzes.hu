<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3435)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.85/13/2002.<br>
<br>
Tárgy: a Kreatív 2000 Kft. jogorvoslati kérelme az Országos Sportegészségügyi Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Kreatív 2000 Kft. (1024 Budapest, Retek u. 26., képviseli: dr. Dobozy Gábor ügyvéd, 1027 Budapest, Bem József u. 7. V. emelet 1., a továbbiakban: kérelmezõ) kérelmének, melyet az Országos Sportegészségügyi Intézet (1123 Budapest, Alkotás u. 48., képviseli: dr. Székely László ügyvéd, 1171 Budapest, Bodonyi u. 82., a továbbiakban: ajánlatkérõ) "új épület I. ütemének beruházás keretében történõ teljes körû lebonyolítása" tárgyú közbeszerzési eljárása ellen nyújtott be a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, ezért az ajánlatkérõvel szemben 1 000 000 Ft, azaz egymillió forint bírságot szab ki, a továbbiakban a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 30 000 Ft, azaz harmincezer forint igazgatási, szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. december 19-én a Közbeszerzési Értesítõ 51. számában ajánlati felhívást tett közzé a rendelkezõ részben meghatározott tárgyban.<br>
A felhívás 11. a) pontjában ajánlatkérõ meghatározta az alábbiakat is:<br>
"Az ajánlattevõk pénzügyi, gazdasági és mûszaki alkalmassága igazolására kért adatok és tények: az ajánlattevõnek, illetve a közbeszerzési értékének 10%-ot meghaladó mértékben az igénybe venni kívánt alvállalkozónak a szerzõdés teljesítéséhez szükséges alkalmasságát igazolni kell az alábbiak szerint.<br>
...<br>
Mûszaki alkalmasság a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének az alábbi pontjai alapján:<br>
...<br>
- minõségbiztosítás meglétének igazolása."<br>
A felhívás 11. b) pontjában ajánlatkérõ meghatározta az alábbiakat is:<br>
"b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
...<br>
- nem rendelkezik bármely nemzeti rendszerben akkreditált minõségbiztosítási rendszerrel."<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fogja az ajánlatokat elbírálni.<br>
Ajánlatkérõ ajánlati dokumentációt is készített, mely általános információkat adott ajánlattevõk részére az ajánlat elkészítéséhez.<br>
2002. január 29-ig, az ajánlattételi határidõig 4 db ajánlat érkezett. Ajánlatot nyújtott be a kérelmezõ, a MÛBER-INVEST Kft., az ÉPBER Rt. és a FÕBER Rt.<br>
2002. február 18-án került sor az eredményhirdetésre, melyen ajánlatkérõ a MÛBER-INVEST Kft. ajánlatát hirdette ki nyertesnek, második a FÕBER Rt. lett. Kérelmezõt és az ÉPBER Rt.-t ajánlatkérõ alkalmatlannak minõsítette. A kérelmezõ alkalmatlanná minõsítésének indoka az volt, hogy a 10%-ot meghaladó mértékben bevonni kívánt alvállalkozója nem rendelkezik bármely nemzeti rendszerben akkreditált minõségbiztosítási rendszerrel.<br>
Kérelmezõ 2002. február 20-án nyújtott be jogorvoslati kérelmet, melyben kérte az eljárást lezáró döntés megsemmisítését, az ajánlatkérõ kötelezését a költségek viselésére, és a szerzõdés megkötésének megtiltását.<br>
Kérelmének indokolására kérelmezõ az írásban benyújtott jogorvoslati kérelmében és a tárgyaláson tett nyilatkozatában sérelmezte azt, hogy ajánlatkérõ a mûszaki alkalmatlanságukat állapította meg a 10% feletti mértékben bevonni kívánt alvállalkozó minõségbiztosítási rendszerének hiányára hivatkozással annak ellenére, hogy õk csatolták az alvállalkozó VeszprémBer Rt. minõségbiztosítási rendszerének igazolását, melyet 2001. október 6-án a DNV Magyarország Kft. 26520102 számon állított ki, továbbá ajánlatkérõ a felhívásában igazolást és nem a tanúsítást követelte meg csatolni. Beadványához csatolta a tanúsítványt, mely szerint az alvállalkozó 1998. augusztus 24. óta rendelkezik minõségbiztosítási rendszerrel. Sérelmezte azt, hogy az eredményhirdetés nem jogszerûen történt, valamint azt, hogy ajánlatkérõ nem küldte meg részére az összegzés az eljárásról címû iratot. Vitatta az eljárást lezáró döntést is, mert álláspontja szerint, ha nem minõsítették volna alkalmatlannak, akkor az õ ajánlata lett volna a nyertes.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a minõségbiztosítási rendszer meglétének igazolására vonatkozó irat csak a tanúsítvány lehet és kérelmezõ az alvállalkozója tanúsítványát nem, hanem csak az auditálás megtörténtérõl szóló igazolást nyújtotta be. Az eredményhirdetés során álláspontja szerint jogszerûen járt el és a szükséges adatokat ismertette. Elismerte, hogy az összegzés az eljárásról címû iratot nem küldte meg az ajánlattevõknek.<br>
Kérte a megalapozatlan kérelem elutasítását.<br>
Egyéb érdekeltek közül a MÛBER-INVEST Kft. tett érdemi észrevételt, melyben elõadta, hogy az ajánlatkérõ döntése megalapozott volt, mert maga kérelmezõ sem vitatta, hogy az alvállalkozója nem rendelkezett érvényes tanúsítvánnyal az ajánlattételkor.<br>
A Döntõbizottság D.85/3/2002. sz. határozatával ideiglenes intézkedésként a még meg nem kötött szerzõdés megkötését megtiltotta.<br>
A Döntõbizottságnak elõször azt kellett vizsgálnia, hogy jogsértõ-e ajánlatkérõnek a kérelmezõt alkalmatlannak minõsítõ döntése.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése szerint az ajánlattevõ köteles igazolni a szerzõdés teljesítésére való pénzügyi; gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta - az általa a közbeszerzés értékének tíz százalékát meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell. A 46. §-t a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pont rendelkezése alapján az ajánlattevõnek illetõleg az alvállalkozónak a szerzõdés teljesítéséhez szükséges mûszaki alkalmassága igazolható a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
Az ajánlatkérõ az ajánlati felhívás 11. a) és a 11. b) pontjaiban határozta meg az alkalmasság megítélésével kapcsolatos követelményeket. A minõségbiztosítási rendszerrel kapcsolatosan e pontokban megfogalmazott elõírások összevetése alapján a Döntõbizottság álláspontja szerint az ajánlatkérõ elvárása - különös tekintettel a 11. a) pont negyedik francia bekezdés elõírására - az volt, hogy az egyes ajánlattevõk igazolják a saját, valamint a 10%-ot meghaladó mértékben bevont alvállalkozóik minõségbiztosítási rendszerének az ajánlat benyújtásának idõpontjában való meglétét. A minõségbiztosítási rendszerrel és annak igazolásával kapcsolatos elvárásait ajánlatkérõ a 11. b) pont negyedik francia bekezdésben pontosította. Ennek megfelelõen a minõségbiztosítási rendszernek valamely nemzeti rendszerben akkreditált tanúsító által tanúsítottnak kell lennie, vagyis az egyes ajánlattevõk csak tanúsítvánnyal igazolhatják a saját, valamint a 10%-ot meghaladó mértékben bevont alvállalkozóik minõségbiztosítási rendszerének az ajánlat benyújtásának idõpontjában való meglétét. Azon ajánlattevõk, akik nem rendelkeznek ilyen szintû minõségbiztosítási rendszerrel, illetve nincs tanúsítványuk vagy azt nem csatolták, azok nem felelnek meg az ajánlati felhívás 11. b) pont negyedik francia bekezdésében meghatározott alkalmatlansági kritériumnak, így ajánlatuk alapján a szerzõdés teljesítésére alkalmatlanok.<br>
Kérelmezõ ajánlatában csatolta a saját ISO 9001 tanúsítványát, mely 2003. december 14-ig érvényes építõipari lebonyolításra és tervezésre.<br>
A 10% felett bevont alvállalkozó tekintetében kérelmezõ ajánlatában egy a minõségbiztosítási rendszer auditjáról szóló - a DNV Magyarország Kft. által kiállított 26520102 számú - igazolást csatolt arról, hogy az alvállalkozó minõségirányítási rendszere az ISO 9001:2000 szabvány elõírása szerint 2001. október 6-án felülvizsgálatra került.<br>
Az igazolás tartalmazta az alábbiakat is:<br>
"Jelen igazolás csak a sikeres tanúsító felülvizsgálat lefolytatásának igazolására szolgál."<br>
A minõsítõ iroda 2001. október 6-án kelt igazolása csak azt tartalmazta; hogy a tanúsítvány kiállításához szükséges auditot elvégezte, így a tanúsítási eljárás folyamatban van, de ez nem jelenti az érvényes tanúsítás meglétét. Az ajánlati felhívás alapján a kérelmezõnek és alvállalkozójának tanúsítványt kellett volna csatolnia, mivel csak ezzel tudja igazolnia minõségbiztosítási rendszerét, hiszen a tanúsító általi igazolás maga a tanúsítvány.<br>
A jogorvoslati eljárás során tartott tárgyaláson a kérelmezõ becsatolta alvállalkozójának a DNV Magyarország Kft. német anyavállalata a tanúsításra jogosult DNV GmbH. által 2002. március 6-án kiállított ISO 9001:2000 tanúsítványt, amely szerint a minõségügyi irányítási rendszerének folyamatos megfelelõ mûködése mellett ez a tanúsítvány 2004. október 31-ig érvényes.<br>
A kérelmezõ ajánlata nem tartalmazott az alvállalkozó tekintetében a minõségbiztosítási rendszerre tanúsítványt, így az nem volt alkalmas arra, hogy a minõségbiztosítási rendszerének meglétét igazolja az ajánlattétel idõpontjában. Az ajánlatban szereplõ DNV Magyarország Kft. által kiállított igazolás pedig a Döntõbizottság álláspontja szerint tanúsítványnak nem tekinthetõ, mivel nem a tanúsítótól származó, a minõségügyi irányítási rendszer adott szabvány szerinti meglétét igazoló okirat, hanem csupán a tanúsító magyarországi képviseletének értesítése a kérelmezõ felé a helyszíni auditról. Ennek tartalma alapján a magyarországi képviselet a tanúsítvány kiállítására nem jogosult. A jogorvoslati eljárásban csatolt tanúsítvány érdemben nem befolyásolja ajánlatkérõ döntésének helyességét, tekintettel annak kiadási idõpontjára.<br>
A fentiek alapján a Döntõbizottság álláspontja szerint a kérelmezõ az alkalmasságát nem az ajánlatkérõ által elõírt módon igazolta, így jogszerûen állapította meg az ajánlatkérõ a kérelmezõ alkalmatlanságát, ezért a jogorvoslati kérelem ezen része megalapozatlan.<br>
Tekintettel arra, hogy alkalmatlan ajánlattevõ ajánlata az alkalmas ajánlattevõk érvényes ajánlatainak összehasonlításával történõ értékelésben nem vehet részt, ezért a szerzõdés teljesítésére alkalmatlannak minõsített kérelmezõ ajánlatának értékelését a Döntõbizottság nem végezte el, mert annak jelen esetben nincs jogi relevanciája.<br>
A Döntõbizottság az alkalmatlanságra vonatkozó döntés áttekintése után az eredményhirdetési eljárást vizsgálta meg.<br>
<a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az eredményhirdetési eljárásról felvett jegyzõkönyvben az ajánlatok értékelésével és minõsítésével kapcsolatban az alábbiakat rögzítette:<br>
"A nyertes ajánlattevõ neve: MÛBER-INVEST Kft. 1016 Bp., Mészáros u. 10.<br>
A nyertest követõ legkedvezõbb ajánlatot tevõ neve: FÕBER Nemzetközi Ingatlanfejlesztõ és Mérnöki Rt. 1077 Bp., Rumbach Sebestyén u. 14.<br>
Alkalmatlannak minõsítettük a KREATÍV 2000 Kft. 1024 Bp., Retek u. 26. és az ÉPBER Építõipari Beruházó Szervezõ Rt. 1056 Budapest, Belgrád rakpart 3-4. Az alkalmatlanná minõsítés indoka a részvételi felhívás 11. b) pont utolsó bekezdésében elõírt alapvetõ feltétel hiánya volt, mely szerint alkalmatlanná minõsítés szempontja többek között - az hogy - nem rendelkezik bármely nemzeti rendszerben akkreditált minõségbiztosítási rendszerrel."<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés második fordulata úgy rendelkezik, hogy az ajánlatok értékelésérõl készített - Kbt. 5. számú melléklete szerinti - összegzésben szereplõ adatokat az eredményhirdetésen ismertetni kell. Az összegzésnek az 5. számú melléklet 2. a) pontja alapján része az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és - az összességében legelõnyösebb ajánlat választása esetén - annak részszempontjai szerinti tartalmi elemei.<br>
A Döntõbizottság álláspontja szerint az eredményhirdetéskor az összegzésben szereplõ valamennyi adatot ismertetni kell és nem lehet azokat elhallgatni, illetve a jelen levõ ajánlattevõk esetében az összegzés megküldésével "ismertetni". A Kbt. ezen rendelkezése a verseny nyilvánosságát biztosítja az eredményhirdetés és az ajánlatok értékelése tekintetében, mert az ajánlattevõk így kapnak az eljárás értékelésérõl adatokat, melyek alapján megítélhetik, hogy jogszerû volt-e az ajánlatkérõ értékelése. Ennek alapján adott esetben idõveszteség nélkül és megalapozottan - a kellõ adatok ismeretében - dönthetnek ajánlattevõk arról, hogy jogorvoslati eljárást kezdeményeznek-e, vagy sem.<br>
A Döntõbizottság - az ajánlatkérõ által sem vitatottan - megállapította, hogy az ajánlatkérõ az eredményhirdetés során nem közölte az ajánlattevõkkel az összegzés <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletében meghatározott valamennyi adatát, hanem csak az eredményhirdetési jegyzõkönyvben rögzítetteket, és ezzel megsértette a Kbt. 61. § (1) bekezdésének rendelkezését. Ennek alapján a jogorvoslati kérelem ezen része megalapozott.<br>
Kérelmezõ sérelmezte azt, hogy az ajánlatkérõ az összegzést részére az eredményhirdetésen nem adta át, illetve azt részére az eredményhirdetésen közölt öt munkanapon belül nem küldte meg.<br>
A Kbt. már idézett 61. § (1) bekezdése - mely az összegzésnek az ajánlattevõkkel való közlését rendezi - nem írja elõ azt, hogy az összegzést az eredményhirdetésen át kell adni az ajánlattevõk részére, hanem csak az ajánlattevõk részére való megküldést írja elõ öt munkanapon belül.<br>
A Döntõbizottság - az ajánlatkérõ által sem vitatottan - megállapította, hogy a jogorvoslati eljárás során 2002. március 11-én tartott tárgyalás idõpontjáig az ajánlattevõk részére nem küldte meg a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerinti összegzés az eljárásról címû iratot.<br>
Jelen esetben 2002. február 18-án került sor az eredményhirdetésre, így az 5 munkanapos megküldési határidõ 2002. február 19-én kezdõdött meg, és 2002. február 25-én járt le. Az ajánlatkérõ az összegzést a rendelkezésre álló határidõn belül nem adta postára, így az összegzés megküldési kötelezettségének nem tett eleget. A Döntõbizottság megállapította, hogy a jogorvoslati kérelem ebben a részében is megalapozott.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben.<br>
A Döntõbizottság a bírság mértékének megállapításakor az összes körülményt mérlegelve arra a következtetésre jutott, hogy az megfelelõ súlyú az elkövetett jogsértésekre tekintettel, hiszen a bírság mértéke a kiszabható minimális összegben került megállapításra, szemben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésében szereplõ 30%-kal.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 22.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>