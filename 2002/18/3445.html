<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3445)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.38/8/2002.<br>
<br>
Tárgy: az Irodavilág Kft. jogorvoslati kérelme a Debreceni Egyetem Gazdasági Fõigazgatóság Közbeszerzési és Kereskedelmi Önálló Osztály ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Irodavilág Kereskedelmi és Szolgáltató Kft. (1135 Budapest, Jász u. 35., továbbiakban kérelmezõ) által a Debreceni Egyetem Gazdasági Fõigazgatóság Közbeszerzési és Kereskedelmi Önálló Osztály (4026 Debrecen, Kassai út. 26., a továbbiakban: ajánlatkérõ) "papír, irodaszerek, nyomtatványok" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. október. 31. napján a Közbeszerzési Értesítõ (K. É.) 44. számában közzétett ajánlati felhívással, nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ az ajánlati felhívás 16. Egyéb információk elnevezésû, 16.2. pontban elõírta, hogy az ajánlathoz mellékelni kell 60 napnál nem régebbi keltû, hitelesített cégkivonatot és aláírási címpéldányt az áru jellegétõl függõen hatósági engedélyt, írásbeli nyilatkozatot és hatósági igazolásokat a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdései szerint.<br>
Az ajánlati felhívás 16.3. pontjában pedig elõírta, hogy az ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b), c) pontjai és a (3) bekezdés szerint meg kell határoznia a szerzõdés azon részét, amellyel összefüggésben harmadik személlyel fog szerzõdést kötni, vagy 10%-ot meghaladó mértékben igénybe venni kívánt egyéb szervezeteket, továbbá az alvállalkozókra vonatkozólag is be kell nyújtani a Kbt. 46. § (4)-(6) bekezdései szerinti igazolásokat és nyilatkozatokat, és a Kbt. 44. § alapján igazolni kell a teljesítésre való alkalmasságukat a fõvállalkozóval együttesen az ajánlati felhívás 11. a) pontjában elõírtak szerint.<br>
Ajánlatkérõ dokumentációt is bocsátott az ajánlattevõk rendelkezésére, amely többek között tartalmazta a szerzõdéses feltételeket, az ajánlattétel kötelezõ formai és tartalmi elõírásait. A dokumentáció 7. pontjában ajánlatkérõ az ajánlat alaki kellékei között elõírta, hogy az ajánlat és az összes melléklet minden oldalát - az oldalak összegének dokumentálásával - folyamatos számozással kell ellátni.<br>
Ajánlattételi határidõre, 2001. december 11. napjára kérelmezõn kívül a Pátria Nyomda Rt., a Rend 2000 Kft., az RHD Rt., a Buda-Piért Kft. és a Tip-Top 92 Kft. nyújtott be ajánlatot.<br>
Ajánlatkérõ az ajánlatokat megvizsgálta, majd 2002. január 4. napján megtartott nyilvános eredményhirdetésen kihirdette, hogy az eljárás eredménytelen a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján, mivel kizárólag érvénytelen ajánlatok érkeztek.<br>
Ajánlatkérõ a kérelmezõ ajánlatát 3 okból nyilvánította érvénytelennek, ezek egyrészt az ajánlat nem tartalmaz 60 napnál nem régebbi keltû, hitelesített aláírási címpéldányt, másrészt az ajánlatból hiányoznak az ajánlati felhívás 16.3. pontjában elõírt igazolások, harmadrészt hiányzik a dokumentáció 7. pontjában elõírt oldalak összegének dokumentálása.<br>
Kérelmezõ 2002. január 24. napján nyújtott be jogorvoslati kérelmet a Döntõbizottsághoz. Kérelmében sérelmezte ajánlatkérõ döntését, amellyel ajánlatát érvénytelennek nyilvánította. Álláspontja szerint az érvénytelenség indokaként megjelölt hiányok alapján nem helytállóan döntött ajánlatkérõ az érvénytelenségrõl. Elõadta, hogy az aláírási címpéldány setében nincs olyan jogszabály, amely elõírná, hogy az hány napig lenne érvényes. Az aláírási címpéldányt a társaság bejegyzése során kell benyújtani a cégbírósághoz, a címpéldánynak megfelelõen köteles a képviselõ a céget képviselni, ez mindaddig érvényes, amíg más képviselõ nem kerül megválasztásra. A fentiek miatt kérelmezõ álláspontja, hogy ettõl eltérõen ajánlatkérõ nem köthette volna határidõhöz az aláírási címpéldány érvényességét. Kérelmezõ kifejtette kérelmében, hogy az oldalak összegének dokumentálásának hiányának megállapítása sem helytálló, mivel az ajánlatban az megjelölésre került az egyéb nyilatkozatok között, továbbá az ajánlat folyamatos sorszámozással lett ellátva. Kérelmezõ álláspontja, hogy ajánlata tartalmazta a felhívás 16.3. pontjában kért nyilatkozatokat is, így ezen okból sem kerülhetett volna sor az ajánlat érvénytelenné nyilvánítására.<br>
Kérte a Döntõbizottságot, hogy semmisítse meg ajánlatkérõ eljárást lezáró döntését.<br>
Ajánlatkérõ észrevételében a kérelmezõ kérelmének elutasítását kérte annak megalapozatlansága okán. Álláspontja szerint jogszerûen járt el a közbeszerzési eljárást lezáró döntés meghozatala során, a kérelmezõ ajánlatával összefüggésben megállapított hiányok mindegyike valós, azok alapján az ajánlat érvénytelenségének megállapításának volt helye a Kbt. rendelkezései alapján.<br>
Elõadta, hogy az ajánlati felhívásban az ajánlattevõktõl 60 napnál nem régebbi cégkivonat csatolását kérték, ezen elõírás formai követelmény volt. Álláspontja, hogy ezen formai követelmény elõírását, annak jogszerûségét már ezen eljárásban nem vitathatja kérelmezõ, hiszen arra akkor lett volna lehetõsége, amikor arról értesült az ajánlati felhívásból.<br>
Elõadta továbbá, hogy kérelmezõ a felhívás 16.3. pontjában kért, alvállalkozókra vonatkozó nyilatkozatokat nem a Kbt. által elõírt tartalommal tette meg.<br>
Kifejtette, hogy téves a kérelmezõ érvelése az oldalszámozásra vonatkozóan is, mivel a hiányosság az volt, hogy az oldalak összegét nem dokumentálta, tehát a kimutatott árajánlatok oldalankénti összegzése hiányzott.<br>
Egyéb érdekelt Buda-Piért Kft. érdemi észrevételében elõadta, hogy ajánlatkérõ nem követett el jogsértést az eljárás során, bár az általánosnál szigorúbb alaki feltételeket szabott.<br>
A Pátria Nyomda Rt. és az RHD Rt. egyéb érdekeltek észrevételeikben elõadták, hogy ajánlatkérõ döntését az ajánlatok érvényessége körében szintén megalapozatlannak tartják.<br>
A Döntõbizottság megállapította, hogy kérelmezõ jogorvoslati kérelme alaptalan az alábbiak szerint.<br>
A Döntõbizottságnak elsõdlegesen azt kellett megvizsgálni a kérelem keretei között, hogy ajánlatkérõ az összegzésben meghatározott okok miatt a Kbt. szabályai alapján helyesen állapította-e meg, hogy kérelmezõ ajánlata érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 52-53.</a> §-ai írják elõ, hogy ajánlatkérõnek meg kell vizsgálni az ajánlatokat a döntést követõen azok érvényessége tekintetében, továbbá azt, hogy mely körülmények vezethetnek érvénytelenséghez, s az érvénytelenség megállapítása milyen következményekkel jár ajánlattevõk ajánlatára. A törvény az alábbi szabályokat tartalmazza erre vonatkozóan:<br>
"52. § (1) Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
53. § (1) Az ajánlatkérõnek ki kell zárnia az eljárásból azt az ajánlattevõt, aki<br>
a) a 46. §-ban foglaltak ellenére nyújtotta be ajánlatát;<br>
b) részérõl a kizáró ok az eljárás alatt következett be;<br>
c) hamis adatot szolgáltatott.<br>
(2) Az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak."<br>
A fent ismertetettek szerint amennyiben az ajánlat bármely a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésében meghatározott hiányosságban szenved, az az ajánlat érvénytelenségét eredményezi, tehát egyetlen egy jogszerûen megállapítható érvénytelenségi ok is ahhoz vezet, hogy az ajánlat nem vehet részt az eljárás további szakaszában, nem értékelhetõ.<br>
Ajánlatkérõ jelen esetben több érvénytelenségi okot is megjelölt kérelmezõ ajánlatával kapcsolatban, amennyiben ezen okok közül bármelyik alkalmas arra, hogy a fent idézett jogszabályhelyek alapján az ajánlat érvénytelenségét eredményezze, ajánlatkérõ érvénytelenség kérdésében hozott döntését végsõ soron helyesnek kell tekinteni.<br>
A fenti megállapítások szem elõtt tartása mellett a Döntõbizottság megvizsgálta egyenként az ajánlatkérõ által megjelölt érvénytelenségi okokat, annak érdekében, hogy megállapítsa, hogy bármelyik okozhatta-e a kérelmezõ ajánlatának érvénytelenségét.<br>
Az elsõ érvénytelenségi ok az aláírási címpéldánynak az ajánlati felhívástól eltérõen történõ becsatolása volt.<br>
Ajánlatkérõ a felhívás 16.2. pontjában egyértelmûen elõírta, hogy az ajánlattevõk által csatolandó cégkivonatnak és aláírási címpéldánynak 60 napnál nem régebbi hitelesítésûnek kell lenni.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Kérelmezõ az ajánlati felhívás 16.2. pontjában elõírt formai követelménytõl eltérõen 60 napnál régebbi keltû hitelesített aláírási címpéldányt csatolt, mellyel nem teljesítette ajánlatkérõ felhívásban közölt elvárását, így ajánlata nem felelt meg a felhívásnak.<br>
Döntõbizottság álláspontja szerint kérelmezõ joghatályosan kérelmében nem vitathatja, azt, hogy ajánlatkérõnek joga volt - e ilyen feltételt elõírni az aláírási címpéldány vonatkozásában, mivel a <a href="http://net.jogtar.hu/jr/gen/getdoc.cgi?docid=99500040.tv#79">Kbt., 79. §</a> (7) bekezdése alapján kérelme e körben a 15 napos jogvesztõ határidõn túli. A címpéldányra vonatkozó ajánlatkérõi elvárásról már az ajánlati felhívásból értesült, amennyiben ezt sérelmesnek ítélte, úgy ezen tény tudomásra jutásától számított 15 napja lett volna jogorvoslati eljárás megindítására.<br>
A második érvénytelenségi ok az ajánlatnak az ajánlati felhívás 16.3. pontja szerinti nyilatkozatok hiánya.<br>
Kérelmezõ az ajánlatának 121. oldalán nyilatkozott arról, hogy a teljesítésbe nem kíván bevonni alvállalkozókat, sem harmadik személy közremûködését nem veszi igénybe.<br>
A Döntõbizottság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43 § (</a>2) bekezdésében elõírtakat ajánlattevõknek akkor kell teljesíteni, ha az ott meghatározottak vonatkozásukban felmerülnek, tehát akkor, ha sor kerül alvállalkozók bevonására, egyéb közremûködõk részvételére, illetve a közbeszerzésre tekintettel harmadik személlyel szerzõdéskötésre kerül sor. A Kbt. ezen pontja szerint tehát pozitív tartalmú nyilatkozattételt ír elõ, amely azonban nem vonatkozik a nemleges nyilatkozat adásának kötelezettségére, és ajánlatkérõ az ajánlati felhívásban sem írt elõ ilyen tartalmú kötelezettséget.<br>
Kérelmezõ ajánlata 121. oldalán a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésére tekintettel nemleges tartalmú nyilatkozatot csatolt, amelyet ajánlatkérõ nem írt elõ követelményként, ezen nyilatkozat megadásával megfelelt az ajánlati felhívás feltételeinek, így ajánlatkérõ a Kbt. 43. § (2) bekezdés b) és c) pontjai szerinti nyilatkozatok hiányát nem helytállóan állapította meg, s az érvénytelenség okaként történõ megjelölése nem jogszerû.<br>
A harmadik érvénytelenségi ok a kérelmezõ ajánlatának a dokumentáció 7. pontjának való meg nem felelés az oldalak összegének dokumentálása hiánya miatt.<br>
Ajánlatkérõ a dokumentáció I/7. pontjában (11. oldal lap teteje) elõírta, hogy az ajánlat és az összes melléklet minden oldalát - az oldalak összegének dokumentálásával - folyamatos számozással kell ellátni.<br>
A Döntõbizottság elfogadta ajánlatkérõ észrevételében elõadottakat, miszerint a fent hivatkozott elõírásnál az oldalak összegének dokumentálása az árajánlatok oldalankénti összegzését jelenti. Ajánlatkérõ elvárását az is alátámasztja a Döntõbizottság szerint, hogy a dokumentáció 23. oldalán a 4 sz. melléklet elõlapján is igényelte ajánlatkérõ a lapszám szerinti összesítést, igaz, hogy e feltétel egyértelmûbb megfogalmazásával ajánlatkérõ elkerülhette volna a félreértéseket és a az érvénytelen ajánlatok magas számát.<br>
Kérelmezõ ajánlatában az árajánlat megadásakor nem került sor az oldalak összegének összesítésre a dokumentációnak megfelelõen, így ezen hiányosság, érvénytelenségi okként való megjelölése helytálló volt ajánlatkérõ részérõl.<br>
Összefoglalva a Döntõbizottság megállapította, hogy az ajánlatkérõ által az összegzésben megjelölt három érvénytelenségi ok közül kettõ (aláírási címpéldány, oldalak összegének dokumentálása) is jogszerûen került meghatározásra, a jogszerûen megállapított okok egyenként bármelyike alkalmas a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontára alapított érvénytelenség kimondására, így kérelmezõ alaptalanul kifogásolja ajánlata érvénytelenségének megállapítását.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. február 8.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>