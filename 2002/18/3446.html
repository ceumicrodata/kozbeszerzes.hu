<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3446)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.740/15/2001.<br>
<br>
Tárgy: a Selectrade-Computer Kft. jogorvoslati kérelme, a Közlekedési, Hírközlési és Vízügyi Tartalékgazdálkodási Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Selectrade-Computer Kft. (1106 Budapest, Fehér u. 10., képviseli: dr. Csernyánszky Lajos ügyvéd, 1064 Budapest, Izabella u. 82. III/24., a továbbiakban: kérelmezõ) jogorvoslati kérelmét, amelyet a Közlekedési, Hírközlési és Vízügyi Tartalékgazdálkodási Kht. (1055 Budapest, Stollár Béla u. 3/A, képviseli: dr. Illés Zsolt jogtanácsos, a továbbiakban: ajánlatkérõ) "NATO-beszállítói információs honlap üzemeltetése és karbantartása" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. június 15-tõl kezdõdõen hozta létre a NATO-beszállítói és információs honlapot. A honlap üzemeltetésére és karbantartására 2000. november 1. napjától kezdõdõen határozatlan idõre megbízási szerzõdést kötött a COMPRA Oktatási, Kereskedelmi és Gazdasági Szolgáltató Kft.-vel. A COMPIRA Kft.-t 1995. február 1-jén alapították, a Kft. tagjai, ügyvezetõi: Pokorádiné dr. Czompó Zsuzsanna és Pokorádi Árpád.<br>
Pokorádi Árpád 1999-tõl kezdõdõen az ajánlatkérõ munkavállalója, munkaköre: hídügyi, minõségbiztosítási és környezeti koordinátor. Munkáját a hídügyi tartalékgazdálkodás, továbbá a minõségbiztosítási és a környezetirányítás területén végzi. Pokorádi Árpád felett a munkáltatói jogokat az ügyvezetõ igazgató gyakorolja, szakmai vonatkozásban pedig a mûszaki igazgató beosztása alá tartozik.<br>
Ajánlatkérõ 2001 nyarán döntött kétszakaszos meghívásos közbeszerzési eljárás lefolytatásáról a NATO-információs honlap üzemeltetésére és karbantartására. A közbeszerzési eljárás elõkészítését mind a részvételi szakaszban, mind az ajánlattételi szakaszban az ajánlatkérõnél Szikora Mária gazdasági igazgató végezte.<br>
Ajánlatkérõ a Közbeszerzési Értesítõ 2001. augusztus 22-i, 34. számában (5847) tette közzé részvételi felhívását meghívásos eljárás megindítására a rendelkezõ részben írt tárgyban.<br>
A felhívás 2. c) pontjában részvételre hívta fel a COMPRA Kft.-t, R-VIZOR Bt.-t, Start "R" Ipari Szolgáltató Szövetkezetet és a Golden Family Egyéni Szoftverfejlesztõt.<br>
A felhívás 9. pontjában határozta meg a pénzügyi, gazdasági és mûszaki alkalmasság igazolására kért adatokat és tényeket, a 10. a) és b) pontban pedig megjelölte a részvételre jelentkezõk alkalmassága, alkalmatlansága elbírálásának szempontjait.<br>
Ajánlatkérõ a felhívása 10. d) pontjában rendelkezett arról, hogy a benyújtandó ajánlatokat az összességében legelõnyösebb ajánlat szempontja alapján bírálja el, és az alábbi részszempontokat, súlyszámokat és ponthatárokat állapította meg:<br>
részszempontok	súlyszámok<br>
- teljesítményarányos ár	55<br>
- mûszaki tartalom	30<br>
Adható pontszám: 1-10 pont között.<br>
Ajánlatkérõ részvételi dokumentációt is összeállított.<br>
A részvételi jelentkezés határidejéig, 2001. szeptember 17-ig részvételre jelentkezést nyújtott be: a SZENZOR Számítóközpont Kft., a COMPRA Oktatási, Kereskedelmi és Gazdasági Szolgáltató Kft., Start "R" Ipari és Szolgáltató Szövetkezet, MÁV Informatika Kft., R-Visor Számítástechnikai és Kereskedelmi Bt., valamint a kérelmezõ.<br>
A COMPRA Kft. a részvételre jelentkezésének 8. és 9. oldalán, a referenciák között feltüntette, hogy ajánlatkérõnél a NATO-beszállító információs honlap üzemeltetéséhez kapcsolódóan szakértõi feladatokat látott el, továbbá ezen honlap üzemeltetési és karbantartási feladatait végezte.<br>
A részvételre jelentkezésében a COMPRA Kft. képviseletében Pokorádiné dr. Czompó Zsuzsanna ügyvezetõ igazgató nyilatkozott 2001. szeptember 12-ei dátummal arról, hogy:<br>
"- sem a COMPRA Kft. sem a vele munkaviszonyban vagy munkavégzésre irányuló egyéb jogviszonyban álló személy vagy szervezet az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járt el, illetõleg az eljárásba nem került bevonásra;<br>
- a COMPRA Kft. gazdálkodószervezetének vezetõ tisztségviselõje az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járt el, illetõleg az eljárásba nem került bevonásra;<br>
- a COMPRA Kft. gazdálkodószervezetében tulajdoni részesedéssel rendelkezõ személy vagy szervezet az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járt el, illetõleg az eljárásba nem került bevonásra;<br>
- valamint az elõzõ pontokban felsorolt személyek hozzátartozója az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járt el, illetõleg az eljárásba nem került bevonásra."<br>
Ajánlatkérõ minden részvételre jelentkezést érvényesnek, minden részvételre jelentkezõt alkalmasnak minõsített, és mindannyiukat felkérte ajánlattételre. Ajánlatkérõ ajánlati dokumentációt is összeállított, ez tartalmazta részben az ajánlattétellel kapcsolatos formai követelményeket, az ajánlatkérõ által készített szolgáltatási blankettaszerzõdést, továbbá a szolgáltatással szemben támasztott követelményeket. Ajánlatkérõ a dokumentáció 20. oldala elsõ bekezdésében tájékoztatta az ajánlattevõket a honlap és adatinformációs felszín fõbb technikai paramétereirõl az alábbiak szerint:<br>
- "Operációs rendszer: Linux<br>
- Webserver: Apache 1.3.4<br>
- FTP-server: ProFTPd<br>
- Adatbázis-server: MySQL<br>
- Biztonsági rutinok: C++, Perl<br>
- Beléptetés: HTML, hdl: PHP 3.0.6"<br>
Az ajánlattételi határidõig, 2001. november 7-ig ajánlatot nyújtott be: a COMPRA Kft., az R-VISOR Bt., a SZENZOR Kft. és kérelmezõ.<br>
Ajánlatkérõ az ajánlatok elbírálására héttagú bírálóbizottságot hozott létre. A bíráló bizottság tagjai közül ketten: Aradi Ferenc vállalkozási igazgató és Szikora Mária gazdasági igazgató voltak az ajánlatkérõ alkalmazottai, a többi bírálóbizottsági tag más minisztérium, illetõleg kormánybiztosság vezetõ beosztású tisztségviselõje volt.<br>
Ajánlatkérõ minden ajánlatot érvényesnek fogadott el, és 2001. november 15-én hirdette ki az eljárást lezáró döntését. Az eljárás nyertese a COMPRA Kft. lett, a követõ legkedvezõbb ajánlattevõnek pedig a kérelmezõt választották.<br>
Ajánlatkérõ elkészítette az írásbeli összegezését, és azt valamennyi ajánlattevõ részére kézbesítették.<br>
Ajánlatkérõ 2001. november 23-án kötötte meg az eljárás nyertesével az eljárást lezáró szerzõdést.<br>
A kérelmezõ 2001. november 26-án nyújtotta be a jogorvoslati kérelmét. Ebben elõadta, hogy az eljárást lezáró döntés kihirdetését követõen tájékozódott az eljárás nyertesérõl. A nyilvános cégadatokból megállapította, hogy a nyertesnek két ügyvezetõje van: Pokorádiné dr. Czompó Zsuzsanna és Pokorádi Árpád. A nyertes honlapjáról pedig megtudta, hogy Pokorádi Árpád az ajánlatkérõ alkalmazottja. A kérelmezõ által csatolt honlap az alábbiakat tartalmazza Pokorádi Árpáddal kapcsolatban:<br>
"1999: KHVT Kht., Hídügyi, Minõségügyi és Környezeti koordinátor: Feladatkör: hídügyi készletgazdálkodás szervezése, ISO minõségbiztosítási rendszer bevezetése."<br>
A kérelmezõ álláspontja szerint mivel a nyertes egyik ügyvezetõje az ajánlatkérõ fontos beosztású alkalmazottja, erre tekintettel a nyertes hozzájuthatott olyan belsõ információkhoz, amelyek alapján ajánlatát kedvezõbben tudta összeállítani. Ez pedig sérti a közbeszerzési eljárás tisztaságát és az összeférhetetlenség elvét. Erre tekintettel kérte ajánlatkérõ eljárást lezáró döntésének a megsemmisítését, a COMPRA Kft. kizárását.<br>
A kérelmezõ jogorvoslati kérelmét írásbeli észrevételében és a tárgyaláson kiegészítette, pontosította. Elõadta, hogy jogorvoslati kérelmét nem a Kbt. (közbeszerzésekrõl szóló 1995. évi XL. tv. továbbiakban Kbt.) 31. §-ában meghatározott "az ajánlatkérõ nevében eljáró személyekkel kapcsolatos" rendelkezésekre alapítja, hanem a Kbt. 24. §-ában meghatározott alapelvekre. Álláspontja szerint ajánlatkérõ eljárása sérti a Kbt. 24. § (1) és (2) bekezdésében meghatározott alapelveket, a verseny tisztaságát, a nyilvánosságot és az esélyegyenlõséget.<br>
Ajánlatkérõ eljárást lezáró döntése ellen jogorvoslati kérelmet nem terjesztett elõ.<br>
A kérelmezõ arra hivatkozott, hogy ajánlatkérõ egész eljárásában kimutatható az elfogultság a nyertes ajánlattevõ személyével. Egyrészt korábban a nyertes ajánlattevõ üzemeltette és tartotta karban a honlapot, így megítélése szerint már maguknak a felhívásoknak és dokumentációknak az összeállításában is részt vehetett, tõle származó információkból állította össze ajánlatkérõ a felhívásait és a dokumentációt.<br>
Utalt arra, hogy az elfogultságot tükrözi az is, hogy ajánlatkérõ az általa részvételre felhívottak között - a COMPRA Kft.-n kívül - csupán súlytalan, a feladat vállalására alkalmatlan cégeket jelölt meg. Hivatkozott arra, hogy az õ technikai felkészültsége és infrastruktúrája kimagaslóan magas a nyerteséhez képest, és referenciái is jobbak, továbbá rendelkezik magasabb szintû nemzetbiztonsági fokozattal is.<br>
Írásbeli észrevételében részletesen taglalta a nyertes és a saját ajánlati ára közötti összehasonlítást, annak alátámasztására, hogy a saját ajánlata elõnyösebb, míg a nyertes árajánlatából nem állapítható meg egyértelmûen milyen mértékig terjed.<br>
Ajánlatkérõ kérte kérelmezõ jogorvoslati kérelmének elutasítását.<br>
Elõadta, hogy valóban 2000. november 1-jétõl 2001. november 23-ig a COMPRA Kft. végezte a NATO-információs honlap üzemeltetését és karbantartását. Azonban a közbeszerzési eljárás elõkészítésében a felhívás, a dokumentáció összeállításában vagy az eljárás más szakaszában nem vett részt sem a nyertes COMPRA Kft., a korábbi üzemeltetõ, sem alkalmazottja, a szintén ügyvezetõ Pokorádi Árpád. A közbeszerzési eljárás elõkészítését, dokumentációját a döntés meghozatalát ajánlatkérõ más szervezeti egysége, Szikora Mária gazdasági igazgató alá tartozó egység végezte. Az eljárást lezáró döntést pedig egy héttagú, független bírálóbizottság hozta meg. Az ajánlati, dokumentációban közölt mûszaki adatok olyanok, amelyeket ajánlatkérõ a korábbi üzemeltetõ segítsége nélkül is össze tudott állítani. Ugyan Pokorádi Árpád mint munkavállaló nem tett bejelentést arról, hogy a COMPRA Kft. ügyvezetõje, azonban a COMPRA Kft. részvételre jelentkezésében nyilatkozott a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>ában meghatározottakról, nevezetesen hogy nem vettek részt a közbeszerzési eljárás egyetlen szakaszában sem.<br>
Csatolta Pokorádi Árpád munkaköri leírását és ajánlatkérõ szervezeti rendjét annak alátámasztására, hogy Pokorádi Árpádnak mind a munkaterülete, mind a beosztása olyan, hogy nem került kapcsolatba a közbeszerzési eljárással.<br>
Ajánlatkérõ álláspontja szerint a kérelmezõnek az elfogultságra és az alapelvek sérelmére való hivatkozását, az eljárás adatai és tényei nem támasztják alá. Részletesen nyilatkozott az ajánlatok elbírálásáról, a két részszempont, az ajánlati ár és a mûszaki tartalom vonatkozásában is, külön is kitért az ajánlati árak értékelésére és a magasabb mûszaki színvonal összeállítására.<br>
Elõadta továbbá, hogy az általa részvételre felhívottak már korábban is végeztek egyes részfeladatokat a NATO beszállítói információs honlappal kapcsolatban, így alkalmasnak ítélte õket, hogy meghívja részvételi jelentkezésre: Egyébként pedig a Közbeszerzési Értesítõben közzétett részvételi felhívás alapján minden más potenciálisan alkalmas jelentkezõ részt vehetett az eljárásban, mint az meg is történt a konkrét esetben.<br>
A COMPRA Kft. mint egyéb érdekelt kérte a jogorvoslati kérelem elutasítását. Elõadta, hogy a közbeszerzési eljárás szabályait megtartották.<br>
Nem vettek részt a közbeszerzési eljárás egyetlen szakaszában sem, így összeférhetetlenség, illetõleg az alapelvek sérelme nem állapítható meg. Hivatkozott arra, hogy valamennyi ajánlattevõ részére ugyanaz a felhívás és dokumentáció állt rendelkezésre, a tájékoztatás kérése mindannyiuk számára biztosított volt, továbbá egymás ajánlatát sem ismerhették meg az ajánlattevõk.<br>
A Döntõbizottság a jogorvoslati kérelmet az alábbi indokok alapján alaptalannak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése az alábbi rendelkezéseket mondja ki az ajánlatkérõ nevében eljáró személyekkel kapcsolatban:<br>
"(2) Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója."<br>
A <a href="http://net.jogtar.hu/jr/gen/getdoc.cgi?docid=99500040.tv#3">Kbt. ezen 3</a>1. § (2) bekezdése konkrétan az egyes eljárási szakaszokra és tevékenységekre nevesítetten határozza meg a tilalmakat és az elõírásokat.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése pedig általános jelleggel az alábbiak szerint rendelkezik az ajánlatkérõ, továbbá ajánlattevõk kötelezettségérõl:<br>
"(1) A közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
(2) Az ajánlatkérõnek biztosítania kell az esélyegyenlõséget az ajánlattevõk számára."<br>
A Döntõbizottsága Kbt. fenti rendelkezései alapján eljárása során azt vizsgálta, hogy ajánlatkérõ a Kbt. 31. § (2) bekezdésének rendelkezéseit, továbbá a Kbt. 24. § (1) és (2) bekezdésében meghatározott alapelveket, figyelemmel a jogorvoslati kérelemben hivatkozott szempontokra megsértette-e. A Döntõbizottság álláspontja szerint az eljárás során megállapított tényekbõl erre a jogsértésre nem lehet következtetést levonni.<br>
Az tényként egyértelmûen megállapítható, hogy az eljárás nyertese, a COMPRA Kft. üzemeltette a NATO-információs beszállítói honlapot 2000. november 1-jétõl 2001. november 23-ig. Ugyanakkor az eljárás adataiból, a becsatolt iratokból nem vonható le következtetés arra, hogy mint korábbi üzemeltetõ és karbantartó a közbeszerzési eljárás elõkészítésében, a dokumentáció összeállításában vagy az eljárás más szakaszában részt vett volna. Ajánlatkérõ által becsatolt dokumentumokból megállapítható, hogy a COMPRA Kft.-t megelõzõen korábban maga ajánlatkérõ is végezte a honlap üzemeltetését, továbbá a felügyeleti jogát továbbra is fenntartotta.<br>
Az ajánlati dokumentáció 20. oldalán rögzített - fentiekben idézett - mûszaki adatok pedig a Döntõbizottság megítélése szerint nem olyan jellegûek, amelyek kizárólag a korábbi üzemeltetõ közremûködésével határozhatóak meg.<br>
A Döntõbizottság álláspontja szerint nem minõsíthetõ eljárási alapelv sérelmének az, hogy az ajánlatkérõ a részvételi felhívásában csak négy céget hívott fel részvételre jelentkezésre. Magának a meghívásos eljárásnak a lényege, hogy a Közbeszerzési Értesítõben való közzététel alapján bármely potenciális ajánlattevõ is jelentkezhet, és késõbb, amennyiben alkalmasnak minõsül, ajánlatot is tehet. Így meghívásos eljárásban az a körülmény, hogy számos más céget vagy nem más céget jelöltek meg meghívottként, nem minõsíthetõ eljárási alapelv sérelmének.<br>
A Döntõbizottság áttekintette Pokorádi Árpádnak a munkaköri leírását, továbbá ajánlatkérõ szervezeti felépítését. Ezen tényekbõl nem vonható le következtetés arra, hogy Pokorádi Árpád a közbeszerzési eljárás bármely szakaszában részt vett volna. Munkaterülete más szakterület, munkaköre más feladatokra terjed ki, alá- és fölérendeltségi viszonyokban pedig nem tartozik a közbeszerzési eljárás lebonyolítását végzõ Szikora Mária gazdasági igazgató alárendeltsége alá.<br>
A Döntõbizottság eljárása során pedig ezeken a tényeken kívül nem merültek fel olyan adatok, amelyek alátámasztották volna a kérelmezõ azon hivatkozását, hogy sérült a verseny tisztasága azáltal, hogy Pokorádi Árpád az ajánlatkérõ alkalmazottja.<br>
Kérelmezõ hivatkozott arra is, hogy az ajánlatoknak az értékelésében is kimutatható ajánlatkérõ elfogultsága.<br>
A Döntõbizottság ezt az alábbi szempontok alapján vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése 15 napos jogvesztõ határidõhöz köti a jogorvoslati kérelem elõterjesztését ajánlatkérõ eljárást lezáró döntése ellen. A kérelmezõ az ajánlatok részszempontok szerinti értékelése, pontozása miatt jogorvoslati kérelmet nem nyújtott be, így a Döntõbizottság ajánlatkérõ eljárást lezáró döntésének a tartalmi részét az egyes részszempontok értékelését, továbbá az adott pontszámot nem vizsgálta.<br>
Az eljárást lezáró döntést erre tekintettel a Döntõbizottság csak a vonatkozásban vizsgálta, hogy a döntésben részt vevõ személyekre figyelemmel vagy más körülmények alapján megállapítható-e a verseny tisztaságának, a nyilvánosságnak, illetõleg az esélyegyenlõségnek a sérelme.<br>
A Döntõbizottság ezen alapelvek sérelmére, a rendelkezésére álló adatok alapján nem tudott következtetést levonni.<br>
Ajánlatkérõ héttagú bírálóbizottságot hozott létre, ebbõl öt tag ajánlatkérõ munkaszervezetén kívüli tag volt. A 2001. november 12-én megtartott bírálóbizottsági ülésen csak a bizottság tagjai vettek részt.<br>
A Döntõbizottság a bírálóbizottsági ülés jegyzõkönyvének áttekintése alapján annak részletességébõl, tényszerûségébõl azt a következtetést vonta le, hogy ajánlatkérõ elfogultságára, az alapelvek sérelmére nem vonható le következtetés.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva a Kbt. 81. § (1) bekezdés a) pontja alapján a kérelmezõ jogorvoslati kérelmét mint alaptalant elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja a bírósági jogorvoslatot.<br>
<br>
Budapest, 2002. január 7.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>