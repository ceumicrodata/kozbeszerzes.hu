<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3441)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.70/27/2002.<br>
<br>
Tárgy: az ARCHITEKTON Rt. jogorvoslati kérelme a Semmelweis Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ARCHITEKTON Rt. (2100 Gödöllõ, Liget u. 2., képviseli: dr. Vass Eszter ügyvéd, 2100 Gödöllõ, Dózsa György u. 44/I., továbbiakban: kérelmezõ) jogorvoslati kérelmét, amelyet a Semmelweis Egyetem (1085 Budapest, Üllõi út 26., a továbbiakban: ajánlatkérõ) a "Semmelweis Egyetem Egészségügyi Fõiskolai Kara elhelyezésére a Vas utcai, volt Balassa János Kórház épületegyüttese átalakításának, bõvítésének II. üteme" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:<br>
Ajánlatkérõ nyílt elõminõsítési eljárást indított a Semmelweis Egyetem Egészségügyi Fõiskolai Kara elhelyezésére szolgáló, a Vas utcai, volt Balassa János Kórház épületegyüttese átalakításának, bõvítésének II. üteme tárgyában.<br>
A részvételi felhívás 2001. október 31-én a Közbeszerzési Értesítõ 44. számában, annak helyesbítése 2001. november 21-én Közbeszerzési Értesítõ 47. számában jelent meg.<br>
Ajánlatkérõ a részvételi felhívás 9. pontjában meghatározta a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket.<br>
A mûszaki alkalmasság igazolható az elsõ bekezdésben elõírtak szerint az 1999., 2000., 2001. években befejezett, hasonló nagyságrendû felsõoktatási intézményekben végzett építési, épületrekonstrukciós munkáinak ismertetésével. Kérte az ajánlatkérõ, hogy a referenciajegyzékben szerepeljen a referenciát adó személy neve, telefonszáma, elõírta továbbá, hogy a részvételre jelentkezõ tartozik csatolni jelentkezési szándékához a referenciaként megjelölt munkák pozitív tartalmú referenciaigazoló leveleit.<br>
A felhívás 10. a) pontja szerint a mûszaki alkalmasság vizsgálata kiterjed többek között a részvételre jelentkezõ és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozók) utóbbi 3 éven belüli építési beruházási referenciáira, beleértve a 2001. évet is.<br>
A részvételi felhívás 10. b) pontjában a részvételre jelentkezõnek a szerzõdés teljesítésére alkalmatlanná minõsítésének szempontjai meghatározása körében a negyedik bekezdésben az ajánlatkérõ elõírta az alábbiakat:<br>
"Amennyiben a részvételre jelentkezõ az utóbbi három éven belül, beleértve a 2001. évet is (1999., 2000., 2001.) nem rendelkezik legalább egy, egy fõvállalkozási szerzõdés keretében megvalósításra került saját kivitelezésû - bruttó 900 M Ft értéket és bruttó 5000 m2-t elérõ vagy azt meghaladó - építési feladat szempontjából a részvételi felhívás 3. a) pontjában meghatározott munkához hasonló nagyságrendû, összetételû oktatási célokat szolgáló létesítmény speciális beruházási jegyeit is tartalmazó önálló referenciával."<br>
Az ajánlatkérõ dokumentációt is készített, amely az eljárás rendjére vonatkozó tájékoztatás, a tartalmi és formai követelmények meghatározása mellett az építési feladat mûszaki ismertetését is tartalmazta, valamint a mellékletként csatolt 4. számú adatlappal segítette a referenciák ismertetését.<br>
Itt határozta meg az ajánlatkérõ, hogy referenciaként az alábbi feltételeknek megfelelõ munkákat tekinti az értékelés szempontjából mértékadónak:<br>
- A megjelölt referencialétesítmény teljes beruházási költsége (áfával) összemérhetõ a munka tárgyához ésszerûen rendelhetõ értékhatárral.<br>
- A létesítmény üzembe helyezése 3 évnél nem régebben történt.<br>
- Az alvállalkozói beszállítás értéke nem haladta meg a teljes beruházási költség 50%-át. Errõl a tényrõl a jelentkezõnek kifejezett nyilatkozatot kell tennie, melyben meg kell jelölni az alvállalkozói teljesítés százalékos arányát.<br>
A részvételi jelentkezési határidõben, 2001 november 26-ig jelentkezést nyújtott be kérelmezõn kívül a Középületépítõ Rt., a ZÁÉV Rt., a KÉSZ Kft., a Magyar Építõ Rt. és a MASZER Rt., a BAUCONT Rt.<br>
Az ajánlatkérõ 2001. december 13-án hiánypótlást rendelt el. Kérelmezõnél a hitelesített mérlegeket és eredménykimutatásokat kérte, valamint annak megjelölését, hogy a felhívás 9. b) pontjában elõírt, az alkalmasság követelményét kielégítõ referencia, illetve a referenciaigazolás a részvételi jelentkezésben hol található. Amennyiben pedig a részvételi jelentkezés ezt nem tartalmazza, kérte azok pótlását. Ismertette, hogy hasonló nagyságrendûnek fogadja el az egy szerzõdés keretén belül 900 M Ft bruttó értéket elérõ vagy meghaladó és bruttó 5000 m2 alapterületet elérõ vagy meghaladó, a részvételi felhívás 3. a) pontjában meghatározott, hasonló összetételû oktatási célokat szolgáló létesítmény speciális beruházási jegyeit is tartalmazó önálló referenciát.<br>
A hiánypótlási felhívásra kérelmezõ megerõsítette, hogy a jelentkezése 16-42. oldalán megjelölt referenciákkal igazolható az alkalmassága, mivel az ajánlatkérõ nem felsõoktatási, hanem oktatási referenciát kért.<br>
A részvételi szakasz eredményét 2002. január 28-án hirdette ki az ajánlatkérõ, ahol a bírálóbizottság javaslata alapján az került ismertetésre, hogy a Középületépítõ Rt., a KÉSZ Kft., a Magyar Építõ Rt. a BAUCONT Rt. részvételre jelentkezése megfelelõ, ezeket a jelentkezõket alkalmasnak minõsítették a szerzõdés teljesítésére.<br>
A kérelmezõ alkalmatlanságának indoka az volt, hogy nem rendelkezik a részvételi felhívás 10. b) pontja harmadik francia bekezdésében elõírt referenciával, ezért a részvételre jelentkezõt az ajánlatkérõ a szerzõdés teljesítésére alkalmatlannak minõsítette.<br>
Ezt követõen 2002. február 1-jén az ajánlatkérõ az alkalmasnak minõsített részvételre jelentkezõknek az ajánlati felhívást megküldte, az ajánlatok benyújtási határidejét 2002. március 18-ig jelölte meg.<br>
Kérelmezõ 2002. február 11-én jogorvoslati kérelmet terjesztett elõ a Döntõbizottsághoz, amelyet a tárgyaláson kiegészített és pontosított. Kérte az elõminõsítési szakaszt lezáró döntés megsemmisítését, továbbá azt, hogy a Döntõbizottság vizsgálja felül az alkalmasnak minõsített részvételre jelentkezõkre vonatkozó ajánlatkérõi döntést, különös tekintettel az alkalmasság megítélésére szolgáló referenciákkal kapcsolatos követelményekre. Kérte, hogy a Döntõbizottság marasztalja az ajánlatkérõt a költségekben, tartson tárgyalást, hozzon ideiglenes intézkedést.<br>
Kérelme indokául elõadta, hogy az õ alkalmatlanná minõsítése jogsértõ, mivel a felhívás 10. b) pontjában meghatározott referenciával rendelkezik, azt megfelelõen ismertette a jelentkezésében. Álláspontja szerint a Schulek Frigyes Két Tannyelvû Építõipari és Mûszaki Szakközépiskola kivitelezésére vonatkozó referencia megfelel a 10. b) pont harmadik francia bekezdésében írtaknak.<br>
A hiánypótlás során is jelezte, hogy ez az a munka, amivel az oktatási referencia iránti igényt teljesíti. A felhívásban nem felsõoktatási, hanem oktatási referenciára vonatkozó követelményt határozott meg az ajánlatkérõ. A munka bruttó értéke ugyan csak 774 M Ft, de a részvételi jelentkezésükben is jelezték, hogy annak az értékét az infláció figyelembevételével kérik értékelni, így pedig eléri a kért 900 M Ft-ot. Az ajánlatkérõ nem zárta ki ennek a számítási módnak az alkalmazását a részvételi felhívásban. A dokumentációban részletezett feltételeknek is megfelel ez a referencia.<br>
Hivatkozott arra is, hogy a Nemzeti Múzeumot is megjelölte referenciaként. Itt is folyik oktatási tevékenység, erre utalt is a jelentkezésében, ez a referencia is minden szempontból kielégíti az ajánlatkérõ által elõírt követelményeket.<br>
Elõadta, hogy már a részvételi felhívás is jogellenes volt, mivel abban felsõoktatási referencia bemutatását kérte az ajánlatkérõ, ez pedig nincs összhangban az épített környezet alakításáról és védelmérõl szóló 1997. évi LXXVIII. tv. (a továbbiakban: Éptv.) fogalommeghatározásaival. Az Éptv. nem választja szét a felsõoktatási és egyéb kulturális létesítményeket, hanem egységesen közhasználatú építményeket említ.<br>
Elõadta, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját és az 53. § (1) bekezdés c) pontját, mivel a többi jelentkezõt nem zárta ki az eljárásból. A mérlegadatokból ugyanis megállapítható, hogy a referenciaként megjelölt munka saját kivitelezésû-e vagy sem, megfelel-e a referencia annak az elõírásnak, hogy az alvállalkozói közremûködés nem haladta meg az 50%-ot. Megítélése szerint ebbõl a szempontból csak az õ referenciái felelnek meg a részvételi felhívásban foglaltaknak.<br>
Ajánlatkérõ észrevételében kérte az alaptalan kérelemelutasítását.<br>
Elõadta, hogy azért nem tudta a kérelmezõ által hivatkozott referenciát figyelembe venni, mert annak értéke bruttó 774 millió Ft, nem éri el a felhívásban megjelölt értéket. Kérelmezõ évi 10%-os inflációs tényezõ alkalmazásával kívánta bizonyítani, hogy ez a beruházás megfelel értékben is az elõírásnak, ezt azonban az ajánlatkérõ nem látja alkalmazhatónak. Az építési beruházások összetettsége miatt még a KSH által kiadott inflációs érték segítségével sem állapítható meg a korrekció objektíven. Az ajánlatkérõ a korrekció lehetõségét nem is jelezte a felhívásban, nem alkalmazta az értékelésben. A megjelölt három évre vonatkozóan követhetetlen lett volna bármiféle korrekció alkalmazása.<br>
A Nemzeti Múzeumra vonatkozó referenciát azért nem vették figyelembe, mert nem volt megállapítható a jelentkezésbõl, hogy az az épület magán viseli-e a dokumentációban rögzített, speciális oktatási elvárásokat.<br>
Nyilatkozata szerint az alkalmasnak minõsített részvételre jelentkezõk megfeleltek a részvételi felhívásban foglalt elõírásoknak, részletesen ismertette a tárgyaláson, hogy az egyes részvételre jelentkezõk esetében mely referenciát vették figyelembe az alkalmasság megítélésénél. Elõadta, hogy az alvállalkozói beszállítás mértékét - tekintettel arra, hogy a részvételre jelentkezõk az erre vonatkozó elõírást különbözõen értelmezték, és ennek következtében az adatot is különbözõen adták meg - nem vette figyelembe az alkalmasság elbírálásánál. A fõvállalkozásra vonatkozó elõírással kapcsolatosan az volt az elvárásuk, hogy a megadott referencia nem társvállalkozásban végzett munka legyen, bár amennyiben a társvállalkozásban való közremûködés mértéke meghaladta az ötven százalékot, azt elfogadták, ugyanúgy a generálkivitelezésben végzett munkát is.<br>
A részvételi felhívással kapcsolatos kifogások esetében elõadta, hogy az Éptv.-ben megfogalmazott és a közbeszerzési eljárásokban használt fogalmaknak nem kell feltétlenül azonosnak lenniük.<br>
Az ajánlatkérõ 2002. március 5-én az ajánlati felhívását visszavonta.<br>
A Döntõbizottság 2002. március 6-án kelt, D.70/13./2002. számú határozatában ideiglenes intézkedésként a közbeszerzési eljárás felfüggesztését rendelte el.<br>
Az ajánlatkérõ 2002. március 7-én kelt, a Döntõbizottsághoz 2002. március 8-án érkezett írásos bejelentésében tájékoztatta arról a Döntõbizottságot, hogy a 2002. március 5-én megtartott bizottsági ülésen az ajánlati felhívás visszavonásáról döntött, és a döntés alapján az érintett ajánlattevõk értesítést kaptak a visszavonásról.<br>
A Döntõbizottság megállapította, hogy a kérelem alaptalan.<br>
A Döntõbizottságnak elsõdlegesen azt kellett vizsgálnia, hogy a részvételi felhívást kifogásoló részében a jogorvoslati kérelem a törvényes határidõn belül került-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A részvételi felhívás 2001. október 31-én jelent meg. Kérelmezõ 2001. november 26-án részvételre jelentkezést nyújtott be a részvételi felhívás, illetve dokumentáció alapján, tehát ekkor már bizonyosan ismerte azok tartalmát. A tudomásszerzéstõl számított 15 napos jogvesztõ határidõ legkésõbb 2001. december 11-én lejárt, ezért a részvételi felhívásra vonatkozó részében a jogorvoslati kérelem elkésett, így azt e részében a Döntõbizottság érdemben nem vizsgálta.<br>
A Döntõbizottságnak a továbbiakban elsõdlegesen abban kellett állást foglalnia, hogy vizsgálható-e a részvételi szakaszt lezáró döntés jogszerûsége, figyelemmel arra, hogy az ajánlati felhívás idõközben visszavonásra került.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló közbeszerzési eljárás. Ennek szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése alapján az elõminõsítési eljárás lefolytatásának az a célja, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az (5) bekezdés alapján az elõminõsítési eljárás eredményének kihirdetését követõen az ajánlatkérõ az összes alkalmasnak talál részvételre jelentkezõt egyidejûleg, közvetlenül, írásban hívja fel ajánlattételre.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. (2</a>) bekezdése értelmében az ajánlatkérõ az ajánlati felhívását az ajánlattételi határidõ lejártáig visszavonhatja, amit hirdetményben kell közzétennie.<br>
A Kbt. bármely eljárásfajtát illetõen biztosítja az ajánlatkérõ számára azt a lehetõséget, hogy az ajánlattételi határidõt megelõzõen az ajánlati felhívás visszavonásával a közbeszerzési eljárást megszakítva azt ily módon befejezze.<br>
Az ajánlati felhívás visszavonásával az ajánlatkérõ azt a szándékát fejezi ki, hogy a megindult közbeszerzési eljárást nem kívánja lefolytatni, a visszavonással valamennyi döntését, így a közbeszerzési eljárás megindítására vonatkozó és az eljárása során hozott további döntését is megsemmisíti, a visszavonás hatálya az eljárás megindítására visszamenõleges. Ennek következtében a visszavonást követõen már nincs folyamatban a közbeszerzési eljárás. A közbeszerzési eljárás ismételt megnyitására a visszavonást követõen nincs lehetõsége. Amennyiben az ajánlatkérõnek továbbra is fennáll a beszerzési igénye, arra vonatkozóan új közbeszerzési eljárást kell indítania.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése értelmében az elõminõsítési eljárás nem önálló közbeszerzési eljárás, hanem a két szakaszból álló nyílt eljárásnak az elsõ szakasza, amely részvételi felhívás közzétételével indul. Az elõminõsítési szakasz sikeres befejezését követõen a Kbt. 64. § (1) bekezdésének megfelelõen az ajánlatkérõ az eredményhirdetést követõ öt munkanapon belül köteles az ajánlati felhívását megküldeni az alkalmas ajánlattevõknek. A Kbt. 64. § (5) bekezdése rendelkezik az ajánlati felhívás és a dokumentáció módosításáról, az ajánlattételi határidõ meghosszabbításáról, nem rendelkezik ugyanakkor az ajánlati felhívás visszavonásának speciális szabályairól.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A fentiekbõl az következik, hogy a két szakaszból álló eljárásban az ajánlati felhívás visszavonására kizárólag a nyílt eljárás szabálya alkalmazható, így az ajánlati felhívás visszavonásának a következménye is ugyanaz, mint a nyílt eljárásban, azaz az ajánlatkérõ a megkezdett közbeszerzési eljárást az ajánlati felhívás visszavonását követõen már nem folytathatja, az ajánlati felhívás visszavonására vonatkozó döntésével valamennyi korábbi döntését megsemmisíti, hatálytalanítja az eljárás megindításáig, azaz a részvételi felhívásig visszamenõlegesen.<br>
A fentiek alapján a Döntõbizottság megállapította, hogy az ajánlatkérõ megsemmisítette azokat a döntéseit, amelyeket a kérelmezõ jogsértõnek tartott a jogorvoslati kérelmében, az ajánlati felhívás visszavonása következtében nincs ajánlatkérõnek még hatályban lévõ és a jogszerûség szempontjából vizsgálható döntése. A kifogásolt döntések megszûnése miatt a jogorvoslati kérelem megalapozatlan lett, akár jogsértõ volt a korábbi döntés, akár nem.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontjában meghatározott jogkövetkezményt alkalmazta, a költségek viselésérõl a Kbt. 88. § (1) bekezdés h) pontjára tekintettel a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 22.<br>
<br>
Dr. Bankó Ágnes s. k., 	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>