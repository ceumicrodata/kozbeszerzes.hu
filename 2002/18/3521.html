<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3521)
</b></h2><FONT size=3><i><u></i></u><br>
1024 Budapest, Margit krt. 85.<br>
Iksz.: D.555/14/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás a Nemzeti Táncszínház Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Nemzeti Táncszínház Kht. (1011 Budapest, Corvin tér 8., képviseli: dr. Molnár Judit ügyvéd, 1124 Budapest, Gébics u. 7. fsz. 1., a továbbiakban: ajánlatkérõ) "a Várszínház Nemzeti Táncszínházzá történõ átalakítása során az épület helyiségeinek burkolási és felületképzési munkái" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele, írásban és a tárgyaláson tett nyilatkozata alapján a következõ tényállást állapította meg:<br>
A Nemzeti Kulturális Örökség Minisztériuma (a továbbiakban: NKÖM) 2000. január 1-jén létrehozta a Táncfórum Kht.-t, amely 2001. július 1-je óta Nemzeti Táncszínház Kht. néven mûködik tovább.<br>
Ajánlatkérõ a Pesti Magyar Színház által használt, a Budai Várgondnokság vagyonkezelésében lévõ Várszínház épületében rendezte a budapesti elõadásait, amelyek idõpontjára az épületet bérbe vette.<br>
A színházak gyakorlata szerint az évad zárásakor ún. zárószemlét tartanak, amelynek során felmérik az elvégzendõ felújítási, karbantartási munkákat, majd ezek elvégzését az évad megnyitása elõtt tartott ún. nyitószemlén a szakhatóságok bevonásával ellenõrzik.<br>
A Várszínház 2000/2001. évadjának 2000. szeptember 12-én tartott nyitószemléjén is részt vettek a szakhatóságok képviselõi. Az ÁNTSZ képviselõje megállapította, hogy a tisztasági festést elvégezték, a kárpit tisztítása folyamatban van, így a nyitáshoz közegészségügyi szempontból hozzájárult.<br>
A NKÖM 2001 februárjában tájékoztatta ajánlatkérõt arról, hogy a 2001. január 24-i miniszteri értekezlet döntött a Nemzeti Táncszínház létrehozásáról. Az értesítés szerint a táncszínház a Várszínház épületében fog mûködni. Ennek alapján kérte ajánlatkérõtõl a középtávú mûködési terv és mûvészeti koncepció kidolgozását.<br>
Ajánlatkérõ a NKÖM döntése alapján 2001. március 28-ra elkészítette a Várszínház épületének Nemzeti Táncszínházzá történõ átalakítására vonatkozó többéves programját, amelyben négy ütemben határozta meg az épület üzemi részén, a hang-, fény- és a színpadtechnika területén elvégzendõ munkálatokat és azok becsült költségét. Nem szerepeltek az elvégzendõ munkálatok között az épület felületképzési, burkolási munkái.<br>
A program elkészítésénél ajánlatkérõ figyelembe vette az épület állapotát, amelyet annak használata során, illetve a NKÖM, a Pesti Magyar Színház és ajánlatkérõ képviselõi közös helyszíni bejárása alapján mért fel, továbbá azt a tájékoztatást, hogy az épületet a Pesti Magyar Színháztól tisztasági festést követõen kapják meg.<br>
A NKÖM 2001. május 30-án kelt, ajánlatkérõhöz 2001. június 6-án érkezett levelével a Várszínház épülete átalakítási programját jóváhagyta. Eszerint a beruházásra 2001-ben 80 millió Ft áll rendelkezésre, ezen összegbõl kell elvégezni azokat a felújítási munkálatokat (színháztermi színpadtechnika, hangtechnika), amelyek a Nemzeti Táncszínház 2001. októberi megnyitásához elengedhetetlenül szükségesek.<br>
Az ajánlatkérõ féléves üzleti terve szerint huszonöt elõadást kell tartania, az ebbõl származó bevétel és a NKÖM támogatása biztosítja az ajánlatkérõ mûködési feltételeit, ez utóbbit ajánlatkérõ a NKÖM-mal kötött közhasznú szerzõdés alapján kapja meg. E szerzõdés szerint a következõ évre szóló közhasznú szerzõdés megkötésének feltétele az elõzõ évi támogatás felhasználásról történõ elszámolás. Az üzleti tervben meghatározott mûködési költségek között sem szerepeltek a Várszínház épülete felületképzési, burkolási munkáinak költségei.<br>
Ajánlatkérõ 2001. június 15-én kiválasztotta a teljes felújítási, beruházási program lebonyolítóját, a HaNSa Építõipari Fõvállalkozási Kereskedelmi és Szolgáltató Kft.-t.<br>
A Pesti Magyar Színház az évad végétõl folyamatosan végezte az épület kiürítését.<br>
A Várszínházban a 2000/2001. évad végén a zárószemlére 2001. június 12-én került sor. A korábbi gyakorlatnak megfelelõen a szemlén az ÁNTSZ képviselõje is jelen volt, aki megállapította, hogy az épület állapota közegészségügyi szempontból nem megfelelõ, a falak penészesek, salétromosak, beázások és többéves elhasználódás nyomai láthatók, mivel évente csak tisztasági festésre került sor, ami csak a szociális blokk festését jelentette. Tapasztalatait, véleményét ajánlatkérõvel ekkor ismertetni nem tudta, mivel ajánlatkérõ nem vett részt a szemlén.<br>
A Pesti Magyar Színház, a Budai Várgondnokság és ajánlatkérõ 2001. július 2-án közösen felmérést tartottak az átadandó épületben, amelyet akkorra már szinte teljesen kiürítettek. Az ekkor készült jegyzõkönyv szerint festési, mázolási, burkolási asztalos-, lakatos-, víz- és villanyszerelési, tetõfedési munkálatokat kell elvégezni. Ezt, valamint az eredeti programban nem szereplõ, de a felmérés alapján szükséges hang-, fény- és színpadtechnikai munkákat is figyelembe véve ajánlatkérõ kiegészítette az NKÖM által elfogadott beruházási és felújítási tervet.<br>
Ajánlatkérõ 2001. július 6-án vette át az épületet.<br>
Az állapotfelmérés alapján ajánlatkérõ 2001. július 20-án jelezte írásban a NKÖM felé a további beruházási és felújítási igényét, mellékelve a 2001. július 2-án készült jegyzõkönyvet, és kérte a beruházási, felújítási terv kiegészítésének elfogadását.<br>
A NKÖM-tõl 2001. július 24-én azt a tájékoztatást kapta ajánlatkérõ, hogy a kiegészítõ támogatással együtt 120 millió forint támogatást kapnak a 2001. évi beruházásokra.<br>
Ezt követõen ajánlatkérõ a hang-, fény- és színpadtechnikai munkákra vonatkozóan megindította a közbeszerzési eljárásokat.<br>
Az igényelt kiegészítõ támogatás pontos összegére és a felhasználására vonatkozóan ajánlatkérõ 2001. augusztus 8-án készített a NKÖM felé egy létesítményjegyzéket. Az igényelt összeg összesen 125 millió Ft volt.<br>
A NKÖM 2001. augusztus 8-án elkészítette a beruházás finanszírozási alapokmányát, amelyben 125 millió Ft beruházási költség és támogatás szerepel, és az illetékes osztály elõkészítette a beruházás támogatási megállapodását.<br>
Az ajánlati felhívás dokumentációját ajánlatkérõ 2001. augusztus 17-re állította össze.<br>
Ajánlatkérõ 2001. augusztus 22-én szerzett tudomást arról, hogy a fedezet rendelkezésre áll, és jelezte a NKÖM azt is, hogy elindíthatják a közbeszerzési eljárást.<br>
Ajánlatkérõ 2001. augusztus 27-én tájékoztatta a Döntõbizottság elnökét arról, hogy a Várszínház Nemzeti Táncszínházzá történõ átalakítása során az épület helyiségeinek felületképzési, burkolási munkáit a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos eljárás keretében kívánja beszerezni, ismertette a meghívni kívánt ajánlattevõket, megküldte az ajánlati felhívást.<br>
A tájékoztatás szerint az eljárásfajta választását az indokolja, hogy 2001. július 2-i állapotfelmérés alapján vált egyértelmûvé, hogy a Nemzeti Táncszínház 2001. november 5-i megnyitásához a szakhatóságok nem járulnak hozzá. A munkák elvégzéséhez a Nemzeti Kulturális Örökség Minisztériuma 2001. július végén biztosította a pénzügyi fedezetet. A tervezett nyitás idõpontjáig rendelkezésre álló idõ alatt nem lehetséges nyílt közbeszerzési eljárás lefolytatásával a munkák elvégezése.<br>
A megküldött ajánlati felhívás szerint az elsõ tárgyalás és az ajánlat beadásának idõpontja a felkérés kézhezvételét követõ tizenötödik nap, az eredményhirdetés idõpontja a benyújtást követõ hatodik nap.<br>
A felhívás 3. a) pontja szerint a színház megnyitásához, a szakhatósági átvételhez szükséges a közönségforgalmi terek, a kiszolgálóhelyiségek felületképzési és burkolási munkáinak elvégzése. Ezen belül festés, mázolás, vizesblokk-felújítás, gipszkarton fal készítése.<br>
Részajánlat tételére nem biztosított lehetõséget az ajánlatkérõ. A teljesítési határidõ: 2001. október 30.<br>
A felhívás részét képezte az elvégzendõ munkák leírása, az árazatlan költségvetés és a színház átnézeti rajza.<br>
Ajánlatkérõ az ajánlati felhívást 2001. augusztus 24-én küldte meg a következõ ajánlattevõk részére:<br>
Vetro Péter építõipari vállalkozó, CONSTRUBAU Mérnökiroda Építõipari és Környezetvédelmi Kft., PILOT Ipari és Szolgáltató Kft., SOFTLASE 2000 Kft., TERNO BUDA Ipari, Szolgáltató és Kereskedelmi Kft., ARCHIVOLT Kft.<br>
Az ajánlattételi határidõben, 2001. szeptember 7-ig az ARCHIVOLT Kft. kivételével a felkért ajánlattevõk nyújtottak be ajánlatot.<br>
Ajánlatkérõ 2001. szeptember 13-én a TERNO BUDA Kft.-t hirdette ki nyertesként, és 2001. szeptember 25-én a szerzõdést is megkötötte, amely szerint a vállalási ár: 31 079 179 Ft + áfa.<br>
A Döntõbizottság elnöke 2001. szeptember 10-én jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés c) pontja feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának vizsgálatát. A jogsértõ cselekmény tudomásra jutása idõpontjaként 2001. augusztus 27-ét, az ajánlati felhívás részére történõ megküldésének napját jelölte meg.<br>
Ajánlatkérõ észrevételében jogszerûnek tartotta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárás lefolytatását. Elõadta, hogy Pesti Magyar Színház a NKÖM határozata és kérése ellenére csak 2001. július 6-án adta át a Várszínház épületét. Csak ezután készülhetett el a végleges állapotfelmérés. A színház helyiségei az irodai szárnyon kívül minõsíthetetlenül elhanyagolt állapotban vannak, emberi tartózkodásra alkalmatlanok.<br>
Húsz év óta elõször került kiürítésre az épület, ekkor vált nyilvánvalóvá, hogy mûködési engedélyt ilyen állapotban nem kapnak rá. A nyitáshoz és az ÁNTSZ-engedélyhez szükséges a felületképzési burkolási munkák azonnali elvégzése. Tekintettel az idõ rövidségére és a felületképzési, burkolási munkák nagyságára, csak a tárgyalásos eljárásra van lehetõség.<br>
E munkálatok szorosan összefüggnek a nyitással. 2001. július 1-jétõl elõzetesekben jelenik meg, hogy a Nemzeti Táncszínház októberben megnyitja kapuit.<br>
Ajánlatkérõ a tájékoztatóban foglaltakat annyiban pontosította a jogorvoslati eljárás során tartott tárgyaláson, hogy a fedezetet a NKÖM 2001 augusztus végén biztosította, júliusban csak szóbeli tájékoztatást kaptak a további támogatás elõkészítésérõl, de döntés csak augusztusban született.<br>
A Döntõbizottság megállapította, hogy ajánlatkérõ nem követett el jogsértést azzal, hogy a Várszínház Nemzeti Táncszínházzá történõ átalakítása burkolási, felületképzési munkái beszerzésére a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárást indított.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság jelen jogorvoslati eljárásban kizárólag azt vizsgálta, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti jogalapja fennáll-e.<br>
A Döntõbizottság megállapította, hogy ajánlatkérõ vonatkozásában az elõre nem látható okból elõállt rendkívüli sürgõsség fennáll a következõk szerint:<br>
Ajánlatkérõ az épület állapotának felmérését követõen készítette el az átalakítás programját és az üzleti tervét, amelyben a színház 2001. októberi megnyitásának idõpontját vette alapul. Ajánlatkérõ tehát ezen idõpontnak a figyelembe vételével alakította ki a késõbbi mûködésének tervét, kalkulálta a várható bevételeket, és kapta meg a beruházás 2001. évi ütemére a támogatást.<br>
Elõre nem volt látható és csak az épület átvételekor (amely a tervezetthez képest majdnem három héttel késõbb történt meg) szerzett tudomást ajánlatkérõ azokról a problémákról, amelyeket az ÁNTSZ képviselõje is észlelt és jelzett a zárószemlén. Ekkor vált nyilvánvalóvá, hogy nem elegendõ egy tisztasági festés, hanem az eredeti programban nem szereplõ burkolási és felületképzési munkálatokat is el kell végezni ahhoz, hogy a színház megnyitásához a szakhatóság is hozzájáruljon.<br>
Az átalakítás programjában egyáltalán nem szerepeltek ezek a munkálatok, így a felmérést követõen ki kellett egészítenie az átalakítás programját. Ezen munkákra további fedezetre volt szükség, amelyet a NKÖM 2001 augusztus végén biztosított. A fedezet rendelkezésre állásakor került ajánlatkérõ abba a helyzetbe, hogy a közbeszerzési eljárást megindítsa. Ettõl az idõponttól - figyelembe véve hang-, fény-, színpadtechnikai munkálatok és a burkolási, felületképzési munkák várható idõtartamát - a tervezett nyitásig már nem állt ajánlatkérõ számára elegendõ idõ rendelkezésre egy nyílt vagy meghívásos eljárás lebonyolítására.<br>
Vizsgálnia kellett azt is a Döntõbizottságnak, hogy ajánlatkérõ mulasztása vezetett-e az elõre nem látható okból elõállt rendkívüli sürgõs helyzetet indokoló körülmények kialakulásához.<br>
Az épület átvétele ajánlatkérõtõl független okok miatt történt késõbb, mint azt tervezték. Ajánlatkérõnek a zárószemlét, az épület átvételét megelõzõen nem volt tudomása arról, hogy az épületben burkolási, felületképzési munkálatokat is végezni kell, hiszen a korábbi használat során nem, csak az üres épület felmérésekor derült ki annak tényleges állapota, és ekkor vált ismertté az is, hogy a korábbi évekkel ellentétben, nem csak tisztasági festést kell végezni a mûködés, a nyitás szakhatósági engedélyezéséhez. Ezt támasztja alá az ÁNTSZ képviselõjének írásbeli nyilatkozata is, miszerint az újbóli megnyitáshoz a színház teljes terjedelmét átfogó festési, felületképzési munkálatok elvégzése után járul hozzá.<br>
Ezt követõen ajánlatkérõ rövid idõn belül intézkedéseket tett a fedezet biztosítására, és elkészítette az ajánlati felhívás dokumentációját.<br>
Amint a fedezet rendelkezésre állt, haladéktalanul megindította közbeszerzési eljárást.<br>
Nem ajánlatkérõ mulasztásából erednek tehát az elõre nem látható okból elõállt rendkívüli sürgõsséget kiváltó körülmények.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. október 18.<br>
<br>
Dr. Bankó Ágnes s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>