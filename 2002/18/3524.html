<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3524)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.75/20/2002.<br>
<br>
Tárgy: az Állami Számvevõszék által kezdeményezett jogorvoslati eljárás Cserszegtomaj Község Önkormányzata beszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Állami Számvevõszék (1052 Budapest, Apáczai Csere János u. 10.) által kezdeményezett, Cserszegtomaj Község Önkormányzata (8372 Cserszegtomaj, Községháza u. 4., a továbbiakban: kérelmezett) "szennyvíz-csatornázási beruházás II. ütemének mûszaki, pénzügyi és mûszaki ellenõri lebonyolítása" tárgyú beszerzési eljárása ellen hivatalból indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a jogorvoslati eljárás során tartott tárgyaláson elhangzott nyilatkozatok alapján az alábbi tényállást állapította meg:<br>
Kérelmezett és Rezi Község Önkormányzata 2001. évben céltámogatást nyertek el szennyvízcsatorna-hálózatuk megépítéséhez. Az Önkormányzatok Közlönye 2001. évi 8. számában került közlésre, hogy a bruttó 1 250 221 E Ft beruházási értékû beruházás 70%-os támogatottság mellett valósulhat meg, a munkák három évre történõ ütemezésével (2001-2003).<br>
Az Önkormányzatok Közlönyének megjelentését követõen, 2001. október-november hónapban kérelmezett - anélkül, hogy eljárást indított volna a beszerzésre - ajánlatokat kapott a beruházás pénzügyi és mûszaki lebonyolítására. A pénzügyi-finanszírozási rendszer kialakítására a Lakáskassza Észak-magyarországi Igazgatósága és a Hazola Kft. tett ajánlatot. A Hazola Kft. díjmentes pénzügyi szolgáltatást kínált. A teljes körû lebonyolításra, mûszaki ellenõrzésre hat ajánlat érkezett a következõktõl: Nyír-Hidrofil Kft., Pannon-Hidro Kultúrmérnöki Bt., ÁÜTÕ Kft., Kapos-Hidro Kft., Creal-Duó Bt., Gyõr-Moson-Sopron Megyei Beruházási Kft.<br>
A lebonyolítói pályázatokat Cserszegtomaj Község Önkormányzata képviselõ-testülete 2001. november 19-én elbírálta, döntését testületi határozatok formájában meghozta. A 143/2001. (XI. 19.) számú határozattal a testület a beruházás mûszaki és pénzügyi lebonyolítására a Nyír-Hidrofil Kft. és a Hazola Kft. által tett ajánlatot fogadta el, egy szerzõdést kívánt kötni a teljes körû pénzügyi, mûszaki lebonyolításra. Így 2001. november 26-án a Nyír-Hidrofil Kft.-vel kötött megbízási szerzõdést, amely tartalmazta a Hazola Kft. által vállalt feladatok elvégzését is. A szerzõdés tárgya mûszaki és pénzügyi lebonyolítás, mûszaki ellenõrzés a két társult település közös szennyvízcsatornázása vonatkozásában. A megbízás kiterjed a beruházás elõkészítésére, a munkák mûszaki és pénzügyi ellenõrzésére, a mûszaki átadás lefolytatására és az egyéves garanciális felülvizsgálatra.<br>
A szerzõdés szerint az ellenszolgáltatás a beruházási összérték 1%-a, de maximálisan a beruházás indításának évében a költségvetési törvényben meghatározott felsõ érték. A pénzügyi ütemezés a következõ:<br>
<br>
1. részszámla: vállalkozási szerzõdés aláírásakor 15%,<br>
<br>
2. 2-4. részszámla: a kivitelezés üteme szerint 25-25%,<br>
<br>
3. végszámla: mûszaki átadás, alapokkal való elszámolás után 10%.<br>
Kérelmezett és Rezi Község Önkormányzata 2001. november 26-án gesztori szerzõdést kötött a két települést érintõ csatornaépítés közös beruházásban és közös finanszírozásban történõ megvalósítására.<br>
Az Állami Számvevõszék 2002. január 30-31-én vizsgálatot folytatott kérelmezettnél a helyi önkormányzatok beruházásaihoz és rekonstrukcióihoz nyújtott 2001. évi címzett és céltámogatások igénybevételével, felhasználásával kapcsolatban. 2002. február 14-én az Állami Számvevõszék a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (4) bekezdés d) pontja alapján hivatalbóli eljárás lefolytatását kezdeményezte a Döntõbizottságnál kérelmezett ellen közbeszerzési eljárás jogtalan mellõzése miatt.<br>
A kezdeményezés szerint kérelmezett közbeszerzési eljárás lefolytatása nélkül választotta ki Cserszegtomaj és Rezi települések csatornaberuházásának mûszaki, pénzügyi és mûszaki ellenõri lebonyolítóját, a Nyír-Hidrofil Kft.-t, akivel 2001. november 26-án megbízási szerzõdést kötött. A megkötött szerzõdés szerint a megbízási díj 10 001 E Ft volt. A kezdeményezés szerint a jogsértõ esemény 2002. január 31-én jutott az Állami Számvevõszék tudomására.<br>
Kérelmezett észrevételében elõadta, hogy jogszerûen tekintett el a közbeszerzési eljárástól. A Nyír Hidrofil Kft. ajánlata szerint az ellenszolgáltatás 1001 E Ft, amely három költségvetési évben kerül kifizetésre az alábbi ütemezéssel:<br>
2002-ben: 1,5+2 × 2,5 millió Ft = 6,5 millió Ft,<br>
2003-ban: 2,5 millió Ft,<br>
2004-ben 1 millió Ft.<br>
Az így megosztott három költségvetési évben jelentkezõ ellenérték meg sem közelíti a 9 millió forintos értékhatárt egy évre vetítve. Elõadta, hogy a Nyír-Hidrofil Kft.-vel kötött megbízási szerzõdést 2002. február 26-án közös megegyezéssel felbontották, a szerzõdés alapján annak megkötése és a megszûnése közötti idõpontban kifizetés nem történt.<br>
Hivatkozott a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>7) bekezdésére, amely alapján az idõszakonként visszatérõ, egy évnél hosszabb vagy határozatlan ideig tartó beszerzés tárgyában kötött szerzõdésrõl a szerzõdéskötést követõ öt munkanapon belül hirdetményt kell közzétenni, ha annak a Kbt. vonatkozó rendelkezései szerint számított értéke a szerzõdéskötéskor eléri vagy meghaladja az értékhatár felét. Elõadta, hogy nem tettek közzé hirdetményt a Nyír Hidrofil Kft.-vel megkötött szerzõdésrõl.<br>
Az Állami Számvevõszék a kezdeményezését - a kérelmezett észrevételében foglalt új körülményekre és számszaki adatokra figyelemmel - 2002. március 7-én módosította, nem tartotta azt fenn a továbbiakban a közbeszerzés mellõzése miatti jogsértés megállapítására vonatkozóan, de indítványozta továbbra is bírság szankció alkalmazását és annak megállapítását, hogy a kérelmezett megsértette a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>7) bekezdésében foglaltakat.<br>
Kérelmezett a módosított indítvánnyal kapcsolatos észrevételében elõadta, hogy az Állami Számvevõszék nem volt jogosult arra, hogy az indítványát olyan új tényállásra vonatkozóan is kiterjessze, amire az eredeti kezdeményezése nem irányult, erre vonatkozóan új kérelmet kellett volna benyújtania. Elõadta továbbá, hogy a kezdeményezés el is késett, mivel a vizsgálat 2002. január 30-31-én történt, ehhez az idõponthoz képest a szubjektív határidõ eltelt. De eltelt az objektív határidõ is, mivel a szerzõdést 2001. november 26-án kötötték meg, a hirdetményt pedig legkésõbb az ezt követõ ötödik munkanapon (2001. december 3.) kellett volna közzétennie.<br>
A Döntõbizottságnak elsõdlegesen azt kellett vizsgálnia, hogy az Állami Számvevõszék kezdeményezése határidõben került-e benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése értelmében a Döntõbizottság hivatalból jár el, ha hivatalból való eljárását - a hatáskörük ellátása során tudomásukra jutott - a Kbt. 76. § (1) bekezdése szerinti eseményekkel kapcsolatban kezdeményezik az e szakaszban felsorolt szervezetek, illetve személyek. A Kbt. 79. § (4) bekezdés d) pontja szerint az Állami Számvevõszék is jogosult a fentiek szerinti eljárást kezdeményezni.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése kimondja, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás illetõleg dokumentáció esetén az ajánlattételi, illetve részvételi jelentkezési határidõ lejártát,<br>
b) az elõírt határidõnél késõbb közzétett hirdetmény esetén a hirdetmény megjelenését,<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
E § (9) bekezdése szerint a jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani.<br>
A Döntõbizottság szerint a Kbt. kétféle határidõt állapít meg a jogorvoslati eljárás kezdeményezésével kapcsolatban. A 90 napos (objektív) határidõt a jogsértõ esemény bekövetkezésétõl kell számítani. A Kbt. három eseménnyel kapcsolatban meg is határozza azt, hogy mit kell a jogsértõ esemény bekövetkezése idõpontjának tekinteni. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kezdeményezõ a kezdeményezése benyújtásával, az elkésett.<br>
Az Állami Számvevõszék a kezdeményezõ iratban a kérelmezettnél tartott vizsgálat (2002. január 31.) idõpontját jelölte meg a jogsértésrõl történõ tudomásra jutás idõpontjaként. Ehhez képest a 15 napos jogvesztõ határidõben, 2002. február 14-én nyújtotta be a közbeszerzés jogtalan mellõzése miatti kezdeményezését, így a Döntõbizottság hivatalból megindította a jogorvoslati eljárást. Miután az Állami Számvevõszék nem tartotta fenn az eredeti kezdeményezését, hanem módosította azt, a Döntõbizottság nem vizsgálta érdemben a közbeszerzés mellõzésére vonatkozó indítványt, csak a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>7) bekezdésében foglaltakkal kapcsolatos kezdeményezést.<br>
Az újabb indítvánnyal kapcsolatban is vizsgálni kellett azt, hogy a kezdeményezés határidõben történt-e.<br>
A Döntõbizottság megállapította, hogy a kérelmezett a Nyír-Hidrofil Kft.-vel kötött szerzõdésrõl egyáltalán nem tett közzé hirdetményt a Közbeszerzési Értesítõben, így az objektív határidõ jelen esetben még el sem kezdõdött. Ebbõl a szempontból nem helytálló tehát a kérelmezettnek az az álláspontja, hogy a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>7) bekezdésével kapcsolatos kötelezettség elmulasztása miatti kezdeményezés 90 napon túl történt.<br>
Vizsgálni kellett azonban azt is, hogy a szubjektív határidõn belül történt-e a kezdeményezés, tekintettel arra is, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdése értelmében a jogorvoslati eljárást a Kbt. 79. § (8) bekezdésében meghatározott idõpont elõtt is meg lehet indítani.<br>
A Döntõbizottság az Állami Számvevõszék által készített vizsgálati jelentésben rögzítettek és annak mellékletei (kérelmezett által 2002. január 30-án tett teljességi nyilatkozat, valamint a céltámogatás vizsgálata során hiányzó dokumentumokról 2002. január 31-én készült kimutatás) alapján megállapította, hogy az Állami Számvevõszék képviselõje a kérelmezettnél tartott vizsgálat során, már 2002. január 31-én tudomást szerzett arról, hogy a kérelmezett nem tette közzé a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>7) bekezdésében elõírt hirdetményt.<br>
Ehhez az idõponthoz képest a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>7) bekezdése szerinti jogsértés megállapítására vonatkozó kezdeményezés a tizenöt napos szubjektív jogvesztõ határidõn túl, 2002. március 7-én történt, így az elkésett. Ez azt jelenti, hogy a hivatalból indított eljárás folytatásának eljárásjogi akadálya van, mivel a folytatásra okot adó körülmény nem áll fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A fentiek alapján a Döntõbizottság a hivatalból folytatott jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 26.<br>
<br>
Dr. Bankó Ágnes s. k.,	Kalmárné Diósy Ildikó<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>