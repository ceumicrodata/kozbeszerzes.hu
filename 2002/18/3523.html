<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3523)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.138/6/2002<br>
<br>
Tárgy: Csurgó Város Önkormányzata jogorvoslati kérelme a Strabag Kft. ajánlattevõ ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Csurgó Város Önkormányzata (8840 Csurgó, Széchenyi tér 2., továbbiakban kérelmezõ) jogorvoslati kérelme alapján a Strabag Kft. (1135 Budapest, Szegedi u. 35-37., ajánlattevõ a továbbiakban: kérelmezett) ellen a "Csurgó Város eddig csatornázatlan területének, valamint a társult öt település szennyvízcsatornázása és a meglévõ csurgói szennyvíztelep bõvítése" tárgyú közbeszerzési eljárásában hamis adatszolgáltatás megállapítása iránt indított jogorvoslati eljárást megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 2001. december 19. napján a rendelkezõ részben meghatározott beszerzés tárgyában nyílt elõminõsítési eljárást indított, melynek részvételi felhívását a Közbeszerzési Értesítõ (K. É.) 51. számában tette közzé. Kérelmezett a kérelmezõ által indított közbeszerzési eljárásban részvételre jelentkezõként vett részt.<br>
Kérelmezõ 2002 március 19. napján jogorvoslati kérelmet nyújtott be a Döntõbizottsághoz kérelmezett ellen. Álláspontja szerint a kérelmezett a részvételi szakaszban benyújtott jelentkezésében csatolt iratokra vonatkozóan hamisan nyilatkozott.<br>
Kérelmezõ az jogorvoslati eljárás megindítását követõen 2002. március 26. napján bejelentette a Döntõbizottságnak, hogy a jogorvoslati kérelmét visszavonja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi. IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárás folytatja.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a kérelmezõ jogorvoslati kérelme alapján megindított jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 26.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>