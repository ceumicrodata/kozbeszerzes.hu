<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3359)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.105/10/2002.<br>
<br>
Tárgy: a Pensió 17 Kft. és az Elamen Rt. jogorvoslati kérelme Debrecen Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Vígh Károly ügyvéd (1052 Budapest, Városház u. 16.) által képviselt Pensió 17 Kft. (1103 Budapest, Kõér u. 5., továbbiakban: kérelmezõ I.) jogorvoslati kérelmét - melyet Debrecen Megyei Jogú Város Önkormányzata (4024 Debrecen, Piac u. 20., továbbiakban: ajánlatkérõ) "a gyermekélelmezési konyha, valamint az oktatási intézmények fõzõkonyháinak üzemeltetésével a közétkeztetési tevékenység ellátása" tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A dr. Kollár Edit ügyvéd (1052 Budapest, Városház u. 16.) által képviselt Elamen Kereskedelmi és Vendéglátó Rt. (1095 Budapest, Soroksári út 98., továbbiakban: kérelmezõ II.) jogorvoslati kérelmének - melyet ajánlatkérõ fent jelölt közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#62">Kbt.) 62. §</a> (1) bekezdésére figyelemmel a 26. § (2) bekezdését. A jogsértés miatt a Döntõbizottság 2 000 000 Ft, azaz kettõmillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ II. részére a 30 000 Ft, azaz harmincezer forint igazgatási szolgáltatási díjat.<br>
Ezt meghaladó részében a jogorvoslati kérelmet elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. november 28-án megjelent számában a rendelkezõ részben megjelölt szolgáltatás 10 év idõtartamig történõ ellátására vállalkozási szerzõdés megkötése céljából.<br>
A beszerzés tárgyára nézve a felhívásban a következõ meghatározásokat adta:<br>
A tevékenységet a 3. a) pont szerint a "Gyermekélelmezési konyha tekintetében kiszállítással", az "Oktatási intézmények fõzõkonyhái tekintetében az ajánlati dokumentáció szerint helyszínen történõ biztosítással és kiszállítással" kell ellátni.<br>
A 3. d) pont alapján a részajánlatot lehetett tenni "a 3. a) pontban meghatározott feladatok ellátását szolgáló<br>
- gyermekélelmezési konyha,<br>
- oktatási Intézmények konyhái esetében".<br>
A 16. pontban ajánlatkérõ elõírta: "A beszerzés tárgyát képezõ szolgáltatást az ajánlattevõ az ajánlatkérõ fenntartásában lévõ oktatási intézmények konyháinak (fõzõ, melegítõ) és a gyermekélelmezési konyha bérbevételével, üzemeltetésével, a dokumentációban rögzítettek alapján vállalt beruházás megvalósításával köteles teljesíteni."<br>
Az ajánlati dokumentáció 9. sz. mellékletében ismertette a gyermekélelmezési konyha, a 10. sz. mellékletben pedig az oktatási intézmények fõzõkonyháinak korszerûsítésérõl készült tanulmányt. A tanulmányok egységenként ismertették az objektumok mûszaki állapotát és felszereltségét, továbbá a javasolt átalakításokat, módosításokat.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 1-10-ig terjedõ pontszámozással, a következõ bírálati részszempontok és súlyszámaik alapján kívánt kiválasztani:<br>
részszempontok	súlyszámok<br>
- ajánlati ár	30<br>
- beruházáshoz vállalt összeg	25<br>
- bérleti díj	15<br>
- mintaétlapok dietetikai szakvéleményezése, beleértve az étrendeknek a vonatkozó jogszabályi ajánlás alapján való értékelését	20<br>
- a munkavállalók minél nagyobb számban való átvétele	 10<br>
A dokumentáció XI. pontjában elõírta, hogy az ajánlattevõknek "részletesen ismertetniük kell a szolgáltatás színvonalával kapcsolatos elképzeléseiket, valamint a bemutatott mintaétlapok dietetikai szakvéleményezését a 80/1999. (XII. 28.) GM-EüM-FVM együttes rendelet alapján."<br>
A dokumentáció VI. pontjában lévõ formai elõírás szerint az "egyes ajánlati részeket a tartalomjegyzék szerinti címet viselõ lappal el kell választani."<br>
Az ajánlattételi határidõre, 2002. január 8-ra a kérelmezõk, a Herdlicska Egyéni Cég, a Suli-Host Kft. és a Sodexho Mo. Kft. nyújtottak be ajánlatot. Mindegyik ajánlat teljes körû volt.<br>
Ajánlatkérõ a kérelmezõ I.-et február 22-én kelt levelével értesítette, hogy ajánlatát érvénytelenség miatt kizárta.<br>
A február 28-án tartott eredményhirdetésen ajánlatkérõ a Sodexho Mo. Kft. ajánlatát hirdette ki nyertesnek, második legelõnyösebbnek pedig a kérelmezõ II. ajánlatát.<br>
Kérelmezõ I. február 28-án jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, álláspontja szerint az ajánlatkérõ által hivatkozott érvénytelenségi okok egy része nem helytálló, más része más ajánlattevõkkel egyezõen részére is biztosított hiánypótlással orvosolható lett volna. Kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedésként a szerzõdéskötés megtiltását.<br>
A Döntõbizottság a 105/3/2002. számú határozatával a szerzõdéskötést megtiltotta.<br>
Kérelmezõ II. március 4-én terjesztette elõ kérelmét. Kérte annak megállapítását, hogy ajánlatkérõ érvénytelen ajánlatot hirdetett ki nyertesnek, valamint ajánlatkérõ értékelése az elsõ és negyedik részszempontból nem volt reális.<br>
A nyertes ajánlat érvénytelenségét azzal indokolta, hogy a nyertes az ajánlata szerint a kis kapacitású óvodai konyhákat nem kívánja üzemeltetni, és vélelmezhetõen nem vállalta sem az óvodai fõzõ-, tálaló-, sem az iskolai fõzõkonyhák üzemeltetését. Álláspontja szerint ilyen tartalmú részajánlat tételére a kiírás nem adott lehetõséget.<br>
Az értékelést az elsõ részszempontból azért vitatta, mert "a Sodexho Kft. az õt megelõzõ Suli-Host Kft.-nél 47,7 millió Ft-tal magasabb árajánlatára ugyanúgy 5 pontot kapott, mint a Suli-Host Kft., és a Herdlicska Cég a Sodexho Kft.-nél nem egészen 2 millió Ft-tal magasabb ajánlatára 2,5 pontot."<br>
Ezen pontszám kiosztásból álláspontja szerint arra lehet következtetni, hogy a pontok arányosan tükrözik az ajánlati árak között fennálló különbségeket.<br>
A negyedik részszempont értékelésére nézve elõadta, hogy az ajánlata részét képezõ étlapokat a Semmelweis Ignác Orvostudományi Egyetem Dietetikai Tanszéke lektorálta, ennélfogva az nem lehet 4,5 ponttal kisebb pontszámot érõ, mint a nyertes ajánlata, ezért a pontozás csakis elfogult lehetett a Sodexho irányában.<br>
Kifogásolta továbbá, hogy ajánlatkérõ az összegzés az eljárásról dokumentumban ránézve jogszerûtlen kikötést közölt, miszerint ajánlatkérõ "a nyertes ajánlattevõ visszalépése esetén a második legkedvezõbb ajánlatot tevõ Elamen Rt.-vel köt szerzõdést abban az esetben, ha az Önkormányzat által elfogadhatatlan beruházási ütemezésre vonatkozó tárgyalások 30 napon belül eredménnyel zárulnak. Amennyiben a tárgyalás fenti határidõre nem zárul az önkormányzat számára elfogadható eredménnyel, úgy a Debrecen Megyei Jogú Város Önkormányzat fenntartja magának azt a jogot, hogy a harmadik legjobb ajánlattevõvel köt szolgáltatási szerzõdést."<br>
Ajánlatkérõ kérte a jogorvoslati kérelem elutasítását.<br>
A kérelmezõ I. kérelmére vonatkozóan közölte, hogy fenntartja a február 22-i levelében közölt érvénytelenségi indokokat, tételesen felsorolta azon intézményeket, melyek átvételére kérelmezõ I. nem tett ajánlatot, valamint azokat is, melyeket az ajánlat szerint át kívánt venni annak ellenére, hogy azok nem képezték a kiírás részét. Közölte továbbá, hogy a hiányok hiánypótlással való megszüntetésére nem volt lehetõség, mert azt nem biztosította egyik ajánlattevõ részére sem, a kérelmezõ I. által hiánypótlással kapcsolatosnak vélt levelek a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>a szerinti tájékoztatás kérésekre adott válaszok, illetve az. 57. § (1) bekezdése szerinti felvilágosításkérések voltak.<br>
A kérelmezõ II. kérelmének a nyertes ajánlat érvénytelenségére vonatkozó részére elõadta, hogy a nyertes ajánlatában üzemeltetésre történõ átvételre vállalta mindazon objektumokat, melyekre a kiírás vonatkozott. Miután a kiírás nem tartalmazott olyan kikötést, hogy az átvételre kerülõ konyhákat jelenlegi jellegük (fõzõ, melegítõ, tálaló) szerint kell üzemeltetni, nem tekinthetõ érvénytelenségi oknak a nyertes észszerû, a beruházási költségeket jelentõsen csökkentõ ajánlati konstrukciója.<br>
Az ajánlati ár pontozására nézve közölte, hogy az ún. arányosítási számítási módszerrel számolva a nyertes összesített pontszáma 123 ponttal magasabb pontszám járna, mint az általa alkalmazott pontozással.<br>
A mintaétlapok dietetikai szakvéleményezése részszempontból a kérelmezõ II. hátrányára fennálló 4,5 pont különbséget a szakvéleményben a mintaétlapokra vonatkozóan tett nem éppen pozitívan értékelhetõ megállapítások indokolták.<br>
Az összegzéssel kapcsolatos kifogás helytállóságát a jogorvoslati eljárásban tartott tárgyaláson elismerte, de közölte, hogy ezeknek nincs jelentõségük, mert szerzõdéskötésben nem realizálódtak.<br>
A Döntõbizottság a felek írásbeli és a tárgyaláson szóban elõadott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a kérelmezõ I. jogorvoslati kérelme megalapozatlan, a kérelmezõ II. jogorvoslati kérelme részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján érvénytelen az ezen feltételeknek nem megfelelõ ajánlat, mely ajánlatot az (1) bekezdés alapján érvénytelennek kell nyilvánítani.<br>
Kérelmezõ I. ajánlata érvénytelenségét ajánlatkérõ a következõkkel indokolta:<br>
<br>
1. A tálalókonyhák átvételét nem vállalta.<br>
<br>
2. Olyan intézmények fõzõkonyhájának és létszámának átvételi szándéka is szerepel az ajánlatában, melyekre a kiírás nem vonatkozott.<br>
<br>
3. A mintaétlapok dietetikai szakvéleményezését nem csatolta ajánlatához.<br>
<br>
4. Az egyes ajánlati részeket a tartalomjegyzék szerinti címet viselõ lappal nem választotta el.<br>
A Döntõbizottság megvizsgálta ezen érvénytelenségi indokokat és megállapította, hogy azok valóban fennállnak.<br>
ad.1. Kérelmezõ I. ajánlatának az üzemeltetésre átveendõ fõzõkonyhák listáját tartalmazó 272. oldalán nem szerepelnek a következõ, fõzõkonyhával rendelkezõ intézmények:<br>
- Brassai Sámuel Mûszaki Középiskola<br>
- Dózsa György Általános Iskola<br>
- Fazekas Mihály Általános Iskola<br>
- Gönczy Pál Általános Iskola<br>
- Görgey utcai óvoda<br>
- Hatvani István Általános Iskola<br>
- Hunyadi János Általános Iskola<br>
- Napköziotthonos Óvoda (Karácsony Gy. u.)<br>
- Napsugár Óvoda<br>
- Szabadságtelepi Óvoda<br>
- Szoboszlai Úti Általános Iskola<br>
- Tóth Árpád Gimnázium<br>
- Vegyipari Szakközépiskola Hatvani István Kollégium<br>
Kérelmezõ I. a felsorolt konyhák átvétele hiányára vonatkozó ajánlatkérõi döntéssel szemben arra hivatkozott, hogy az ajánlata szerinti közétkeztetési konstrukció alkalmas azon intézmények ellátására is, amelyek ellátását ajánlatkérõ a felsorolt konyhák átvétele útján kívánta megoldani.<br>
A Döntõbizottság nem fogadta el kérelmezõ I. érvelését.<br>
A beszerzés tárgyának meghatározásából, az üzemeltetés, bérbevétel jogi fogalmából következõen az ajánlatkérõ közbeszerzési szándéka nemcsak az étkeztetésre irányult, hanem a közétkeztetést biztosító létesítményekrõl való további gondoskodásra (karbantartás, javítás, fogyóeszközök pótlása stb.), sõt azok korszerûsítésére irányuló beruházásokhoz szükséges pénzügyi fedezet részbeni biztosítására is. A kiírásban meghatározott beszerzés tehát csak valamennyi, a dokumentációban megjelölt konyha bérbevétele és üzemeltetése útján tud megvalósulni. A hiányos ajánlat nem felel meg a dokumentációban rögzített követelményeknek, így az ajánlatkérõ által hivatkozott érvénytelenségi ok helytálló.<br>
ad.2. A kérelmezõ I. ajánlata kitért az Egyesített Bölcsõdei Intézmény, Idõsek Háza, Egészségügyi Gyermekotthon, Terápiás Ház konyháinak átvételére is. Ezen létesítmények nem szerepeltek az ajánlati dokumentációban, tehát nem voltak részei a közbeszerzésnek (ezek nem oktatási, hanem szociális intézmények).<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének értelmezése szerint az ajánlatnak úgy pozitív, mint negatív értelemben meg kell felelnie a dokumentációban meghatározott követelményeknek. Ajánlatkérõnek a dokumentáció szerint az itt felsorolt négy intézményt nem állt szándékában üzemeltetésbe adni. Ezért az ajánlat a "többletvállalás" miatt sem felel meg a kiírásnak, az érvénytelenségi indok helytálló.<br>
ad.3. A jogorvoslati eljárásban tartott tárgyaláson kérelmezõ I. elismerte, hogy ajánlata nem tartalmazta a mintaétlapok dietetikai szakvéleményét, e tényt a Döntõbizottság is észlelte. Az érvénytelenségi ok tehát helytálló.<br>
ad.4. Kérelmezõ I. elismerte azt is, hogy ajánlatában az egyes ajánlati részeket nem választotta el a tartalomjegyzék szerinti címet viselõ lap. Az ajánlat így a dokumentációban elõírt egyik formai követelménynek nem felel meg, tehát az ajánlatkérõ közölt érvénytelenségi ok helytálló.<br>
Kérelmezõ I. jogorvoslati kérelmében kifogásolta, hogy ajánlatkérõ más ajánlattevõk (Elamen Rt., Herdlicska Cég, Sodexho Kft.) részére biztosított hiánypótlási lehetõséget, részére viszont nem, holott ezúton orvosolhatók lettek volna az érvénytelenségi okok.<br>
A jogorvoslati eljárásban tartott tárgyaláson az ajánlatkérõ észrevételében foglaltakra tekintettel ezen kifogásától elállt.<br>
A Döntõbizottság megvizsgálta ajánlatkérõ által hivatkozott levelezéseket és megállapította, hogy a levelek nem tartoztak a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti hiánypótlás körébe. Megjegyzi a Döntõbizottság, hogy a kérelmezõ I. ajánlatának hiányai a hiánypótlás jogintézménye körében nem is lettek volna pótolhatók, mert ennek keretében csak a pénzügyi, gazdasági és mûszaki alkalmasság igazolása céljára szolgáló igazolások, nyilatkozatok pótolhatók.<br>
Kérelmezõ II. kérte a nyertes ajánlat érvénytelensége megállapítását. Álláspontja szerint azáltal, hogy a nyertes a kis kapacitású óvodai konyhákat nem kívánja fõzõkonyhaként üzemeltetni, érvénytelen ajánlatot tett.<br>
A Döntõbizottság nem adott helyt a kérelemnek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés fent hivatkozott rendelkezései szerint az ajánlattevõt a felhívásban és a dokumentációban meghatározott követelmények kötik ajánlata tartalmát illetõen. A kiírás sehol nem tartalmaz olyan értelmû megkötést, hogy az ajánlattevõnek meg kell tartani a konyha jelenlegi techológiai jellegét (fõzõ-, melegítõkonyha). A nyertes ezen megkötés hiányában jogosan élhetett a konyhák jellegének módosításával. A lényeg az, hogy valamennyi, a dokumentációban szereplõ konyha üzemeltetését vállalta, s ezáltal eleget tett a kiírásban meghatározott ajánlatkérõi elvárásnak.<br>
A Döntõbizottság megjegyzi, hogy a nyertes ajánlata szerinti átvételi konstrukció nem azonos a kérelmezõ I. által ajánlottal. A kettõ közötti lényeges eltérés abban áll, hogy a nyertes - bár módosított technológiával történõ üzemeltetésre, de a dokumentációban megjelölt valamennyi konyhát átveszi, kérelmezõ I. viszont nem veszi át az összes konyhát, és úgy kívánja a közétkeztetést biztosítani az ellátandó intézményekben. A nyertes vonatkozásában így megvalósul az ellátás + üzemeltetés is, a kérelmezõ I. vonatkozásában viszont csak az ellátás.<br>
Kérelmezõ II. sérelmezte az elsõ és negyedik részszempontból való értékelést, álláspontja szerint helytálló értékelés esetén az õ ajánlata minõsült volna a legelõnyösebbnek.<br>
A kérelmezõ II. éves ajánlati ára 1 488 000 E Ft, a nyertesé 1 635 000 E Ft. Kérelmezõ II. ajánlati ára a legalacsonyabb, így a maximálisan kapható 10 pontot kapta. Ajánlatkérõ a nyertes ajánlatára - sajátos klaszterizációs - módszere alkalmazásával 5 pontot adott.<br>
A Döntõbizottság megállapította, hogy ha ajánlatkérõ a legelterjedtebb és az ajánlatok tartalmi elemei arányait leginkább tükrözõ arányosítási módszert alkalmazza, úgy a nyertes pontszáma 9,1, ami - súlyozás után - tovább növelte volna elõnyét a kérelmezõ II-höz képest.<br>
A bemutatott mintaétlapok dietetikai szakvéleménye tekintetében ajánlatkérõ úgy ítélte meg, hogy a kérelmezõ II. mintaétlapjára vonatkozóan közölt negatív megállapítások jóval nagyobb mértékûek, mint a nyertes szakvéleményében lévõk, ezért a nyertesnek 10 pontot, a kérelmezõ II-nek 5,5 pontot adott.<br>
A Döntõbizottság megvizsgálta a két szakvélemény tartalmát, és megállapította, hogy a kérelmezõ II-nek az óvodás és általános iskolai korosztály étlapjára vonatkozó egyes kritikai észrevételekre, valamint a diákotthonos (középiskolás) korosztály étkeztetésével kapcsolatos megállapításokra tekintettel a pontszám különbség mértéke nem túlzott. (A kritikai észrevételeket a Döntõbizottság a kérelmezõ II. és a nyertes üzleti érdekére tekintettel részleteiben nem ismerteti.)<br>
A Döntõbizottság megállapította, hogy ajánlatkérõ eljárása úgy a nyertes ajánlata érvényességének megállapítása, mint az ajánlatok értékelése tekintetében helytálló volt, ezért a jogorvoslati kérelmet ezen részeiben elutasította.<br>
Kérelmezõ II. kifogásolta az összegzés 7. pontjában ajánlatkérõnek a nyertest követõ legkedvezõbb ajánlattevõre vonatkozó kikötéseit, miszerint a vele való szerzõdés megkötését ajánlatkérõ további tárgyalások eredményéhez köti, e tárgyalások eredménytelensége esetén a harmadik legkedvezõbb ajánlatot tevõvel fog szerzõdést kötni.<br>
A kifogás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése második mondata így rendelkezik: Az ajánlatkérõ az ajánlati felhívásban, illetve a részletes szerzõdéses feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése elõírja, hogy eredményes közbeszerzési eljárás alapján a szerzõdést az 59. § (1) bekezdése szerinti szervezettel kell a felhívás a dokumentáció és az ajánlat tartalmának megfelelõen írásban megkötni.<br>
Az 59. § (1) bekezdése szerint a szerzõdés csak az eljárás nyertesével vagy - visszalépése esetén a következõ legkedvezõbb ajánlatot tevõvel köthetõ meg. Fenti rendelkezések összevetésébõl következik, hogy ajánlatkérõt az eredményhirdetésen kihirdetett második legkedvezõbb ajánlattevõre vonatkozóan is kötik a kiírásban meghatározott feltételek.<br>
A kiírásban ajánlatkérõ nem határozott meg olyan feltételeket, melyeket az összegzésben a második legkedvezõbb ajánlatot tevõre vonatkozóan közölt.<br>
A Döntõbizottság megállapítja, hogy ajánlatkérõ az összegzés 7. pontjában szereplõ kikötésével megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését.<br>
A Döntõbizottság nem fogadta el ajánlatkérõ védekezését, miszerint nincs jelentõsége az összegzésben foglalt kikötéseknek, mert azok szerzõdéskötésben nem realizálódtak.<br>
Mindaddig, míg a nyertessel nem kerül megkötésre a szerzõdés, a második legkedvezõbb ajánlatot tevõnek - kérelmezõ II-nek - potenciálisan esélye van arra, hogy az ajánlatkérõ majd vele köt szerzõdést. Ezt a szerzõdést kérelmezõ II. az ajánlatának megfelelõen kívánná megkötni, tehát joggal kifogásolta a kiírásnak megfelelõ ajánlatától eltérõ ajánlatkérõi kikötéseket.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.<br>
A Döntõbizottság a jogsértésre tekintettel bírságot szabott ki ajánlatkérõ terhére. A bírság mértéke a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a közbeszerzés értéke 30%-áig terjedhet. A közbeszerzés értéke a Kbt. 4. § (1) bekezdése alapján kialakult bírósági joggyakorlat szerint a nyertes ajánlati ára, ami 10 évre számítottan (kerekítve) 16 milliárd forint. A kiszabott 2 millió Ft bírság ennek 0,0125%-a. A rendkívül méltányos összegû bírság meghatározásnál a Döntõbizottság figyelemmel volt a jogsértés csekély súlyára és arra, hogy az eljárás nyertesére vonatkozó döntés helytálló volt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. március 28.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>