<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3440)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.82/12/2002.<br>
<br>
Tárgy: a NOX 2000 Rt. kérelmezõ jogorvoslati kérelme a Pázmány Péter Katolikus Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a NOX 2000 Beruházó és Fõvállalkozó Rt. (1113 Budapest, Bartók Béla út 152., a továbbiakban: kérelmezõ) jogorvoslati kérelmét, amelyet a Pázmány Péter Katolikus Egyetem (1088 Budapest, Szentkirályi u. 29., képviseli: dr. M. 2002' Bt., 8000 Székesfehérvár, Nyitrai út 31/1., a továbbiakban: ajánlatkérõ) "4500 m2 nettó alapterületû egyetemi épület, továbbá 19 parkolóhely megvalósítása beruházásának lebonyolítása, mûszaki ellenõrzése" tárgyú közbeszerzési eljárása ellen nyújtott be, elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni.<br>
A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok és a felek nyilatkozatai alapján az alábbi tényállást állapította meg.<br>
Ajánlatkérõ a Közbeszerzési Értesítõ 2001. december 19-i, 51. számában (9852) tette közzé ajánlati felhívását nyílt eljárás megindítására a rendelkezõ részben megjelölt tárgyban.<br>
Ajánlatkérõ a rész-, illetve többváltozatú ajánlattételt kizárta.<br>
A felhívásban ajánlatkérõ rendelkezett annak kötelezõ tartalmi kellékeirõl, így az alkalmassággal kapcsolatos kérdésekrõl, az ajánlatok elbírálásainak szempontjairól is.<br>
A felhívás 16. k) pontjában ajánlatkérõ az alábbiakat írta elõ:<br>
"Az ajánlatok benyújtásának módja, az ajánlatokat a kötelezettségvállalásra jogosultak cégszerû aláírásával, folyamatos oldalszámozással ellátva, oldalanként szignálva, kettõs, zárt borítékban "Információs technológiai kar, lebonyolítás" címzéssel, 3 példányban kell benyújtani."<br>
Ajánlatkérõ a felhívása 16. h) pontjában tájékoztatta az ajánlattevõket arról, hogy hiánypótlást nem biztosít.<br>
Ajánlatkérõ dokumentációt is összeállított, ebben határozta meg az ajánlatok benyújtásának kötelezõ tartalmi, formai kellékeit, továbbá ez tartalmazta a szerzõdéstervezetet is. A dokumentáció 2/4 oldalának utolsó elõtti bekezdésében elõírta, hogy az: "Ajánlatnak tartalmaznia kell a cégszerû aláírt szerzõdést".<br>
A dokumentáció mûszaki leírás részében ajánlatkérõ részletezte, hogy az ajánlati felhívás tárgyában megjelölt lebonyolítás és mûszaki ellenõrzés magában foglalja a valamennyi szakágra kiterjedõ mûszaki ellenõri tevékenységet és a mûszaki leírás 3/4. oldalán az alábbiakról tájékoztatta az ajánlattevõket:<br>
"A mûszaki ellenõrzés gyakorisága a naponta (minden nap), 10 naponta [51/2000. (VIII. 9.) FVM-GM-KöViM rendelet 14. § (2) bekezdés] szélsõ értékek és közötte értékkel szerepelhet. A nap fogalma igazodik a kivitelezõ munkavégzéséhez."<br>
A dokumentáció 3. sz. mellékletét képezte az ajánlathoz kötelezõen csatolandó felolvasó lap. A felolvasó lapon egyértelmûen kellett nyilatkozni - többek között - a mûszaki ellenõrzés napi gyakoriságáról.<br>
A szerzõdéstervezet 12. pontjában kért ajánlatkérõ nyilatkozatot arra ajánlattevõktõl, hogy hány napi gyakorisággal biztosítják a mûszaki ellenõri tevékenység ellátását.<br>
Az ajánlattételi határidõig, 2002. január 29-ig ajánlatot nyújtott be FIMÜV Rt., a FÕBER Rt., a HÉT-BER Kft., az I. C. S. Kft., a Kõbányai Vagyonkezelõ Kft., az UTIBER Kft. és a kérelmezõ.<br>
A kérelmezõ ajánlatát akként nyújtotta be, hogy az ajánlat részét képezõ felolvasó lapon napi gyakoriságú mûszaki ellenõrzést jelölt meg.<br>
Ajánlata 9/4. oldalán a I. pont utolsó bekezdésében szintén akként nyilatkozott, hogy a mûszaki ellenõrzés naponként történik.<br>
Kérelmezõ ajánlatához mellékelte az általa aláírt szerzõdéstervezetet is, ennek 12. pontjában 3 napi gyakoriságú mûszaki ellenõrzést vállalt. A kérelmezõ ajánlata ezen 129. oldalát nem szignálta.<br>
Ajánlatkérõ 2002. január 29-én felvilágosítást kért a kérelmezõtõl, a szerinte kirívóan alacsonyan megajánlott ellenszolgáltatásra. Ajánlatkérõ ezen levelében utalt arra is, hogy közel egy évig, az egy vagy több mûszaki ellenõr napi gyakoriságú tevékenysége is megkérdõjelezi az ellenszolgáltatás alacsony voltának realitását.<br>
Kérelmezõ a 2002. január 31. napján adott válaszában egyrészt árengedményre, másrészt arra hivatkozott, hogy a feladatok elvégzéséhez megfelelõ adatbázisok és eljárások állnak rendelkezésükre, továbbá utalt arra is, hogy az építési helyszín közelében más munkáik is folyamatban vannak.<br>
Ajánlatkérõ 2002. február 12-én hirdette ki az eljárást lezáró döntését. Az eljárás nyertese a FÕBER Rt. lett, az õt követõ legkedvezõbb ajánlatot pedig a Fõvárosi Ingatlankezelõ Mûszaki Vállalkozói Rt. nyújtotta be.<br>
A Kõbányai Vagyonkezelõ Kft.-t alkalmatlannak, míg a kérelmezõ ajánlatát érvénytelennek minõsítették.<br>
Ajánlatkérõ az érvénytelenné minõsítést a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára alapította és indokként azt jelölte meg: "alternatív ajánlatot adott a mûszaki ellenõrzés gyakoriságára vonatkozóan".<br>
Ajánlatkérõ elkészítette az írásbeli összegezést is, amelyet ajánlattevõk részére kézbesített. A kérelmezõ 2002. február 19-én faxon kérdést intézett ajánlatkérõhöz, mert álláspontjuk szerint nem tettek alternatív ajánlatot, egyértelmûen a napi gyakoriságot jelölték meg a mûszaki ellenõrzésre.<br>
Ajánlatkérõ a 2002. február 21-én kelt válaszában tájékoztatta arról a kérelmezõt, hogy nemcsak napi gyakoriságot jelöltek meg a mûszaki ellenõrzésre, hanem az ajánlatuk 129. oldalán 3 napi gyakoriságot. Felhívta arra is a kérelmezõ figyelmét, hogy ajánlatuk ezen oldalát nem szignálták, így nem felelnek meg a felhívás 16. k) pontjában meghatározott feltételnek sem. Kérelmezõ ezen válaszlevelet megkapta.<br>
A kérelmezõ 2002. február 18-án nyújtotta be jogorvoslati kérelmét, ebben ajánlatkérõ eljárást lezáró döntésének a megsemmisítését kérte arra hivatkozással, hogy jogszabálysértõen állapították meg az érvénytelenséget. Ideiglenes intézkedésként kérte az eljárást lezáró szerzõdés megkötésének a megtiltását.<br>
A kérelmezõ tárgyaláson kiegészített álláspontja szerint nem nyújtott be alternatív ajánlatot, a felolvasólapon és ajánlata 4. oldalán egyértelmûen nyilatkozott arra, hogy napi gyakorisággal vállalja a mûszaki ellenõrzést. Sajnálatos elírás történt a megbízási szerzõdés 12. pontjában a három napra vonatkozóan, hiszen vállalása egyértelmûen a napi gyakoriságra vonatkozott. Hivatkozott arra is, hogy megítélése szerint a szerzõdéstervezet 12. pontjának a megszövegezése értelmezhetetlen. Elismerte, hogy ajánlata ezen 129. oldalát nem szignálta, de ez is csak véletlen mulasztás részérõl. Elõadta, hogy ajánlatkérõ 2002. február 21-én kelt válaszlevelét megkapta.<br>
Utalt arra, hogy megítélése szerint nagyon elõnyös ajánlatot nyújtott be, így abban az esetben, ha nem minõsítették volna érvénytelennek ajánlatát, esetlegesen a nyertes is lehetett volna.<br>
Ajánlatkérõ észrevételében kérte a jogorvoslati kérelem elutasítását: Fenntartotta, hogy jogszerûen döntött a kérelmezõ ajánlatának érvénytelenné nyilvánításáról, mert az alternatív ajánlatot tartalmazott a mûszaki ellenõrzés gyakoriságára. Valóban a felolvasólapon és ajánlata 4. oldalán naponkénti gyakorisággal vállalta a mûszaki ellenõrzést, azonban ajánlata 129. oldalán, a szerzõdéstervezet 12. pontjában 3 napi gyakoriságra tett ajánlatot. Ezt pedig csak alternatív ajánlatnak lehet minõsíteni, és így mint a felhívásban meg nem engedett alternatív ajánlatot érvénytelennek kellett nyilvánítani. Hivatkozott arra is, hogy a 15 napos jogvesztõ megtámadási határidõ letelte miatt már sem a felhívás, sem a dokumentáció bármely része, így a szerzõdéstervezet 12. pontja sem támadható, így a kérelmezõ jogorvoslati kérelme ezen részében elkésett. Álláspontja szerint a kérelmezõ ajánlata amiatt is érvénytelen, mert ajánlati felhívásában elõírta, hogy minden oldalt szignálva kell benyújtani, és a kérelmezõ ajánlatának éppen ezen 129. oldalát nem szignálta. Elõadta, hogy errõl kérelmezõt a 2002. február 21. napján kelt válaszlevelében is tájékoztatta.<br>
Az I. C. S. Kft. észrevételében ajánlatkérõ értékelését kifogásolta.<br>
A Döntõbizottság a 2002. február 21. napján kelt D.82/5/2002. számú határozatában ideiglenes intézkedésként az eljárást lezáró szerzõdés megkötését megtiltotta.<br>
A Döntõbizottság megállapította, hogy a kérelmezõ jogorvoslati kérelme az alábbi indokok alapján alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése értelmében ajánlatkérõ az ajánlatok felbontásakor, illetõleg azt követõen állapítja meg, hogy mely ajánlatok érvénytelenek. E rendelkezés alapján ajánlatkérõ az eljárást lezáró döntés meghozataláig jogosult az érvénytelenség megállapítására.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy ajánlatkérõ valóban kizárta felhívásában a többváltozatú ajánlattételt. Ugyanakkor azt is megállapította a Döntõbizottság, hogy a kérelmezõ nem nyújtott be többváltozatú ajánlatot: A többváltozatú ajánlattétellel kapcsolatban a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése az alábbiakat mondja ki:<br>
"A közbeszerzés mennyiségét úgy is meg lehet határozni, hogy az ajánlatkérõ a legalacsonyabb vagy a legmagasabb mértéket közli és kiköti az ettõl - a szerzõdéskötés során - való eltérés lehetõségét, elõírva az eltérés százalékos mértékét. Ebben az esetben lehetõvé kell tenni a többváltozatú ajánlattételt a közbeszerzés mennyiségétõl függõen."<br>
Az elõbbi szabályozáson kívül a Kbt. a többváltozatú ajánlattételrõl nem rendelkezik, ugyanakkor azt lehetõségként megengedi. A kialakult joggyakorlat alapján a többváltozatú ajánlattétel módját elsõsorban az ajánlatkérõ határozhatja meg. Elõírások hiányában önálló, az egyes szerzõdési feltételekben különbözõ, az ajánlattevõ kifejezett nyilatkozatában is elkülönülõ ajánlati változatok tekinthetõk többváltozatú ajánlatnak.<br>
A Döntõbizottság a fentiekre tekintettel megállapította, hogy a kérelmezõ ajánlata nem minõsíthetõ alternatív ajánlatnak. Többváltozatú ajánlattételnek ugyanis csak az minõsíthetõ, ha a beszerzés tárgyára külön-külön egész, komplett ajánlat kerül benyújtásra, az érvényesség összes feltételeinek azok önállóan is megfelelnek.<br>
A kérelmezõ ajánlatának áttanulmányozása alapján viszont azt állapította meg a Döntõbizottság, hogy csak egy ajánlat került benyújtásra, viszont abban a kérelmezõ nem egyértelmûen nyilatkozott a mûszaki ellenõrzés gyakoriságára. Azt a tényt, hogy az ajánlatban három helyen nyilatkozott a kérelmezõ a mûszaki ellenõrzés gyakoriságáról, és egy esetben más idõpontot - 3 napot - jelölt meg, nem lehet többváltozatú ajánlatnak minõsíteni, ugyanis a kérelmezõnek semmiféle kifejezett nyilatkozata nem utalt a többváltozatú ajánlattétel szándékára.<br>
Ugyanakkor a Döntõbizottság megállapította, hogy a kérelmezõ ajánlatának 129. oldala nincs a kérelmezõ által szignálva.<br>
Ajánlatkérõ a felhívása 16. k) pontjában kötelezõ feltételként elõírta az ajánlat - így az annak kötelezõ részét képezõ szerzõdés - minden oldalának szignálását, így a kérelmezõ ajánlata emiatt nem felel meg az ajánlati felhívás feltételének, és ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Ajánlatkérõ döntése tehát jogszerû volt, e tekintetben nincs jelentõsége annak, hogy a kihirdetett döntése indokául nem jelölte meg - az egyébként általa is megállapított helytálló - valós érvénytelenségi okot.<br>
A Döntõbizottság nem vizsgálta érdemben a kérelmezõ által kifogásolt szerzõdéstervezet vitatott 12. pontjának tartalmát figyelemmel arra, hogy annak megtámadására a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében, a tudomásszerzéstõl számított 15 napos jogvesztõ határidõ már letelt.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott jogkörében eljárva a Kbt. 88. § (1) bekezdés a) pontja alapján elutasította a kérelmezõ alaptalan jogorvoslati kérelmét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. március 18.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>