<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3522)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.24/14/2002.<br>
<br>
Tárgy: a GE Hungary Rt. jogorvoslati kérelme az Ispita Alapítvány Kiemelkedõen Közhasznú Szervezet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A GE Hungary Rt. (1036 Budapest Lajos u. 48-66., továbbiakban: kérelmezõ) jogorvoslati kérelmét - melyet dr. Koczka Csaba ügyvéd (8900 Zalaegerszeg, Batthyány u. 3.) által képviselt Ispita Kiemelkedõen Közhasznú Szervezet (8900 Zalaegerszeg Zrínyi Miklós út 1., továbbiakban: ajánlatkérõ) 1 db spirál CT szállítása és telepítése tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni.<br>
A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. november 14-én megjelent számában a rendelkezõ részben megjelölt beszerzés tárgyában.<br>
A felhívásra többváltozatú ajánlatot is lehetett tenni.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 0-10-ig terjedõ pontszámozással, a következõ bírálati részszempontok és súlyszámok alapján kívánt kiválasztani:<br>
részszempontok	súlyszámok<br>
- a termékkel szemben támasztott orvosszakmai elvárásoknak való megfelelés	50<br>
- ellenszolgáltatás mértéke	40<br>
- a termékhez kapcsolódó szolgáltatással (telepítés) szemben támasztott elvárások (garanciális feltételek, szervizszoltáltatás)	20<br>
A termékkel szembeni minimumelvárásait ajánlatkérõ az ajánlati dokumentáció 1. sz. mellékletében határozta meg. A konzultáción az egyik jelen lévõ cég által feltett kérdésre közölte: minden egyes paramétert meg fogunk vizsgálni, összességében jobb az ajánlat, ha minden paramétere megfelel, alacsonyabb kategóriát jelent, ha "egyetlen paraméter a pályázónál a minimumot nem éri el és minõségi változást okoz".<br>
Az ajánlattételi határidõre, december 27-re a Philips Mo. Kft. és a Variotrade Kft. egy változatú, a Siemens Rt. háromváltozatú és négyopciós, a kérelmezõ négyváltozatú ajánlatot nyújtott be.<br>
Ajánlatkérõ bírálóbizottsága a 2002. január 7-i ülésén értékelte az ajánlatokat. Az orvosszakmai elvárásoknak való megfelelést a dokumentáció 1. sz. mellékletében meghatározott elvárásokhoz viszonyítva vizsgálta és értékelte. Az ajánlati árra járó pontszámokat arányosítással határozta meg. A harmadik részszempontot négy alszempont tükrében pontozta, nevezetesen: a teljesítési határidõ, a granciális idõ, a szervizszolgáltatás díja és a visszafizetési séma szerint.<br>
Ajánlatkérõ a 2002. január 10-i eredményhirdetésen a Siemens Rt. "B" változatú ajánlatát hirdette ki nyertesnek.<br>
Kérelmezõ 2002. január 17-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõ eljárást lezáró döntését, részletesen kifejtve, hogy az orvosszakmai elvárások bírálati részszempontból álláspontja szerint miért volt jobb az õ "B" változatú ajánlata, mint a nyertesé. Kifogásolta, hogy ajánlatkérõ a kapcsolódó szolgáltatással szemben támasztott elvárások részszempontból a kiírásban elõre nem közölt elemeket értékelt. Kérte a jogsértés megállapítását, ideiglenes intézkedésként a szerzõdéskötés megtiltását és az eljárást lezáró döntés megsemmisítését.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a kiírásban közölt bírálati részszempontok alapján értékelte az ajánlatokat, a harmadik részszempont értékelésénél figyelembe vett alszempontok pedig olyanok voltak, melyekre vonatkozóan a kiírásban megfogalmazta elvárását.<br>
Az orvosszakmai megfelelõség részszempont értékelésének alapját az ajánlattevõk által kitöltött mûszaki kérdõív képezte, hiányzó vagy nem egyértelmû adat esetében a csatolt prospektusok.<br>
A jogorvoslati eljárásban tartott tárgyaláson közölte, hogy a Siemens Rt. által ajánlott készülék kedvezõbbnek való értékelésével nem azt kívánta kinyilvánítani, hogy a Siemens készülékei általában jobbak, mint a kérelmezõé, csak azt állapította meg, hogy a kiírásban közölt feltételeknek jobban megfelel a Siemens készüléke. Az értékelést azon törekvése jegyében végezte, hogy az egészségügyi ellátás terén a jelenlegi színvonal emelését szeretné elérni. Az adott beszerzést illetõen ez azt jelenti, hogy alacsonyabb sugárdózis mellett nagyobb felbonthatóságot vár a készüléktõl, de ezzel együtt azt is, hogy a munkaállomás gyorsan mûködõ, korszerû legyen.<br>
A tárgyaláson kérelmezõ vitatta, hogy a nyertes készülék alacsonyabb sugárdózis mellett nagyobb térfelbontó képességgel rendelkezne, mint az általa ajánlott. A térfelbontó képesség két jellemzõ paramétere a 0%-os és a 2%-os modulációs transzfer, ezen jellemzõk közül az alkalmazhatóság körében a 2%-os adatnak van nagyobb jelentõsége. Az õ készüléke ezen 2%-os modulációs transzfer adatát illetõen jobb a nyertesénél, a nyertesé a 0%-os transzfer adatra nézve jobb.<br>
Ajánlatkérõ a kérelmezõ ezen állítását nem vitatva fenntartotta értékelése helytállóságára vonatkozó nyilatkozatát. Közölte, hogy a készülékek ezen jellemzõje közötti kis eltérésbõl adódó elõnyöket kompenzálták, sõt a nyertes készülék javára változtatták a munkaállomás jóval kedvezõbb adottságai, nevezetesen:<br>
- a processzor újabb fejlesztésû, a kérelmezõkészülékének 512 MB kapacitásával szemben 1 GB kapacitású,<br>
- a kerámiadetektor újabb fejlesztésû a nyertes készülékben,<br>
- 360 fokos elfordulási szög alatt mérhetõ adatok száma a nyertes készülékkel 2 688 000, ami 1000 vetületnek felel meg (mért adatok száma: 2 688 000/csatornák száma: 2688). A kérelmezõ ajánlatában 2 × 972 vetület szerepel, ami 972 vetületnek felel meg a kétszeletes mód miatt.<br>
A harmadik részszempontnak a szervizszolgáltatás díja alszempont értékelésére nézve elõadta, hogy kérelmezõ a díjat 5000 beteg/évre adta meg, a három másik ajánlattevõ a betegek számától független díjat közölt. Az összehasonlítást a ténylegesen vizsgálni tervezett betegszámra vetítve végezte el, így hozta "közös nevezõre" az összehasonlítandó adatokat.<br>
A negyedik alszempontra azért kapott a nyertes 8,1 pontot a kérelmezõ 4,5 pontjával szemben, mert a nyertes 178 000 Ft/nap térítést, a kérelmezõ pedig 100 040 Ft/nap térítést ajánlott.<br>
Kérelmezõ vitatta, hogy kedvezõbb lenne ezen alszempontból a nyertes ajánlat, mert õ felsõ korlát nélkül ajánlotta a 100 000 Ft/nap térítési díjat, a nyertes viszont maximálta azt 2 250 000 Ft/év összegben.<br>
Ajánlatkérõ közölte, hogy a nyertessél a közbeszerzési szerzõdést 2002. január 24-én 11.00 órakor megkötötte, ugyanis az ideiglenes intézkedést elrendelõ határozatot fax-levél útján csak ugyanezen a napon 13.30-kor kapta meg.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban eddig keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A Döntõbizottság megvizsgálta ajánlatkérõ értékelését.<br>
Az orvosszakmai megfelelõség részszempontra a nyertes ajánlat 9 (súlyozva 450), a kérelmezõ 8 (súlyozva 400) pontot kapott.<br>
Az 1 pont különbség indokaira nézve a Döntõbizottság elfogadta az ajánlatkérõ által elõadottakat. Megállapította, hogy ezen részszempontból ajánlatkérõ értékelése helytállóan tükrözi a két készülék mûszaki jellemzõi között fennálló különbséget. Megállapította továbbá, hogy a készülék felbontóképességét illetõen a kérelmezõ javára fennálló kismértékû elõnyt kompenzálták, sõt a nyertes készülék javára billentették a munkaállomás jóval kedvezõbb tulajdonságai. Ezért a Döntõbizottság helytállónak ítélte meg ezen részszempont értékelését.<br>
Az ajánlati ár részszempont pontozását kérelmezõ nem vitatta.<br>
A harmadik részszempont körében ajánlatkérõ négy alszempontból értékelt.<br>
Kérelmezõ kifogásolta az alszempontok alkalmazását, álláspontja szerint a kiírásban nem közölt ajánlati elemeket értékelt ajánlatkérõ az alszempontok alatt.<br>
A Döntõbizottság nem adott helyt kérelmezõ ezen kifogásának. Ajánlatkérõ a kiírásban kérte valamennyi alszempontra nézve ajánlat adását, kérte az üzembehelyezési határidõ, a garanciális idõ, a szervizszolgáltatás díja, valamint a "visszafizetési séma" megadását.<br>
Ez utóbbi ajánlati elemre nézve ugyan észlelte a Döntõbizottság, hogy a fogalomkör nincs pontosan meghatározva, az ajánlatokból azonban megállapítható, hogy az ajánlattevõk megértették ajánlatkérõ elvárását, és ajánlatot tettek az üzemidõ-kiesés folytán keletkezõ kár megtérítésére.<br>
A Döntõbizottság tételesen megvizsgálta a harmadik részszempont alszempontjainak értékelését.<br>
Az elsõ alszempont az üzembehelyezési határidõ. Ajánlatkérõ egysávos értékelési módot alkalmazott, 40-44 nap közötti határidõre 10 pontot, 45-49 nap közöttire 8 pontot, 50-54 nap közöttire 6 pontot, 55-59 nap közöttire 4 pontot, 60 naptól pedig 2 pontot adott egységesen valamennyi ajánlatra.<br>
A nyertes 40 napra, a kérelmezõ 45 napra vállalta az ajánlott készülék üzembe helyezését. A nyertes 10 pontot, a kérelmezõ 8 pontot kapott. Ezek a pontszámok megegyeznek az adott sávban adható pontszámokkal, ezért a Döntõbizottság elfogadta az alszempont pontozását.<br>
A második alszempont a garanciális idõ. Szintén sávos értékelési módot alkalmazott ajánlatkérõ egységesen minden ajánlatra nézve. 12 hónap 4 pontot, 18 hónap 7 pontot, 24 hónap 10 pontot ért. A nyertes 18 hónapra, a kérelmezõ 12 hónapra tett ajánlatot. A nyertes 7 pontot, kérelmezõ 4 pontot kapott. Ezek a pontszámok megegyeznek az adott sávban adható pontszámokkal, ezért a Döntõbizottság elfogadta az alszempont pontozását.<br>
A harmadik alszempont a szervizszolgáltatás díja. Ajánlatkérõ a kérelmezõ által ajánlott díjat a gyakorlati ismeretei alapján 10 000 betegre számította át, és így hasonlította össze a többi ajánlattevõ által a betegszámtól függetlenül, tehát akár 10 000 betegre megadott díjakkal. A nyertes 9,6 pontot kapott a bruttó 22 250 000 Ft/év szervizszolgáltatási díjra, a kérelmezõ 6,7 pontot a 10 000 beteg/évre átszámított bruttó 31 497 500 Ft/év díjra. A pontszámok arányosan tükrözik a szolgáltatási díjak különbségét, ezért a Döntõbizottság az alszempont pontozását elfogadta.<br>
A negyedik alszempont a meghibásodás miatt kiesõ üzemidõre ajánlott kártérítés 250 év/munkanapra számítva: Ajánlatkérõ elõírta, hogy legalább 95%-os üzemidõt kell garantálni az ajánlattevõnek. A nyertes a 22 250 000 Ft szervizdíj max. 10%-át ajánlotta, ami 2 225 400 Ft-nak felel meg. 1% kiesés esetén 2% összegét fizet.<br>
A 22 250 000 Ft-nak a 2%-a 445 000 Ft. A 250 napnak az 1%-a 2,5 nap, erre jár a 445 000 Ft. Így az 1 napra esõ összeg 178 000 Ft.<br>
A kérelmezõ 100 000 Ft/nap térítést ajánlott meg.<br>
A nyertes 8,1 pontot, a kérelmezõ 4,5 pontot kapott.<br>
A Döntõbizottság nem fogadta el kérelmezõ érvelését, miszerint õ nem szabott meg felsõ határt a kártérítés összegére, ezért ajánlata kedvezõbb a nyertesénél. Az értékelésnél a kiesõ idõnek csak azt a mértékét indokolt alapul venni, ami egy új készüléknél a gyakorlatban felmerülhet. Ha a felsõ határ nélküli, akár két hónapos kiesésre kerülne sor, úgy a Ptk. rendelkezései értelmében a készüléket ki kell cserélni, mert az rendeltetésszerû használatra alkalmatlan. A korlátlan idõre ajánlott kártérítés tehát irreleváns.<br>
A Döntõbizottság megállapította, hogy a pontszámok arányban állnak a térítési díjak összegével, ezért az alszempont pontozását elfogadta.<br>
A Döntõbizottság megállapította, hogy ajánlatkérõ mindegyik részszempontból helytállóan értékelt, ezért a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2002. február 25.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>