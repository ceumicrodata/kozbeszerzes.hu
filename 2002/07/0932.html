<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0932)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.805/7/2001.<br>
<br>
Tárgy: a TRANS TEZOR Rt. jogorvoslati kérelme a Budapest Közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A TRANS TEZOR Pénzszállító és Szolgáltató Rt. (1089 Budapest, Vajda P. u. 12., a továbbiakban: kérelmezõ) kérelmét, melyet a Budapesti Közlekedési Rt. (1072 Budapest, Akácfa u. 15., a továbbiakban: ajánlatkérõ) "a BKV Rt. részére pénzszállítás, pénzfeldolgozás, értékcikkszállítás" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2001. október 31-én részvételi felhívást tett közzé a Közbeszerzési Értesítõ 44. számában elõminõsítési eljárás megindítására (7652/2001) a rendelkezõ részben írt tárgyban.<br>
A felhívás 9. pontja tartalmazta a résztvevõk pénzügyi, gazdasági és mûszaki alkalmassága igazolására kért adatokat és tényeket. Ezen belül a mûszaki alkalmasság igazolására a b) pontban ajánlatkérõ kikötötte többek között azt, hogy kötelezõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjában meghatározott (1998., 1999., 2000. évekre) vonatkozó referenciák referencialevelek formájában történõ csatolása, melybõl megállapítható (a szerzõdés nagyságrendje) az ellenszolgáltatás összege, a teljesítés ideje és a szerzõdéskötõ másik fél megnevezése. A felhívás 10. pontja tartalmazta a részvételre jelentkezõk alkalmassága elbírálásának szempontjait az a) pontban, míg a b) pont a jelentkezõnek a szerzõdés teljesítésére alkalmatlanná minõsítésének követelményeit tartalmazta. Ezek között ajánlatkérõ elõírta, hogy alkalmatlannak minõsül az a résztvevõ, aki nem rendelkezik az elmúlt 3 évben (1998., 1999., 2000.) évente minimum nettó 150 M Ft árbevételt eredményezõ pénz-, illetve értékszállításra vonatkozó legalább 3 db referenciával és minimum 60 cím/nap teljesítéssel. A felhívás 12. pontja tartalmazta az egyéb információkat, melynek utolsó fordulatában ajánlatkérõ elõírta, hogy a részvételi jelentkezéshez csatolni kell minimum 100 M Ft/káresemény értékû pénzszállításra vonatkozó felelõsségbiztosításról szóló biztosítási kötvénymásolatot, valamint az ajánlattevõ fél pénzfeldolgozó üzemének MNB minõsített engedélyét.<br>
A 2001. november 26-i határidõig a kérelmezõ és a Securicor Kft. nyújtotta be részvételi jelentkezését.<br>
Ajánlatkérõ e jelentkezõk alkalmasságát megvizsgálta és a 2001. december 6-i eredményhirdetésen kérelmezõt alkalmatlannak, a Securicor Kft. jelentkezési anyagát pedig érvénytelennek nyilvánította, így senkit nem kért fel további ajánlattételre.<br>
Kérelmezõ 2001. december 20-án jogorvoslati kérelmet nyújtott be a Döntõbizottsághoz. Ebben kérte a jogsértés megállapítását és ajánlatkérõ eljárást lezáró döntésének megsemmisítését. Kérelmét azzal indokolta, hogy ajánlatkérõ december 6-i keltezésû értesítése – melyet december 18-án kézbesítettek a számára – nem tartalmaz részletes tájékoztatást, így nem állapítható meg, hogy a három követelménybõl melyeket minõsíti ajánlatkérõ teljesítetlennek a jelentkezésében. Elõadta azt is, hogy az alkalmatlanná minõsítés indoka nem valós, hisz a jelentkezési anyaguk tartalmazza a pályázó forgalmáról tett nyilatkozatot (mely a becsatolt hiteles mérlegeken alapszik), ami igazolja, hogy az elõzõ 3 év mindegyikében a pályázónak a pénzszállítás árbevétele meghaladta a limitként megkövetelt 150 M Ft-ot. Az elõírt minimum 3 db referencialevéllel szemben 6 db referencialevelet csatoltak, és a minimum 60/cím/nap feltételt pedig szintén referenciaként szolgáló BKV Rt. egyedül is teljesítette, hisz átlagosan 82 cím/nap szállítás elvégzésérõl adott referencianyilatkozatot. Kérelmében azt is nyilatkozta, hogy 7 éve végzi ajánlatkérõnél a pénz- és értékszállítási feladatokat a megbízó legnagyobb megelégedésére.<br>
Ajánlatkérõ írásos észrevételében kérte a megalapozatlan jogorvoslati kérelem elutasítását. Ezt azzal indokolta, hogy a Közbeszerzési Értesítõben közzétett részvételi felhívás vonatkozó 10. b) pontjának 7. francia bekezdése meghatározta a részvételre jelentkezõk számára a referenciákra vonatkozó igazolások tartalmi feltételeit. Ezen túlmenõen a kérelmezõ referencialeveleiben az 1998. évre vonatkozó összérték 139 696 000 Ft, ami nem éri el a minimum 150 M Ft-os értéket. Azt is nyilatkozta, hogy a kérelmezõ által benyújtott jelentkezésben a pénzszállítás lebonyolításához szükséges 7 db gépjármû közül 1 db jármûre vonatkozó felelõsségbiztosítást igazolt. A részvételi felhívás 12. pont 6. francia bekezdésében ajánlatkérõ meghatározta, hogy a részvételi jelentkezéshez csatolni kell minimum 100 M Ft/káresemény értékû pénzszállításra vonatkozó felelõsségbiztosítást, ezzel szemben a kérelmezõ biztosítási kötvény másolatában összesen 125 M Ft/káresemény/évre vonatkozó kártérítési felsõ határ van megjelölve. Közölte azt is, hogy az alkalmatlanná minõsítés csak a hiányos referencia miatt lett kimondva, mivel a közbeszerzésekrõl szóló – többször módosított – 1995. évi XL. törvény (a továbbiakban: Kbt.) szerint egy érvénytelenségi ok is elegendõ az alkalmatlanná, vagy eredménytelenné nyilvánításhoz.<br>
Az ügyben érdekelt Securicor Kft. írásos észrevételében azt nyilatkozta, hogy a cégük részvételi jelentkezését szintén érvénytelenítette ajánlatkérõ, mely döntéssel nem értenek egyet.<br>
Mivel a felek tárgyalás tartását nem kérték, ezért a Döntõbizottság a rendelkezésére álló iratok, dokumentumok és írásos nyilatkozatok alapján állapította meg, hogy a jogorvoslati kérelem megalapozatlan az alábbiak miatt:<br>
A kérelmezõ elõminõsítési anyagát megvizsgálva a Döntõbizottság megállapította, hogy abban fellelhetõ az 1998-ra vonatkozó 6 db referencialevélbõl kétséget kizáróan bizonyított, hogy azok összesített értéke 139 696 000 Ft, azaz nem éri el a követelményként megállapított minimum 150 M Ft-os szintet, így nem felel meg az ajánlatkérõ részvételi felhívásának 11. b) pontjában közölteknek.<br>
A Döntõbizottság – ajánlatkérõhöz hasonlóan – nem tudta figyelembe venni kérelmezõ elõminõsítési anyagának 6. oldalán közölt 1998. évi pénzfeldolgozásra és -szállításra vonatkozó (150 225 000 Ft forgalmat tartalmazó) saját nyilatkozatát, mert az nem felelt meg a referencialevelekkel kapcsolatosan megkövetelt tartalmi elõírásoknak.<br>
A fent leírt indokok alapján a Döntõbizottság megállapította, hogy ajánlatkérõ jogszerûen mondta ki a kérelmezõ ajánlattételre alkalmatlanná minõsítését, és ennek alapján, valamint arra tekintettel, hogy a másik részvételre jelentkezõ anyaga érvénytelen volt, jogszerûen döntött úgy ajánlatkérõ, hogy a két jelentkezõt nem hívja fel további ajánlattételre.<br>
A Döntõbizottság azt is megállapította, hogy ajánlatkérõ a tájékoztatót a két szakaszból álló eljárás részvételi szakaszának eredményérõl elkészítette, azt az érintettek részére kézbesítette. Megállapította azt is a Döntõbizottság, hogy a tájékoztatóban a kérelmezõ alkalmatlanná minõsítésének indokát ajánlatkérõ helytállóan állapította meg, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan jogorvoslati kérelmet elutasította.<br>
A bírósági jogorvoslat lehetõségét a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 10.<br>
<br>
Dr. Bíró László s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>