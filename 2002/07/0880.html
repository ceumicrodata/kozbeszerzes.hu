<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0880)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.751/14/2001.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Miniszterelnökség Közbeszerzési és Gazdasági Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2–4., képviseli: dr. Cziffra Csaba jogtanácsos, továbbiakban: ajánlatkérõ) "alkatrészellátás biztosítása VW, Audi, Skoda és Seat típusú gépkocsikhoz" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B.</a> § (1) bekezdését.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. november 23-án tájékoztatta a Döntõbizottság elnökét arról, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján hirdetmény közzététele nélküli tárgyalásos eljárást kíván lefolytatni a rendelkezõ részben megjelölt tárgyban.<br>
Az eljárásfajta választását azzal indokolta, hogy a Porsche Hungária Kft.-vel kötött megállapodás alapján ajánlatkérõ márkaszerviz-szolgáltatást végez a központosított közbeszerzés hatálya alá tartozó intézmények által vásárolt VW, Audi és Skoda gyártmányú gépkocsik tekintetében. Ebben a megállapodásban a Porsche Hungária Kft. kötelezõ érvénnyel elõírta, hogy a szerviztevékenység során csak eredeti márkaalkatrészek használhatók fel. A magyarországi márkaszervizek eredeti gyári alkatrészekkel történõ ellátására pedig az általa mellékelt nyilatkozata alapján egyedül a Parts Center Budapest Kft. jogosult.<br>
A Parts Center Budapest Kft. nyilatkozata szerint a Porsche Hungária Kereskedelmi Kft. által forgalmazott gépkocsimárkák tekintetében a márkaszerviz-szolgáltatás végzésére feljogosított szervezetek egyedül cégüktõl jogosultak a gyártótól közvetlenül származó alkatrészek beszerzésére.<br>
Ajánlatkérõ megküldte ajánlati felhívását is. Ebben ajánlatkérõ azt a tájékoztatást adta, hogy nem igényli az írásbeli ajánlattételt, beadandó iratokként a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdése szerinti nyilatkozatokat és igazolásokat kéri.<br>
Az ajánlatkérõ a beszerzés tárgyát képezõ alkatrészek típusát, mennyiségét konkrétan nem jelölte meg.<br>
A résztvevõk pénzügyi, gazdasági és mûszaki alkalmassága igazolására – a felhívás 10. pontjában – a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdései szerinti nyilatkozatokat, igazolásokat kérte.<br>
Felhívásának a részvételre jelentkezõk alkalmassága elbírálásának szempontjaira vonatkozó 11. és a részvételre jelentkezõnek a szerzõdés teljesítésére alkalmatlanná minõsítésének szempontjaira vonatkozó 12. pontját kitöltetlenül hagyta. A teljesítés határidejét 2004. december 31-ig, folyamatosan határozta meg ajánlatkérõ.<br>
Megjelölte, hogy az elsõ tárgyalás idõpontja 2001. december 4. 14.00 óra, és a tárgyalást követõen kerül sor az eredmény kihirdetésére. Az ajánlat elbírálásának szempontjaként a 13. pontban a legalacsonyabb összegû ellenszolgáltatást jelölte meg.<br>
A Döntõbizottság elnöke 2001. november 28-án jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint az ajánlatkérõ által elõadottakból, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása nem állapítható meg egyértelmûen. Indítványozta, hogy a Döntõbizottság vizsgálja meg az eljárás jogalapját és az ajánlati felhívás jogszerûségét.<br>
A Döntõbizottság D.751/3/2001. sz. 2001. november 28-án kelt határozatában hivatalból ideiglenes intézkedésként az ajánlatkérõ közbeszerzési eljárást felfüggesztette.<br>
Ajánlatkérõ írásbeli észrevételében és tárgyaláson tett nyilatkozatában kérte a jogorvoslati kezdeményezés elutasítását.<br>
Elõadta, hogy ajánlatkérõ Gépjármû Fenntartási és Üzemeltetési Fõosztályát már korábban feljogosította a Porsche Hungária Kft. márkaszerviz-szolgáltatás végzésére a központosított közbeszerzési kötelezettség alá tartozó intézmények által vásárolt VW, Audi és Skoda gyártmányú gépkocsik tekintetében. Erre vonatkozóan több megállapodást is kötöttek, az 1999. október 5-én kötött megállapodás értelmében még maga a Porsche Hungária Kft. biztosította ajánlatkérõ részére az alkatrészellátást és elõírta, hogy kizárólag a tõle vásárolt eredeti gyári alkatrészekkel végezheti a márkaszerviz-tevékenységet.<br>
A Porsche Hungária Kft. a 2001. április 3-án kelt levelében tájékoztatta ajánlatkérõt arról, hogy: "2001. április 1-jétõl a márkakereskedések és szervizek részére a Parts Center Budapest Kft. szállítja a márkaalkatrészeket és tartozékokat. Valamennyi szállítási szerzõdésben a Parts Center Budapest Kft. lép a Porsche Hungária Kft. helyébe és változatlan feltételekkel teljesíti azokat." Ajánlatkérõ a Porsche Hungária Kft. módosítási kérelmét elfogadta.<br>
A Porsche Hungária Kft. az alábbiakról is tájékoztatta ajánlatkérõt: "a Porsche Hungária Kereskedelemi Kft. képviselõje kijelentem, hogy társaságunk az általa forgalmazott gépkocsimárkák tekintetében az alkatrészimport és a márkakereskedõk eredeti alkatrésszel és tartozékokkal történõ ellátásának jogát kizárólagosan a Parts Center Budapest Kereskedelmi Kft.-re ruházta át. E tevékenység végzésére a Parts Center Budapest Kereskedelmi Kft.-n kívül más cég nem jogosult."<br>
Ajánlatkérõ és a Porsche Hungária Kft. között 1999. október 5. napján kötött megállapodás 2001. december 31. napjával lejárt, a felek 2001. december 20-án újabb márkaszerviz-szolgáltatásra feljogosító megállapodást kötöttek. A megállapodás 3. pontjában az alábbiak kerültek kikötésre: "a szerviz- és javítási tevékenységhez szükséges alkatrészellátást a POHU 100%-os tulajdonában lévõ, a magyarországi márkaszervizek eredeti márkaalkatrészekkel történõ ellátására létrehozott Parts Center Budapest Kft. biztosítja, a nagyfogyasztók részére meghatározott, azaz a POHU központi szervizében alkalmazott kiskereskedelmi árhoz viszonyított 15%-os kedvezménnyel."<br>
A szerzõdés 6. pontja értelmében ajánlatkérõ köteles a szerviztevékenysége során kizárólag eredeti márkaalkatrészeket felhasználni. Ez a megállapodás 2002. január 1-jén lépett hatályba, és határozatlan idõtartamra szól.<br>
Ajánlatkérõ álláspontja szerint ezen dokumentumok alapján megállapítható, hogy a beszerzés tárgyát képezõ alkatrészeket kizárólagosan a Parts Center Budapest Kft.-tõl szerezheti be, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján jogszerûen indította meg a közbeszerzési eljárást.<br>
Elõadta, hogy valóban nem igényelte az írásbeli ajánlattételt, illetõleg pontosan nem határozta meg a beszerzendõ alkatrészek típusát, mennyiségét. Ezt azzal indokolta, hogy nem állapítható meg elõre pontosan, hogy milyen mennyiségben, milyen fajta alkatrészekre lesz elõreláthatólag szüksége, mivel a meghibásodások, káresemények bekövetkezése bizonytalan. Ismertette a kialakult eddigi gyakorlatot, amely szerint az összes alkatrész nagykereskedelmi lista ára az irányadó, és ebbõl kap az ajánlatkérõ 15%-os kedvezményt, így erre tekintettel szükségtelen külön írásbeli ajánlattétel.<br>
A felek közötti elszámolás pedig a ténylegesen a javításokhoz, szervizeléshez felhasznált alkatrészekre vonatkozik. Hivatkozott arra, hogy valóban nem jelölte meg az ajánlattevõ alkalmassága elbírálásának szempontját, illetve alkalmatlanná minõsítõ körülményeket, tényeket. Álláspontja szerint ez a konkrét esetben az ajánlattevõ személyére tekintettel szükségtelen, illetve ezt pótolják a Kbt. általános rendelkezései a kötelezõen becsatolandó igazolások, nyilatkozatok. Ennek alapján megítélhetõ ajánlattevõ alkalmassága.<br>
A Döntõbizottság jelen jogorvoslati ügyben – figyelemmel a jogorvoslati kezdeményezõ iratra – kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak-e, továbbá ajánlatkérõ ajánlati felhívása jogszerû volt-e.<br>
A Döntõbizottság elsõsorban azt vizsgálta, hogy fennállnak-e a hirdetmény közzététele nélküli tárgyalásos közbeszerzési eljárás lefolytatásának törvényi feltételei.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint "Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki- technikai sajátosságok, mûvészeti szempontok, vagy kizárólagos jogok védelme miatt kizárólag egy meghatározott személy képes teljesíteni."<br>
A Döntõbizottság álláspontja szerint – az alábbi indokok alapján megállapítható azon kizárólagos jog, amely miatt kizárólag az ajánlattételre felkért cég képes a teljesítésre.<br>
Az ajánlatkérõ és a Porsche Hungária Kereskedelmi Kft. között megkötött márkaszerviz-szolgáltatásra feljogosító megállapodás alapján – mind az 1999. október 5-i, mind a jelenleg hatályos 2001. december 20-i – megállapítható, hogy ajánlatkérõ kizárólag eredeti gyári alkatrészekkel végezheti a márkaszerviz-szolgáltatást.<br>
Ezen megállapodásokból, továbbá a Porsche Hungária Kereskedelmi Kft. által 2001. április 3-án tett – fentiekben idézett – nyilatkozatból megállapítható, hogy eredeti alkatrészekkel és tartozékokkal történõ ellátás joga kizárólagosan a Parts Hungária Kereskedelmi Kft.-re szállt át. Így e két okiratból a Döntõbizottság álláspontja szerint levonható az a következtetés, hogy fennállnak a Kbt. fentiekben idézett 70. § (1) bekezdés b) pontjában hivatkozott feltételek, amely szerint kizárólag egy meghatározott személy képes a teljesítésre.<br>
A Döntõbizottság másodsorban az ajánlati felhívás jogszerûségét vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(3) bekezdése szerint a tárgyalásos eljárásban a nyílt közbeszerzési eljárás szabályai az irányadóak, a Kbt. 71. § (4)–(6) bekezdésében, valamint a Kbt. 71/A. § és a 71/B. §-aiban meghatározott eltérésekkel. A hirdetmény közzététele nélküli tárgyalásos eljárás ajánlati felhívásával kapcsolatban a követelményeket a Kbt. 71. § (4) bekezdése, a Kbt. 71/B. § (1) bekezdése és a 9. számú melléklet határozza meg.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdése szerint az ajánlati felhívásnak legalább a következõ adatokat kell tartalmaznia:<br>
"a) az ajánlatkérõ nevét, címét, telefon- és telefaxszámát;<br>
b) szükség esetén a dokumentáció beszerzési helyét, megkérésének határidejét és pénzügyi feltételeit;<br>
c) a beadandó iratok megjelölését;<br>
d) az ajánlatkérõ pénzügyi ellenszolgáltatásának feltételeit;<br>
e) a 34. § (3) bekezdésében foglaltakat, ha azok a részvételi felhívásban nem szerepeltek;<br>
f) az eljárás lefolytatásának menetét és az ajánlatkérõ által elõírt különös szabályait;<br>
g) az elsõ tárgyalás idõpontját."<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint az ajánlati felhívásnak továbbá tartalmaznia kell: a tárgyalásos eljárás Kbt. 70. § szerinti jogcímét, azt, hogy az ajánlatkérõ igényli-e az írásbeli ajánlattételt, és ha az ajánlatkérõ az összességében legelõnyösebb ajánlatot kívánja választani a Kbt. 34. § (3) bekezdésében foglaltakat, valamint a 9. számú mellékletbõl az alábbi adatokat:<br>
– a szerzõdés meghatározása, aminek megkötése érdekében tárgyalni kívánnak,<br>
– a beszerzés tárgya és mennyisége,<br>
– a teljesítés helye,<br>
– annak meghatározása, hogy az ajánlattevõ a beszerzés tárgyának egy részére tehet-e ajánlatot,<br>
– a teljesítés határideje, vagy a szerzõdés idõtartama,<br>
– a résztvevõk pénzügyi, gazdasági és mûszaki alkalmasságára kért adatok és tények,<br>
– a részvételre jelentkezõk alkalmassága elbírálásának szempontjai,<br>
– a részvételre jelentkezõnek a szerzõdés teljesítésére alkalmatlanná minõsítésének szempontjai,<br>
– az ajánlatok elbírálásának szempontja,<br>
– annak meghatározása, hogy lehet-e többváltozatú ajánlatot tenni.<br>
A Döntõbizottság a konkrét ügyben nem állapított meg jogsértést a beszerzés tárgya és mennyisége tekintetében.<br>
A beszerzés tárgya vonatkozásában a dokumentumok alapján és ajánlatkérõ nyilatkozatából egyértelmûen megállapítható volt, hogy minden gépkocsitípushoz tartozó minden szükséges alkatrész vonatkozásában a szerzõdésben állapítják meg azok árát. Így a tárgy vonatkozásában indokolatlan minden gépkocsitípus összes alkatrészének felsorolása az ajánlati felhívásban.<br>
Ugyanakkor a mennyiség vonatkozásában elfogadható az, hogy az elõre pontosan nem látható káresemények, meghibásodások alakítják a konkrétan beszerzendõ mennyiséget.<br>
A Döntõbizottság a Kbt. fenti rendelkezéseit összevetette ajánlatkérõ ajánlati felhívásával, és megállapította, hogy ajánlatkérõ a 9. számú mellékletben kötelezõ tartalmi elemként elõírtak közül a résztvevõk pénzügyi, gazdasági és mûszaki alkalmasságára kért adatokat és tényeket nem a Kbt. elõírásainak megfelelõen határozta meg. A Kbt. 71. § (3) bekezdése értelmében tárgyalásos eljárásban is irányadóak a nyílt közbeszerzési eljárás szabályai. A Kbt. 44. § (1) és (2) bekezdése értelmében ajánlatkérõ az e szakaszokban meghatározottak alapján köteles megállapítani a pénzügyi és gazdasági alkalmasság igazolására kért adatokat és tényeket. Ezzel szemben ajánlatkérõ az ajánlati felhívás 10. pontjában a Kbt. 46. § (4)–(6) bekezdések szerinti nyilatkozatokat és igazolásokat kérte. Így megállapította a Döntõbizottság a jogsértést.<br>
A Döntõbizottság megállapította, hogy ajánlatkérõ felhívásában egyáltalán nem határozta meg – a 9. számú melléklet kötelezõ elõírása ellenére – a részvételre jelentkezõk alkalmassága elbírálásának szempontjait, továbbá a részvételre jelentkezõnek a szerzõdés teljesítésére alkalmatlanná minõsítésének szempontjait. Ez a mulasztása jogsértõ ajánlatkérõnél.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ban meghatározott hatáskörében eljárva a fenti indokokra tekintettel a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 71/B. § (1) bekezdését.<br>
A Döntõbizottság az ügy jellegére és arra figyelemmel, hogy kizárólag egy meghatározott személy képes a teljesítésre, a jogsértés megállapításán kívül nem ítélte indokoltnak további jogkövetkezmények alkalmazását.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 7.<br>
<br>
Dr. Nagy Gizella s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>