<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0829)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.689/12/2001.<br>
<br>
Tárgy: a Robohardware Kft. I. sz. kérelmezõ és a MÁV Informatika Kft. II. sz. kérelmezõ jogorvoslati kérelme Budapest Fõváros XIX. Kerület, Kispest Polgármesteri Hivatala ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Robohardware Elektronikai és Szolgáltató Kft. (1082 Budapest, Üllõi u. 66/A., továbbiakban: kérelmezõ I.) és a MÁV Informatika Kereskedelmi, Szolgáltató és Tanácsadó Kft. (1012 Budapest, Krisztina krt. 37/A., továbbiakban kérelmezõ II.) kérelmezõk kérelmei alapján indult jogorvoslati eljárásban, melyet a Budapest Fõváros XIX. Kerület, Kispest Polgármesteri Hivatala (1195 Budapest, Városház tér. 18., továbbiakban: ajánlatkérõ) "rendszerszoftverek, hardver eszközök beszerzése" tárgyú közbeszerzési eljárása ellen nyújtott be, a kérelmezõ II. kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésére tekintettel a Kbt. 53. § (2) bekezdését, és ezért a Döntõbizottság az ajánlatkérõ eljárást lezáró döntését megsemmisíti.<br>
A Döntõbizottság a kérelmezõ I. jogorvoslati kérelmét elutasítja.<br>
A Döntõbizottság kötelezi ajánlatkérõt, hogy a kérelmezõ II. részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg. Kérelmezõ I. az eljárással felmerült költségeit maga viseli.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai alapján az alábbi tényállást állapította meg.<br>
Ajánlatkérõ 2001. szeptember 5. napján a Közbeszerzési Értesítõ (K. É.) 36. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ az ajánlati felhívás 16. "Egyéb információk" pontjának 4. és 5. francia bekezdésében az alábbiakat írta elõ:<br>
"– Az ajánlattevõnek az ajánlatban meg kell jelölnie a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b), c) pontjaiban foglaltakat, az ajánlatkérõ az alvállalkozó fogalmát a Kbt. 10. § q) pontja alapján értelmezi.<br>
– Az ajánlati felhívásban nem szabályozott kérdésekben a Kbt. elõírásainak megfelelõen kell eljárni."<br>
Ajánlattételi határidõre, 2001. október 1. napján kérelmezõk, Kventa Kft., Radiant Rt., KFKI Direkt Kft., Nádor Rendszerház Kft., Selectrade Computer Kft., Megatrend 2000 Kft. nyújtott be ajánlatot. Az ajánlatok beérkezését követõen ajánlatkérõ az ajánlatokat megvizsgálta, majd 2001. október  24. napján nyilvánosan kihirdette az eljárás eredményét. A beérkezett ajánlatok közül 5 ajánlatot érvénytelennek minõsített, 1 ajánlatot kizárt az eljárás további szakaszából, a két érvényes ajánlat értékelése alapján nyertesnek a Kventa Kft. ajánlattevõt hirdette ki, második helyezettet nem hirdetett.<br>
A Robohardware Kft. I. számú ajánlattevõ ajánlatát azzal az indokkal minõsítette érvénytelennek ajánlatkérõ, hogy egyrészt az ajánlat nem tartalmaz a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerinti kifejezett nyilatkozatot a felhívás feltételeire, másrészt nem jelölte meg a Kbt. 43. § (2) bekezdés a), b), c) pontjaiban foglaltakat.<br>
A MÁV Informatika Kft. II. sz. kérelmezõ ajánlatának érvénytelenné minõsítése indoka az volt, hogy az ajánlatban nem kerül megjelölésre a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b), c) pontjaiban foglaltak.<br>
Kérelmezõ I. 2001. október  31. napján nyújtott be jogorvoslati kérelmet a Döntõbizottsághoz. Sérelmezte ajánlatkérõ eljárást lezáró döntését, amely szerint érvénytelen ajánlatot tett a meghatározott okok miatt. Álláspontja szerint az ajánlatkérõ által megjelölt okok nem eredményezhetik ajánlata érvénytelenségét. Egyrészt ajánlatkérõ azt írta elõ, hogy meg kell jelölni az ajánlatban azt a részt, amellyel összefüggésben az ajánlattevõ harmadik személlyel szerzõdést köt, illetve a 10%-ot meghaladóan igénybe venni kívánt alvállalkozókat és a teljesítésbe 10%-ot meghaladó mértékben részt vevõ szervezeteket, azonban kifejezetten nem írta elõ, hogy a nemleges igénybevétel esetén is külön nyilatkozni kell, a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésében foglaltakból nem következik, hogyha ajánlattevõ nem kíván alvállalkozót igénybe venni, akkor arra nyilatkozni kell. Másrészt az ajánlata álláspontja szerint megfelelõen tartalmazza a Kbt. 43. § (1) bekezdésben foglaltak szerint a kifejezett nyilatkozatot a felhívás feltételeire, a szerzõdés feltételeire és az ellenszolgáltatás összegére.<br>
Álláspontja, hogy ajánlatkérõ jogsértõen állapította meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az érvénytelenséget és zárta ki az eljárás további szakaszából.<br>
Kérte a Döntõbizottságot, hogy semmisítse meg ajánlatkérõ eljárást lezáró döntését, rendelje el az ajánlatok újbóli értékelését, kötelezze ajánlatkérõt az eljárási díj és költségek viselésére. Ideiglenes intézkedésként a szerzõdés megkötésének megtiltását kérte.<br>
Kérelmezõ II. – 2001. november 8. napján postára adott – 2001. november 9. napján érkezett kérelmével jogorvoslati eljárást kezdeményezett a Döntõbizottságnál. Sérelmezte ajánlatkérõ eljárást lezáró döntését, mellyel ajánlatát érvénytelennek minõsítették, arra hivatkozással, hogy az ajánlat nem tartalmazza a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b), c) pontjaiban foglaltak megjelölését. Álláspontja szerint a Kbt. 43. § (2) bekezdésében foglaltakat csak annak fennállta esetén kell megjelölni, ajánlatkérõ kifejezett elõírása nélkül a törvény fent hivatkozott 43. § (2) bekezdését nem lehet úgy értelmezni, hogy nemleges esetben is kötelezõ a nyilatkozattétel.<br>
A fentiek álláspontja szerint ajánlatkérõ jogsértõ módon állapította meg a megjelölt ok alapján ajánlatuk érvénytelenségét, és zárta ki az eljárás további szakaszában való részvételbõl. Kérte a Döntõbizottságot, hogy semmisítse meg ajánlatkérõ eljárást lezáró döntését, állapítsa meg a jogsértés megtörténtét, kötelezze ajánlatkérõt az eljárási díj és a költségek viselésére. Ideiglenes intézkedésként a szerzõdés megkötésének megtiltását kérte.<br>
Ajánlatkérõ észrevételében kérte a megalapozatlan kérelmek elutasítását. Álláspontja szerint mindkét kérelmezõnek téves a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése és ennek alapján a felhívásban foglaltak értelmezésével kapcsolatban kifejtett elõadása.<br>
Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját úgy értelmezi, hogy amit ajánlatkérõ a felhívásban (16. pont 4. francia bekezdés) megjelölni kért, Kbt. 43. § (2) bekezdés a), b), c) foglaltakat, úgy kell érteni, hogy nyilatkozatot nemcsak pozitív, hanem negatív értelemben is meg kell adni mint tartalmi elemét az ajánlatnak.<br>
Kérelmezõk ajánlata nem tartalmazott sem pozitív, sem negatív nyilatkozatot, így az ajánlatok nem felelnek meg a felhívásban foglaltaknak, tehát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenség megállapításának van helye.<br>
A kérelmezõ I. vonatkozásában további érvénytelenségi ok volt, hogy ajánlata nem tartalmaz kifejezett nyilatkozatot a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint a felhívás feltételeire. Ajánlatkérõ álláspontja, hogy téves a kérelmezõ I. elõadása, mivel a törvény egyértelmûen konkrét nyilatkozat adását várja el, így álláspontja az, hogy kifejezett nyilatkozatot kell adni arra; hogy ajánlattevõ elfogadja a felhívásban foglalt feltételeket, és azt magára nézve kötelezõnek fogadja el. Kérelmezõ I. ajánlatában ilyen konkrét nyilatkozat nem szerepelt, így ezen érvénytelenségi ok is helytálló, ajánlatkérõ jogszerûen járt el az érvénytelenség megállapításánál és jogszerûen nem értékelte az érvénytelen ajánlatokat.<br>
A Döntõbizottság 2001. november 5. napján ideiglenes intézkedéssel élt és a D.689/3/2001 sz. alatt meghozott határozattal az eljárást lezáró szerzõdés megkötését megtiltotta.<br>
A Döntõbizottság megállapította, hogy a kérelmezõ II. jogorvoslati kérelme alapos ajánlata érvénytelenségének jogszerûtlen megállapítása körében, kérelmezõ I. jogorvoslati kérelme ajánlata érvényességének megállapítása iránt alaptalan az alábbiak szerint:<br>
A döntõbizottság elsõdlegesen megvizsgálta, hogy jogszerûen alapította-e ajánlatkérõ a kérelmezõk érvénytelenségét arra, hogy az ajánlatokban nem kerültek megjelölésre a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b), c) pontjában foglaltak.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése elõírja, hogy az ajánlatban – ha ezt az ajánlatkérõ az ajánlati felhívásban elõírta – meg kell jelölni<br>
a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg<br>
b) az ajánlattevõ által a közbeszerzés értékének tíz százalékát meghaladó mértékben igénybe venni kívánt alvállalkozókat, illetõleg<br>
c) a teljesítésben egyébként – a közbeszerzés értékének tíz százalékát meghaladó mértékben – részt vevõ szervezeteket (személyeket).<br>
Ajánlatkérõ a fent idézett elõírást az ajánlati felhívás részévé tette, akként hogy a 16. pont 4. francia bekezdésében elõírta, hogy az ajánlatban meg kell jelölni a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b), c) pontjaiban foglaltakat.<br>
A törvény a Kbt. fent hivatkozott 43. § (2) bekezdésével az ajánlatkérõnek széles választási lehetõséget biztosít arra, hogy az ajánlattevõ által igénybe venni kívánt közremûködõk (legyen az alvállalkozó, egyéb teljesítésbe bevont szervezet) megnevezését milyen körben, milyen feltételekkel követeli meg.<br>
Azt, hogy a fent részletezett bejelentési kötelezettségnek ajánlattevõknek milyen módon kell eleget tenniük ajánlatkérõnek a felhívásban kell meghatároznia.<br>
A bejelentendõ adatok és személyek ajánlatkérõ általi megismerésének indoka, hogy pontos képet alkothasson arról, hogy ajánlattevõvel kötendõ szerzõdés teljesítésében milyen közremûködõk vesznek rész és milyen arányban ajánlattevõn kívül.<br>
A fent ismertetettek alapján a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerinti és ajánlatkérõ által a felhívás részévé tett bejelentési kötelezettség akkor áll fenn, ha az ajánlattevõ a teljesítés során igénybe kíván venni közremûködõket, amennyiben nem, úgy erre vonatkozóan bejelentési kötelezettség sem terhelheti. Önmagában a törvény rendelkezése alapján bejelentési kötelezettség csak igénybevétel esetén áll fenn. Ajánlatkérõ a felhívásban a törvény 43. § (2) bekezdésében foglaltakat megismételve írta elõ a bejelentési kötelezettség megtételét, tehát azt várta el, hogy ajánlattevõk jelöljék meg a 10%-ot meghaladó mértékben igénybe venni szándékozott alvállalkozókat, egyéb közremûködõ szervezetet, a közbeszerzés azon részét, amellyel összefüggésben harmadik személlyel szerzõdést kíván kötni, egyéb elvárást, igényt, követelményt az ajánlati felhívása nem tartalmazott azon esetre, ha ajánlattevõ nem vesz igénybe a teljesítés során közremûködõt.<br>
A Döntõbizottság osztotta a kérelmezõk azon álláspontját, hogy az ajánlatkérõ által elõírt <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése körébe tartozó bejelentési kötelezettség arra az esetre vonatkozik, ha ajánlattevõ vonatkozásában azok fennállnak. Azok az ajánlattevõk, akik nem vesznek igénybe közremûködõket, nem is tudják megjelölni a Kbt. 43. § (2) bekezdésben foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészíteni.<br>
Ajánlatkérõ nem írta elõ, hogy amennyiben alvállalkozó igénybevételére nem kerül sor, úgy azon tényre vonatkozóan ajánlattevõknek nyilatkozatot kell csatolni, ugyanis csak ezen esetben lett volna ajánlatkérõnek jogszerûen lehetõsége arra, hogy az alvállalkozókat igénybe nem vevõ ajánlattevõk ajánlatát érvénytelennek minõsítse a 43. § (2) bekezdés a), b), c) pontjában foglaltakra vonatkozó negatív megjelölés hiánya okán. A fentiek alapján tehát azon ajánlattevõk esetén, akik nem vesznek igénybe alvállalkozót, egyéb közremûködõt (10% felett) a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésében foglaltakra vonatkozó megjelölés hiányára nem lehet érvénytelenséget alapítani, hiszen a bejelentési kötelezettség csak igénybevétel esetére ír elõ kötelezettséget és ajánlatkérõ nem írt elõ a felhívásban további (pl. negatív nyilatkozat megtételétre vonatkozó) követelményt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján azt az ajánlatot lehet érvénytelennek nyilvánítani, amely nem felelt meg az ajánlati felhívásban, illetve a dokumentációban meghatározott feltételeknek.<br>
Az alvállalkozókat igénybe nem vevõ ajánlattevõk ajánlata – ajánlatkérõnek a nemleges igénybevételre vonatkozó külön elõírása hiányában – a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésében foglaltak megjelölése nélkül is megfelel a felhívás feltételeinek. Sem a Kbt., sem ajánlatkérõ felhívása nem tartalmazott elõírást arra, hogyan kell eljárni akkor, ha ajánlattevõ nem vesz igénybe közremûködõt, illetõleg, hogy ezen esetben is nyilatkozási kötelezettség állna fenn.<br>
A kérelmezõ I. vonatkozásában a fent részletezetteken túl további érvénytelenségi okként került megjelölésre, nevezetesen, hogy ajánlata nem tartalmaz kifejezett nyilatkozatot a felhívás feltételeire a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint.<br>
A Döntõbizottság megvizsgálta ezen érvénytelenségi ok jogszerûségét és az alábbiakat állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Kérelmezõ ajánlatában nem szerepelt olyan nyilatkozat, amely kifejezetten a felhívás feltételeire vonatkozó nyilatkozatot tartalmazott volna. A kérelmezõ által hivatkozottak, miszerint az ajánlata több ponton is tartalmaz nyilatkozatot a felhívás feltételeire, nem tekinthetõ olyan nyilatkozatnak, amely megfelel a fenti követelménynek. A törvény elõírása egyértelmûen konkrét, kifejezett nyilatkozat megtételét írja elõ. A Döntõbizottság ezen kérdésben osztotta ajánlatkérõ azon álláspontját, hogy az ajánlatban szerepelnie kell külön nyilatkozatnak a felhívás feltételeinek elfogadásáról. Ajánlatkérõ tehát jogszerûen állapította meg, hogy a kérelmezõ I. ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, a Kbt. 43. § (1) bekezdésben kért kifejezett nyilatkozat a felhívás feltételeire hiánya miatt érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 52–53.</a> §-ai írják elõ, hogy ajánlatkérõnek meg kell vizsgálni az ajánlatokat a döntést követõen azok érvényessége tekintetében, továbbá azt, hogy mely körülmények vezethetnek érvénytelenséghez, s az érvénytelenség megállapítása milyen következményekkel jár ajánlattevõk ajánlatára. A törvény az alábbi szabályokat tartalmazza erre vonatkozóan:<br>
"52. § (1) Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
53. § (1) Az ajánlatkérõnek ki kell zárnia az eljárásból azt az ajánlattevõt, aki<br>
a) a 46. §-ban foglaltak ellenére nyújtotta be ajánlatát;<br>
b) részérõl a kizáró ok az eljárás alatt következett be;<br>
c) hamis adatot szolgáltatott.<br>
(2) Az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak."<br>
A fent ismertetettek szerint amennyiben az ajánlat bármely, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésében meghatározott hiányosságban szenved, az az ajánlat érvénytelenségét eredményezi, tehát egyetlenegy jogszerûen megállapítható érvénytelenségi ok is ahhoz vezet, hogy az ajánlat nem vehet részt az eljárás további szakaszában, nem értékelhetõ.<br>
Ajánlatkérõ a kérelmezõ I. vonatkozásában 2 db érvénytelenségi ok alapján állapította meg az érvénytelenséget, amely közül a fentiek szerint az <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglalt nyilatkozat hiánya okán a kérelmezõ I. ajánlata nem felel meg a felhívás feltételeinek, és így ajánlatkérõ jogszerûen döntött az ajánlat érvénytelenségérõl és zárta ki az eljárás további szakaszában való részvételbõl kérelmezõ I.-et. Miután ajánlatkérõ döntése az érvénytelenség vonatkozásában jogszerû volt, kérelmezõ I. kérelmét a Döntõbizottság elutasította.<br>
Kérelmezõ II. vonatkozásában ajánlatkérõ egy érvénytelenségi okot jelölt meg, amely a Döntõbizottság álláspontja szerint – a fenti indoklás alapján – jogszerûtlenül került meghatározásra, így ajánlatkérõ Kérelmezõ II. érvénytelenségére vonatkozó döntése jogsértõ, és ezért a Döntõbizottság a rendelkezõ részben foglaltak szerint döntött, valamint megsemmisítette ajánlatkérõ eljárást lezáró döntését.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta, valamint a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 26.<br>
<br>
Dr. Sárkány Izolda s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>