<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0881)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.786/8/2001.<br>
<br>
Tárgy: a Gyulai Húskombinát Rt. jogorvoslati kérelme a Magyar Honvédség 59. Szentgyörgyi Dezsõ Repülõbázis közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Gyulai Húskombinát Rt. (5701 Gyula, Kétegyházi út 3., a továbbiakban: kérelmezõ) jogorvoslati kérelmének, melyet a Magyar Honvédség 59. Szentgyörgyi Dezsõ Repülõbázis (6004 Kecskemét, Reptéri út 4., a továbbiakban: ajánlatkérõ) "szállítási szerzõdés hús- és hentesáru-beszerzésre a 2002. évre" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára tekintettel a Kbt. 52. § (1) és az 59. § (1) bekezdését, ezért ajánlatkérõnek az eljárást lezáró – a nyertesre vonatkozó – döntését megsemmisíti.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül, a kérelmezõ részére 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg.<br>
Ajánlatkérõ a rendelkezõ részben meghatározott beszerzés tárgyában nyílt eljárás keretében, szállítási szerzõdés formájában kért ajánlatot a Közbeszerzési Értesítõ 2001. október 10-i 41. számában a 7144/2001 számon megjelent felhívásában.<br>
Ajánlatkérõ a részajánlattétel lehetõségét nem, a többváltozatú ajánlattétel lehetõségét – a mennyiségi eltérés vonatkozásában – lehetõvé tette és az összességében legelõnyösebb ajánlat kiválasztása alapján kívánta meghatározni a nyertest.<br>
Az ajánlati felhívás 11. a) pont elsõ és harmadik francia bekezdése – többek között – tartalmazta a következõ alkalmassági igazolások teljesítését:<br>
"– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján nyilatkozat az elõzõ 2 naptári évre vonatkozóan a jelen közbeszerzés tárgyához hasonló, a referenciahely felelõs vezetõjétõl származó pozitív igazolással alátámasztott referenciáiról,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja alapján saját minõségbiztosítási rendszerének – bármely nemzeti rendszerben akkreditált – tanúsítványa (hiteles másolat)."<br>
Az ajánlati felhívás a szerzõdés teljesítésére alkalmatlanná minõsítésének szempontjait megadó 11. b) pont harmadik és ötödik francia bekezdése az alábbiakat tartalmazta:<br>
"– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az elõzõ 2 évre vonatkozó referenciáinak évenkénti összértéke nem éri el az ajánlat értékének 100%-át, valamint legjelentõsebb szállításairól a megrendelõ által kiadott referenciaigazolások közül bármely negatív minõsítést tartalmaz,<br>
– a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pont alapján az ajánlattevõ nem rendelkezik bármely nemzeti rendszerben akkreditált minõségbiztosítási rendszerrel."<br>
Az egyéb információkat tartalmazó 16. pont negyedik bekezdése elõírta, hogy ajánlattevõ:<br>
"– Az ajánlathoz csatolja a HACCP (Veszélyelemzés, Kritikus Szabályozási Pontok) követelményrendszerre vonatkozó tanúsítványát, igazolását."<br>
Ajánlatkérõ a közbeszerzési ajánlat készítéséhez dokumentációt is kibocsátott, melynek 6. oldalán a II/1. alatt az ajánlattevõkkel szemben támasztott követelmények között közölte "Minõségi követelmények, minõségi vizsgálat és átvétel" cím alatt, hogy a "mindenkori Magyar Szabvány elõírásai, valamint az ISO-9001, ISO-9002 nemzetközi minõségbiztosítási eljárások alkalmazása, a 17/1999. (II. 10.) FVM–EüM rendeletének elõírásai."<br>
Az ajánlattételi határidõig, 2001. november 20-ig a kérelmezõn kívül a Kárpáthús-Ker. Kft., a Pick Szeged Rt. és a Pápai Hús Rt. nyújtott be ajánlatot.<br>
Az ajánlatok értékelése után ajánlatkérõ 2001. december 5-én 13.00 órai kezdettel eredményhirdetést tartott székhelyén – melyen ajánlattevõk közül a jelenléti ív szerint csak kérelmezõ képviselõje volt jelen – és kihirdette meghozott döntését, miszerint a közbeszerzési eljárás nyertese a Kárpáthús-Ker. Kft., míg kérelmezõ a második legjobb ajánlattevõ lett.<br>
Kérelmezõ 2001. december 11-én írásban jogorvoslati kérelmet terjesztett elõ a Döntõbizottsághoz, melyben kérte, hogy ajánlatkérõ közbeszerzési eljárást lezáró döntését, melyben az eljárás nyerteseként a Kárpáthús-Ker. Kft.-t jelölte meg, semmisítse meg. Állapítsa meg a jogsértést, továbbá ideiglenes intézkedésként tiltsa meg a szerzõdés megkötését.<br>
Jogorvoslati kérelme indokolásaként elõadta, hogy az ajánlati felhívás szerint az ajánlattevõnek ajánlatában bizonyítania kell, hogy:<br>
– tevékenysége során ISO minõségbiztosítási és HACCP termékbiztonsági rendszert mûködtet, ezen tanúsítványokkal rendelkezik, továbbá csak saját elõállítású termékeket fog szállítani, vagy amennyiben más gyártmányú termékeket szállít, úgy azok olyan gyártótól származnak, amelyek a fenti két tanúsítvánnyal rendelkeznek, amit ajánlattevõ a tanúsítványok becsatolásával igazol, valamint a dokumentáció III/1. részének értelmében ajánlatkérõ által kért áru minden egyes kilója kizárólag ISO minõségbiztosítási rendszerrel is rendelkezõ gyártótól származhat.<br>
Kérelmezõ jogi álláspontja szerint a nyertesnek kihirdetett Kárpáthús-Ker. Kft. ajánlata alkalmatlan, mert az az ajánlati felhívás 11. a) és b) pontjában megjelölt <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjának, valamint a dokumentáció III/1. pontjában foglalt követelményeknek egyaránt nem felel meg.<br>
A Döntõbizottság a jogorvoslati eljárás során ideiglenes intézkedést nem alkalmazott, mert az ajánlattevõ írásban nyilatkozott abban a tekintetben, hogy szerzõdést nem köt a jogorvoslati eljárást lezáró döntésig.<br>
Ajánlatkérõ észrevételében elõadta, hogy az ajánlati felhívásban és a dokumentációban nem kötötték ki, hogy csak saját elõállítású termékeket szállíthat az ajánlattevõ. Egyebekben közölte, hogy a szerzõdéskötést a Közbeszerzési Döntõbizottság döntéséig felfüggesztette.<br>
Egyéb érdekeltként észrevételében a nyertes Kárpáthús-Ker. Kft. elõadta, hogy társaságuk által beszállított valamennyi húst és húskészítményt a Kárpát-Hús Rt.-tõl szerzik be és az rt. rendelkezik ISO 9002 tanúsítvánnyal. A kft. a tárgyaláson elõadta, hogy az rt. korábbi kereskedelmi ágazatával megegyezõ tevékenységet folytatnak, bár gazdasági társaságuk önálló jogi személy.<br>
Észrevételükhöz csatolták a TÜV Rheinland Euroqua Kft. által kiállított igazolást, mely igazolás aloklevele a Kárpát-Hús Rt. oklevelének.<br>
Az észrevételükben elõadottakra tekintettel kérték a jogorvoslati kérelem elutasítását.<br>
A 2002. január 3-án megtartott tárgyaláson – az iratismertetés után – kérelmezõ kérelmét akként módosította, hogy kérelme indokolásából elhagyta a szállítandó áruk származásával kapcsolatos igazolási kötelezettséget, tekintettel arra, hogy ilyen kötelezettséget ajánlatkérõ sem a felhívásban, sem a dokumentációban nem írt elõ. Jogorvoslati kérelmét egyebekben fenntartotta, illetve kiegészítette azzal, hogy nyertes nem rendelkezik az elõzõ két naptári évre vonatkozóan a közbeszerzés tárgyához hasonló referenciával.<br>
A Döntõbizottság megállapította, hogy a jogorvoslati kérelem az alábbiak szerint megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság a nyertesnek kihirdetett Kárpáthús-Ker. Kft. ajánlatát áttanulmányozva megállapította, hogy az a referenciák ismertetése során nem ajánlattevõ, hanem a Kárpát-Hús Rt. elmúlt 3 évi szállításait tartalmazza.<br>
A Döntõbizottság azt is megállapította, hogy a Kárpáthús-Ker. Kft. ajánlatában ugyancsak a Kárpát-Hús Rt. HACCP (Veszélyelemzés, Kritikus Szabályozási Pontok) követelményrendszerre vonatkozó tanúsítvány található, továbbá a pályázati anyagban nem található a kft. saját minõségbiztosítási rendszerének – bármely nemzeti rendszerben akkreditált – tanúsítványa.<br>
A tárgyaláson tett nyilatkozatában a fenti tényeket ajánlatkérõ is elismerte.<br>
Ajánlatkérõ a nyertesnek kihirdetett Kárpáthús-Ker. Kft. pályázati anyagában található dokumentációt nem vizsgálta meg kellõ figyelemmel, ezért elmulasztotta megállapítani nyertes ajánlatának érvénytelenségét, illetve miután a saját minõségbiztosítási rendszer hiánya alkalmassági kritérium is volt, elmulasztotta az ajánlattevõ alkalmatlanságának megállapítását is.<br>
Ajánlattevõ ezért megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 52. § (1) bekezdését és mivel érvénytelen ajánlatot tevõt hirdetett ki nyertesnek, megsértette a Kbt. 59. § (1) bekezdését is.<br>
Mindezekre tekintettel a Döntõbizottság megállapította, hogy ajánlatkérõ jogsértõ módon nyilvánította a Kárpáthús-Ker. Kft. ajánlatát nyertesnek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében c) pontjánál biztosított jogkörében eljárva a Kbt. 88. § (1) bekezdésének d) pontja szerint a jogsértést megállapította, és a c) pontja szerint döntött az eljárást lezáró döntés megsemmisítésérõl, és a Kbt. 88. § (1) bekezdés h) pontja alapján rendelkezett a költségekrõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. január 8.<br>
<br>
Dr. Szaller Ottó s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>