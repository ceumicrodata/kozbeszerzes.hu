<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0473)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.737/7/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Budapest-Zugló Polgármesteri Hivatal Vagyongazdálkodási, Településfejlesztési és Környezetvédelmi Bizottsága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) Budapest-Zugló Polgármesteri Hivatal Vagyongazdálkodási, Településfejlesztési és Környezetvédelmi Bizottsága (1145 Budapest, Pétervárad u. 2., képviseli: dr. Balla Miklós ügyvéd, 1068 Budapest, Benczúr u. 39/B. félem. 4., a továbbiakban: ajánlatkérõ) "Budapest-Zugló Önkormányzata tulajdonát képezõ Szuglói Körvasútsor–Majolika u.–Deés u. közötti útszakaszon szilárd burkolat építése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ 2001. november 8-án tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján a rendelkezõ részben megjelölt tárgyban.<br>
Az eljárásfajta választását ajánlatkérõ azzal indokolta, hogy a beszerzés tárgyát képezõ útszakaszon a szomszédos lakópark kivitelezõje mintegy 5000 m3 földet és építési törmeléket tárolt, amelynek elszállítása többszöri egyeztetés eredményeként november közepén történt meg. Az útépítéshez, a kivitelezés megkezdéséhez szükséges a munkaterület átadása, így csak ezt követõen indíthatták meg a közbeszerzési eljárást. Rendkívüli sürgõsséget megalapozó körülményként hivatkozott arra, hogy az idõjárás téliesre fordulhat, ami akadályát jelentheti az útépítés befejezésének. Elõadta, hogy az is indokolta az eljárásfajta választását, hogy a beszerzés pénzügyi fedezete olyan kötött felhasználású állami támogatás, amely kizárólag erre az évre biztosított.<br>
Ajánlattételre hívta fel az alábbi cégeket: Strabag Kft., Relid Bau Kft., Bola 95 Építõipari és Szolgáltató Kft. és Sade-Magyarország Mélyépítõ Kft. Ezek a cégek a korábban útépítésre kiírt nyílt eljárásban ajánlatot tettek.<br>
A Döntõbizottság elnöke 2001. november 22-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ írásbeli és a tárgyaláson tett szóbeli észrevételében kiegészítette a tájékoztatást.<br>
Elõadta, hogy az útépítéssel (is) érintett területre korábban kapta meg a föld és törmelék elhelyezésére a közterület-használati engedélyt a szomszédos Porcelán lakópark beruházója, a REAX Invest Rt. A körzetben több útszakasz is építésre került, ezekre a Közbeszerzési Értesítõ 2001. augusztus 8-i 32. számában tették közzé a nyílt eljárás megindítására vonatkozó ajánlati felhívásukat. Ebben a nyílt eljárásban is épp azért nem tudtak az érintett útszakasz építésére is ajánlatot kérni, mert a területrõl a szomszédos lakópark kivitelezõje nem szállította el a törmeléket és munkaterület hiányában nem indítható meg a közbeszerzési eljárás. Az építési törmelék elszállításának költsége, figyelemmel annak mennyiségére több millió Ft-os kiadás.<br>
Hivatkozott arra, hogy folyamatos munkakapcsolatban álltak, állnak a REAX Invest Rt.-vel, számos alkalommal jártak a helyszínen, azonban a beruházó csak 2001. november 15-ére biztosította a munkaterületet. Csatolta a REAX Invest Rt. elismerõ nyilatkozatát arról, hogy az ajánlatkérõ által megjelölt határidõre – 2001. augusztus 15-re – nem biztosította a munkaterületet, csak november 15-ére szabadította fel az érintett útszakaszt és ezzel a útépítési munka megkezdésének az akadálya elhárult.<br>
Elõadta, hogy a felhívásra az ajánlattételi határidõig, 2001. november 20-ig két cég nyújtotta be az ajánlatát: a Sade-Magyarország Kft. és a Relid Bau Kft. A Sade Magyarország Kft. ajánlatát már a bontási eljárás során érvénytelenné nyilvánította, míg a másik ajánlattevõt alkalmasnak, ajánlatát pedig érvényesnek fogadta el. 2001. november 23-án megtartották a tárgyalást. Ajánlatkérõ kihirdette az eljárást lezáró döntését, mely szerint az eljárás nyertese a Relid Bau Kft. lett. Ajánlatkérõ bejelentette, hogy saját hatáskörében úgy döntött, hogy az eljárást lezáró szerzõdést a jogorvoslati eljárás befejezõdéséig nem köti meg.<br>
A Döntõbizottság a közbeszerzési eljárásban keletkezett iratok, a benyújtott észrevételek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a Kbt 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén ha: "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából".<br>
A Döntõbizottság ezen együttesen kötelezõ feltételek meglétét vizsgálta, és megállapította, hogy a rendkívüli sürgõsség, figyelemmel a téli idõjárási viszonyokra, továbbá a pénzügyi fedezet jogvesztõ határidõhöz kötött biztosítására fennáll.<br>
Ezt követõen vizsgálta a Döntõbizottság a másik két kötelezõ feltétel – ajánlatkérõ által elõre nem látható, nem ajánlatkérõ mulasztására vezethetõ vissza – meglétét. A Döntõbizottság álláspontja szerint a Kbt. ezen rendelkezése a feltételeket ajánlatkérõvel, ajánlatkérõ magatartásával szemben határozta meg.<br>
Az viszont tényként egyértelmûen megállapítható, hogy a másfajta közbeszerzési eljárás lefolytatásának az akadályát az képezte, hogy az érintett útszakaszon ott volt a nagymennyiségû építési törmelék és föld. Az is egyértelmû a benyújtott dokumentumok és elismerõ nyilatkozat alapján, hogy az építési törmelék elszállításának kötelezettsége nem ajánlatkérõt, hanem a lakópark beruházóját, a REAX Invest Rt.-t terhelte. A Döntõbizottság álláspontja szerint abban az esetben, ha harmadik személy nem teljesíti a kötelezettségét, õ mulaszt és ez okozza a sürgõsségét ez ajánlatkérõ terhére nem értékelhetõ a közbeszerzési eljárásban, mert a Kbt. hivatkozott 70. § (1) bekezdés c) pontja a követelményeket ajánlatkérõvel szemben határozza meg.<br>
A fenti indokokra tekintettel a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott feltételek fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást – ha a megindításra, vagy a folytatásra okot adó körülmény már nem áll fenn – megszünteti.<br>
A fentiekre tekintettel a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §.</a> (1) bekezdés c) pontjában meghatározott feltételek fennállnak, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. december 21.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>