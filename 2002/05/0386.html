<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (0386)
</b></h2><FONT size=3><i><u></i></u><br>
Kf.III.37.409/2001/4.<br>
<br>
A Magyar Köztársaság Legfelsõbb Bírósága a dr. Mezeiné dr. Nyitrai Beáta ügyvéd (1054 Budapest, Steindl I. u. 9.) által képviselt Nemzeti Kataszteri Program Kht. felperesnek (1131 Budapest, Rokolya u. 11–13.), a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt a Fõvárosi Bíróságon 2.K.34.515/2000. számon megindított perében ugyanezen bíróság 2001. február hó 2. napján kelt 2.K.34.515/2000/6. számú ítélete ellen a felperes részérõl 7. sorszámon benyújtott fellebbezés folytán – tárgyaláson kívül – meghozta a következõ<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletének fellebbezett részét megváltoztatja és a felperes keresetét elutasítja.<br>
Kötelezi a felperest, hogy fizessen meg 15 napon belül az alperesnek 10 000 (tízezer) Ft másodfokú perköltséget.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
A felperes Zalaegerszeg Megyei Jogú Város digitális állami földmérési alaptérképének elkészítésére 2000. március 8-án ajánlati felhívást tett közzé. A felhívásban rögzítette, hogy több változatú ajánlatot nem fogad el. A közbeszerzési eljárás eredményeként 2000. május 17-én meghozott döntés az Alba Geotrade Rt. önálló ajánlatát nyertessé nyilvánította.<br>
A Pécsi Geodéziai és Térképészeti Kft. jogorvoslati kérelmet nyújtott be a közbeszerzési eljárásba hozott döntés ellen. Az alperes 2000. június hó 15. napján kelt D.196/11/2000. számú határozatával megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését, 61. § (1) bekezdését és a 62. § (1) bekezdését, a jogsértés következtében 7 000 000 Ft bírság, valamint a kérelmezõ javára 30 000 Ft igazgatási szolgáltatási díj megfizetését rendelte el a felperessel szemben. Az alperesi határozat megállapította, hogy a felperes megsértette a Kbt. 24. § (2) bekezdésében deklarált esélyegyenlõség elvét. A bírság összegét az alperes a 129 779 800 Ft-os közbeszerzési érték figyelembevételével határozta meg. A bírság megállapításánál figyelembe vette az alperes azt is, hogy a felperes összességében a legelõnyösebb ajánlatot választotta.<br>
A felperes keresetet nyújtott be a Fõvárosi Bírósághoz, kérve az alperesi határozat megváltoztatását, annak megállapítását, hogy jogsértést nem valósított meg. Az indokolatlanul terhére kiszabott bírság és igazgatási szolgáltatási díj megfizetésének törlését kérte. Másodlagosan a felperes a bírság összegének csökkentésére irányuló kérelmet is elõterjesztette.<br>
Az elsõfokú bíróság ítéletében a felperes keresetét kisebb részben alaposnak találta. Megállapította, hogy az alperes törvényes és a jogszabályoknak megfelelõ határozatot hozott. A felperes megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését, illetõleg a 64. § (1) bekezdését. A bírsággal kapcsolatos kereseti kérelemre az elsõfokú bíróság kifejtette, hogy bár a felperes alapelvi szintû elõírást sértett meg, az értékelés során mégis a legkedvezõbb ajánlatot választotta, másrészt a Kbt. 61. § (1) bekezdés, valamint 62. § (2) bekezdés megsértése során is kisebb súlyú magatartást tanúsított, ezért az elsõfokú bíróság úgy találta, hogy a 7 000 000 Ft bírság alkalmazása túlzottnak tekinthetõ, a bírság összegét 3 000 000 Ft-ra mérsékelte. Egyebekben a felperes keresetét elutasította.<br>
Az alperes fellebbezést nyújtott be az elsõfokú bíróság ítélete ellen. Álláspontja szerint jogszabálysértés hiányában a mérlegeléssel meghozott határozati döntést a bíróság nem változtathatja meg. A Fõvárosi Bíróság által alkalmazott méltányosság az adott ügyben azért sem helytálló, mert a felperes alapelvet is sértett a közbeszerzési eljárásban. Ezért a Fõvárosi Bíróság ítéletének megváltoztatását kérte az alperes.<br>
A felperes fellebbezési ellenkérelmében az elsõfokú bíróság ítéletének helybenhagyását és a fellebbezés elutasítását kérte. Álláspontja szerint a terhükre megállapított jogsértés súlyához képest a kiszabott bírság igen jelentõs és nem áll arányban a megállapított jogsértéssel. A közbeszerzési eljárás során a felperes a legjobb ajánlatot választotta ki és ez a jogsértések súlyát jelentõsen csökkenti.<br>
A fellebbezés alapos.<br>
A közbeszerzésekrõl szóló törvény megalkotásával az Országgyûlés az államháztartási kiadások ésszerûsítését, a közpénzek felhasználásának átláthatóságát és széles körû nyilvánosságát, a közbeszerzések során a verseny tisztaságát, biztonságát kívánta elõsegíteni. A célok érdekében határozta meg azokat a magatartásformákat, amelyeket a közbeszerzési eljárás során az abban részt vevõknek meg kell valósítaniuk. A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban az egyes eljárási cselekmények során, így az ajánlatok értékelése során hozott döntések, és a szerzõdés megkötése alkalmával az ajánlatkérõ biztosítani köteles, az ajánlattevõnek pedig tiszteletben kell tartani a verseny tisztaságát, illetve nyilvánosságát. Biztosítania kell az ajánlatkérõnek az esélyegyenlõséget minden ajánlattevõ számára.<br>
Az elsõfokú bíróság megállapította, hogy ezt az alapelvet a felperes megsértette. Hasonlóképpen megsértette a felperes a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. és</a> 62. §-át, ennek megfelelõen az alperesnek a Kbt. 88. § (1) bekezdésének megfelelõen a jogsértés következményeként bírságot kellett megállapítania. A bírság mértékérõl a Kbt. 88. § (4) bekezdése rendelkezik, megállapítva, hogy a bírság mértéke a közbeszerzés értékének legfeljebb 30%-a, de legalább 500 000 Ft. Tekintettel arra, hogy a közbeszerzési érték a perbeli eljárásban 129 779 800 Ft, a kiszabott 7 000 000 Ft bírság az 5,4%-os értékben jelenik meg, amely miután a felperes a közbeszerzési eljárás alapelvét sértette meg jogsértõ magatartásával, nem eltúlzott, a Legfelsõbb Bíróság álláspontja szerint arányban áll az elkövetett szabályszegéssel.<br>
Fent kifejtettek szerint a Legfelsõbb Bíróság az elsõfokú bíróság ítéletének fellebbezett részét megváltoztatta és a felperes keresetét elutasította a Pp. 253. § (2) bekezdése szerint.<br>
A felperes így pervesztes lett, ezért az alperes perköltségének megfizetésére kötelezte, a Legfelsõbb Bíróság a Pp. 78. § (1) bekezdésének megfelelõen.<br>
A felperes teljes személyes illetékmentessége folytán a fellebbezés eljárási illetéket az állam viseli [6/1986. (VI. 26.) IM r. 14. §].<br>
<br>
Budapest, 2001. október 30.<br>
<br>
Dr. Kozma György s. k.,	Dr. Madarász Gabriella s. k.,<br>
tanácselnök	elõadó bíró<br>
<br>
Dr. Kárpáti Zoltán s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>