<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0522)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.681/6/2001.<br>
<br>
Tárgy: a Közbeszerzések Tanácsa tagjai által kezdeményezett jogorvoslati eljárás a Dél-magyarországi Áramszolgáltató Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Varga Zs. András, dr. Kardkovács Kolos és dr. Berczi Norbert, a Közbeszerzések Tanácsa tagjai által kezdeményezett, a Dél-magyarországi Áramszolgáltató Rt. (6720 Szeged, Klauzál tér 9., képviseli dr. Michna Csaba jogtanácsos, a továbbiakban: ajánlatkérõ) "közép- és kisfeszültségû elosztóhálózati transzformátorok beszerzése" tárgyú közbeszerzési eljárása ellen hivatalból indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, az ajánlatkérõ írásban és a tárgyaláson tett nyilatkozata alapján az alábbi tényállást állapította meg:<br>
Ajánlatkérõ 2001. július 11-én a Közbeszerzési Értesítõ 28. számában részvételi felhívást tett közzé tárgyalásos közbeszerzési eljárás megindítására a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja alapján. A beszerzés tárgyát és mennyiségét a következõk szerint határozta meg:<br>
270 db &plusmn;30% közép- és kisfeszültségû elosztóhálózati transzformátor szállítása az alapidõszakban 2001. szeptember 1-jétõl 2002. április 30-ig, ugyanennyi a 2002. május 1-jétõl 2002. december 31-ig terjedõ opciós idõszakban és a 2003. január l-jétõl 2003. augusztus 31-ig terjedõ opciós idõszakban.<br>
Feszültség és teljesítmény szerinti termékcsoportonként részajánlat volt tehetõ.<br>
A termékcsoportonkénti (alkalmazhatósági) darabmegoszlás részletezését a dokumentáció tartalmazta mind az alap, mind az opciós idõszakokra.<br>
A részvételi felhívás 4. pontja szerint a teljesítés határideje vagy a szerzõdés idõtartama:<br>
– alap: 2001. szeptember 1.–2002. április 30.<br>
– opció 1: 2002. május 1.–2002. december 31.<br>
– opció 2: 2003. január 1.–2003. augusztus 31.<br>
A dokumentáció 7. pontjában az ajánlatkérõ meghatározta az alap és az opciós idõszakokra vonatkozóan az árképzés módját.<br>
A részvételi jelentkezési határidõben, 2001. július 27-ig az ABB Energir Kft., az Elektro Profi Vállalkozási Kft., az SGB GmbH, a SIEMENS Transzformátor Kft. és a Travill-Ker Kft. nyújtott be részvételi jelentkezést.<br>
Az ajánlatkérõ mind az öt jelentkezõt alkalmasnak találta és felkérte ajánlattételre 2001. július 31-én.<br>
Az ajánlatok benyújtási határidejében, 2001. augusztus 6-ig ajánlatot nyújtott be az ABB Energir Kft., a SGB GmbH és a SIEMENS Transzformátor Kft. Mindhárom ajánlattevõ tett ajánlatot az opciós idõszakokra is.<br>
Az ajánlatkérõ az ajánlatokat megvizsgálta, hiánypótlást biztosított, majd lefolytatta a tárgyalásokat. Az eredményhirdetés 2001. augusztus 28-án történt meg, a nyertes ajánlattevõ a SIEMENS Transzformátor Kft. lett.<br>
Az ajánlatkérõ 2001. szeptember 1-jén kötötte meg a keretszerzõdést a nyertes ajánlattevõvel. A szerzõdés érvényessége az alap és az opciós idõszakokra vonatkozik, meghatározva az opciós idõszak árváltozásának módját.<br>
Az ajánlatkérõ elõször 2001. szeptember 3-án küldte meg a Közbeszerzési Értesítõ szerkesztõbizottságának (a továbbiakban: Szerkesztõbizottság) a tájékoztató az eljárás eredményérõl címû anyagot.<br>
A tájékoztató 1. b) pontja szerint a beszerzés tárgya és mennyisége a következõ volt: 270 db &plusmn;30% közép- és kisfeszültségû elosztóhálózati transzformátor tizenöt termékcsoportban az alapidõszakban 2001. szeptember 1-jétõl 2002. április 30-ig, ugyanennyi a 2002. május 1-jétõl 2002. december 31-ig terjedõ opciós idõszakban és a 2003. január 1-jétõl 2003. augusztus 31-ig terjedõ opciós idõszakban.<br>
A tájékoztató 9. pontjában ismertette az ajánlatkérõ az ellenszolgáltatás összegét az alapidõszakra, az opciós idõszakokra vonatkozó árképzés módját és termékcsoportonként a tervezett keretösszegeket.<br>
A Szerkesztõbizottság 2001. szeptember 13-i levelében az opcióval kapcsolatosan hiánypótlásra visszaküldte a tájékoztatót, az ajánlatkérõ azonban a tájékoztató tartalmát a 2001. szeptember 17-i ismételt tájékoztatójában fenntartotta, így a Szerkesztõbizottság következõ megjegyzésével jelent meg a tájékoztató a Közbeszerzési Értesítõ 2001. október 3-i, 40. számában:<br>
A közbeszerzési eljárás eredményeként a szerzõdést határozott vagy határozatlan idõre lehet kötni. A szerzõdéses idõtartamra vonatkozóan a beszerzés mennyiségét legalább a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (2) bekezdésében meghatározott pontossággal kell az ajánlatkérõnek megadnia. A tájékoztató 1. b) és 9. pontjaiban leírtakból megállapítható, hogy a beszerzés mennyiségét az ajánlatkérõ nem a teljes szerzõdéses idõtartamra, hanem az alapidõszakra és ezen kívül opciós idõszakokra határozta meg. A szerzõdéses idõtartamra vonatkozóan a Kbt. 25. §-a értelmében opciós ajánlattételre nincs lehetõség. A beszerzés mennyiségének meghatározása, valamint a szerzõdéses idõtartamra vonatkozó opciós ajánlattételi lehetõség sérti a Kbt. 33. § (2), a Kbt. 73. § (1), a Kbt. 75. § (1) bekezdéseit.<br>
Dr. Varga Zs. András 2001. október 29-én kezdeményezett eljárást. A kezdeményezés szerint az eljárás lefolytatására a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdése alapján van lehetõség, mert a jogszabálysértõ ajánlati felhívás következtében jogsértõ állapot alakult ki. Elõadta, hogy az opció, a vételi jog beszerzése nem minõsül a Kbt. szerinti árubeszerzésnek, illetve szolgáltatás beszerzésének sem, a vételi jog vagyoni értékû jog. Ebbõl következõen a vételi jog megszerzésére közbeszerzési eljárás nem indítható, ezért az ajánlatkérõ nem volt jogosult olyan, a közbeszerzési eljárás eredményérõl szóló tájékoztatót közzé tenni, miszerint a közbeszerzési eljárás lefolytatását követõen opciós jogot szerzett volna. Ebbõl következõen az opciós idõszakban nem mentesül az ajánlatkérõ a közbeszerzési eljárás lefolytatásától. Amennyiben annak nyertese az opciós jog kötelezettje lesz, úgy jogával élhet az ajánlatkérõ, ellenkezõ esetben joggyakorlása jogi akadályba fog ütközni.<br>
Dr. Kardkovács Kolos 2001. október 30-án kezdeményezett jogorvoslati eljárást az ajánlatkérõ 2001. október 3-án megjelent "tájékoztató az eljárás eredményérõl" címû hirdetménye ellen. Indítványozta az eljárás jogszerûségének vizsgálatát, a jogsértés megállapítását, bírság kiszabását. Hivatkozott a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdésében foglaltakra, amely szerint a beszerzés mennyiségét az ajánlatkérõ oly módon írhatja elõ, hogy a legalacsonyabb, illetve a legmagasabb mértéket közli, és kiköti az ettõl való eltérés lehetõségét, elõírva annak százalékos mértékét.<br>
Aggályosnak tartja a nyolc hónapos idõtartamú szerzõdés további kétszer nyolc hónappal történõ meghosszabbítását. Hivatkozik arra is, hogy a vételi jog egyoldalú jognyilatkozattal hozza létre a szerzõdést, ez ellentétes a Kbt.-vel.<br>
Dr. Berczi Norbert 2001. november 5-én kezdeményezett jogorvoslati eljárást az ajánlatkérõ 2001. október 3-án közzétett "tájékoztató az eljárás eredményérõl" címû hirdetményével kapcsolatosan. Indítványozta a tájékoztatóban foglaltak jogszerûségének vizsgálatát, a közbeszerzési eljárást lezáró döntés megsemmisítését, mivel az ajánlatkérõ a beszerzés tárgyát ugyanazon mennyiségi adatokkal opcionális idõszakra is meghatározta, erre pedig a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a és a 33. § (2) bekezdése alapján nincs lehetõség.<br>
A Döntõbizottság a kezdeményezések alapján megindította D.681/2001., D.685/2001. és D.696/2001. számon a jogorvoslati eljárásokat, majd azokat D.681/2001. számon egyesítette.<br>
Az ajánlatkérõ észrevételében kérte a kezdeményezések elutasítását, elõadta, hogy a Kbt. nem tiltja a vételi jog alkalmazását. A vételi jogot a Ptk. szabályozza, ez kétoldalú jogviszony, mivel a felek megállapodása hozza létre. Csak ezután van joga a vevõnek egyoldalú nyilatkozattal a dolgot megvásárolni. Az opciós idõszak nem azt jelenti, hogy a szerzõdést meghosszabbítják, hanem a szerzõdés hatálya alatt élnek, vagy nem élnek az opciós joggal. Az alapmennyiségtõl független, hogy késõbb lesz-e vásárlás vagy sem. Ezzel nem hoznak senkit sem hátrányos helyzetbe.<br>
A jogorvoslati eljárás során tartott tárgyaláson az ajánlatkérõ elõadta, hogy már a részvételi felhívásban is úgy határozták meg a beszerzés tárgyát, ahogyan az késõbb a tájékoztatóban is szerepelt, a felhívásukat pedig a Szerkesztõbizottság nem kifogásolta. A közbeszerzési eljárásukat a felhívásban foglaltak szerint folytatták le és a szerzõdést is ennek megfelelõen kötötték meg.<br>
A Döntõbizottság álláspontja szerint nem vitás, hogy az ajánlatkérõ a Kbt. elõírásaitól (33. §) eltérõen határozta meg a beszerzés tárgyát. Azzal, hogy a tervei szerinti árubeszerzésnek csupán egyharmadát jelölte meg, mind a szerzõdés teljesítésének idõtartamát, mind a mennyiségét illetõen bizonytalan helyzetbe hozta az ajánlattevõket.<br>
Az ajánlatkérõ részvételi felhívását azonban a Szerkesztõbizottság nem kifogásolta, hiánypótlásra nem küldte azt vissza, hanem azt a Közbeszerzési Értesítõben 2001. július 11-én közzé tette, és megjegyzéssel sem látta el a hirdetményt. Így ezt követõen az ajánlatkérõ a felhívásnak megfelelõen folytatta le a közbeszerzési eljárását, ennek során sem a felhívását, sem a kiadott dokumentációt nem módosította. A megkötött szerzõdés is megfelel a felhívásban foglaltaknak. A tájékoztatóban közölt, a beszerzés tárgyára, mennyiségére vonatkozó adatok is megegyeznek a részvételi felhívás 3. pontjában foglaltakkal, tehát a kezdeményezõk által jogsértõnek talált elõírások már a felhívásban szerepeltek, azaz nem a tájékoztató megjelentetésével, annak tartalmával, hanem a felhívás tartalmának meghatározásával követette el a kezdeményezésekben meghatározott jogsértést az ajánlatkérõ. A részvételi felhívást azonban a kezdeményezõk szerkesztõbizottsági megjegyzés hiányában nem támadták.<br>
Dr. Varga Zs. András kezdeményezésében hivatkozik arra, hogy az eljárás lefolytatására a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdésében foglaltak alapján van lehetõség, mert a jogszabálysértõ ajánlati felhívás következtében jogsértõ állapot alakult ki.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése kimondja, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás illetõleg dokumentáció esetén az ajánlattételi, illetve részvételi jelentkezési határidõ lejártát,<br>
b) az elõírt határidõnél késõbb közzétett hirdetmény esetén a hirdetmény megjelenését,<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdése szerint a jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani.<br>
A Döntõbizottság szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdésében foglalt rendelkezést tehát akkor kell figyelembe venni és alkalmazni, ha a (8) bekezdés szerinti jogsértéssel kapcsolatos kezdeményezés már az ott meghatározott idõpontok elõtt benyújtásra kerül.<br>
Jelen esetben a részvételi felhívás 2001. július 11-én jelent meg, a részvételi jelentkezési határidõ 2001. július 27-én járt le, az ajánlati felhívás 2001. július 31-én került megküldésre az ajánlattételre felhívottak részére, az ajánlattételi határidõ 2001. augusztus 6-án járt le. A kezdeményezés azonban nem a részvételi jelentkezési, illetve az ajánlattételi határidõ lejárta elõtt történt, így a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja alapján a 79. § (9) bekezdés alkalmazásának nincs helye. Értelemszerûen a Kbt. 79. § (8) bekezdés b) pontjára tekintettel sincs helye a (9) bekezdés alkalmazásának.<br>
Nem alkalmazható a (9) bekezdés a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés c) pontjára figyelemmel sem, azaz arra tekintettel, hogy dr. Varga Zs. András szerint az opciós idõszakban az ajánlatkérõ nem mentesül az újabb közbeszerzési eljárás lefolytatásától.<br>
A Döntõbizottság eljárásjogi akadályra figyelemmel nem tudta vizsgálni a részvételi felhívás opcióra vonatkozó elõírásait. Nincs arra a jelenlegi szabályozás mellett jogi lehetõség, hogy a tájékoztató az eljárás eredményérõl szóló hirdetmény közzététele kapcsán a részvételi felhívás a vizsgálat tárgyát képezze, figyelemmel a jogvesztõ határidõre. Az ajánlatkérõ a részvételi felhívásban meghatározott tárgyra folytatta le a közbeszerzési eljárást, annak eredményeként a szerzõdést már megkötötte. Ennek a szerzõdésnek az érvényességét, teljesítését a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése alapján Döntõbizottság nem vizsgálhatja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) – rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 7.<br>
<br>
Dr. Bankó Ágnes s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>