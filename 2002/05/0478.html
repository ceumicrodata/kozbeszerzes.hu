<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0478)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.764/11/2001.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás Ózd Város Polgármesteri Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Ózd Város Polgármesteri Hivatal (3600 Ózd, Városház tér 1., a továbbiakban: ajánlatkérõ) "Ózd, Városi Sportcsarnok küzdõterén kialakított vasbeton felületre sportpadló építése" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ érdemi észrevétele, írásban és a tárgyaláson tett nyilatkozata alapján a következõ tényállást állapította meg:<br>
Az ózdi Városi Sportcsarnok 1991-ben épült meg. 1996-ban az épület süllyedni, repedni kezdett, két éve csak részlegesen lehetett használni, a téli hónapokban a hóterhelés miatt a csarnokot nem lehetett üzemeltetni. Statikai szakvélemény alapján az épületet életveszélyesnek nyilvánították.<br>
Ózd Város Önkormányzatának képviselõ-testülete úgy döntött, hogy a sportcsarnok felújítása részben önkormányzati forrásból, részben a Borsod-Abaúj-Zemplén Megyei Területfejlesztési Tanács (a továbbiakban: TFT) "vis maior" támogatásával soron kívül megoldandó feladat.<br>
A sportcsarnok mûködését 2001 júniusától leállították.<br>
A TFT 2001. június 21-én értesítette az ajánlatkérõt arról, hogy a sportcsarnok felújításához tizenötmillió forint támogatást biztosítanak.<br>
Az életveszély elhárítása érdekében az épület statikai megerõsítésének kivitelezésére az ajánlatkérõ a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján hirdetmény közzététele nélküli tárgyalásos eljárást folytatott le, ennek az eljárásnak a keretében kiválasztott kivitelezõvel a felújítást megkezdték 2001 nyarán.<br>
A kivitelezés során vált ismertté, hogy az addig halaszthatónak ítélt küzdõtér felújítását is el kell végezni, mert annak vasbeton szerkezete nem alkalmas arra, hogy a felújított tartószerkezetekkel összeépíthetõ legyen, és ezzel az épület állékonyságát biztosítsa. Ezért a küzdõtér burkolatát és szerkezetét is meg kellett bontani. A küzdõtér statikai terveit 2001. október 19-én vette át az ajánlatkérõ, majd Ózd Város Önkormányzatának képviselõ-testülete 2001. október 30-i ülésén döntött a küzdõtér felújításáról.<br>
Az ajánlatkérõ a Kbt 70. § (2) bekezdése szerinti hirdetmény közzététele nélküli tárgyalásos eljárást folytatott le a küzdõtér felújítására – mint pótmunkára – vonatkozóan, a rekonstrukció kivitelezõjével a szerzõdést 2001. november 8-án megkötötték.<br>
A küzdõtér szerkezeti munkáinak kivitelezése 2001. november 30-án befejezõdött, a sportcsarnok teljes felújítása, a burkolat helyreállítása nélkül 2001. december 20-ra fejezõdött be.<br>
A Döntõbizottság elnöke részére 2001. november 16-án megküldött tájékoztatása szerint az ajánlatkérõ hirdetmény közzététele nélküli tárgyalásos eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján, amelynek tárgya Ózd, Városi Sportcsarnok küzdõterén kialakított vasbeton felületre sportpadló építése. A tájékoztatás szerint az eljárásfajta választásának indoka a következõ volt: a városi sportcsarnoknál a közvetlen életveszély elhárítása érdekében a szerkezeti elemeket összefüggõ vasbeton lemezzel fogták össze és erõsítették meg. A küzdõtér statikai megerõsítését a tervezés idõszakában a statikus halaszthatónak ítélte. A bontási munkálatoknál egyértelmûvé vált, hogy a küzdõtérnél az épület megerõsítésével együtt kell elkészíteni a teherhordó vasbeton lemezt. A teherhordó szerkezetekkel kapcsolatos munkával 2001. november végére kész lesz a kivitelezõ.<br>
A létesítmény csak úgy helyezhetõ üzembe, ha a vasbeton lemezre elhelyezik a rugalmas sportpadlót. Ez a térség egyetlen sportcsarnoka, ezért az üzembe helyezése fontos és sürgõs, ez a rekonstrukció befejezõ része.<br>
A meghívni kívánt szervezetek a következõk voltak a tájékoztatás szerint: BAUMICA Kft., GLOBÁL SPORT Kft., TIMKETT Kft., KOLORIT-ÉPSZAK Kft., PANTA RHEI Kft.<br>
A tájékoztatóval együtt megküldött ajánlati felhívás szerint a teljesítési határidõ 2002. január 21. Az ajánlatok benyújtásának idõpontja 2001. november 29., a tárgyalás idõpontja 2001. december 5.<br>
Az ajánlattételi határidõben a KOLORIT-ÉPSZAK Kft., PANTA RHEI Kft. és a GLOBÁL SPORT Kft. tett ajánlatot.<br>
A Döntõbizottság elnöke 2001. november 30-án jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárásait megindította. A kezdeményezõ irat indokolása szerint a rendelkezésre bocsátott iratokból a Kbt. 70. § (1) bekezdés c) pontja feltételeinek fennállása nem állapítható meg egyértelmûen. Indítványozta a közbeszerzési eljárás jogalapjának vizsgálatát. A jogsértõ cselekmény tudomásra jutása idõpontjaként 2001. november 16-át, az ajánlati felhívás részére történõ megküldésének napját jelölte meg.<br>
Az ajánlatkérõ az észrevételében jogszerûnek tartotta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárás lefolytatását. Elõadta, hogy 2001 júniusában állították le a sportcsarnok mûködését. Részben saját erõbõl, részben a TFT "vis maior" keretébõl kapott támogatásból megkezdõdtek a munkák. A megbontások során derült ki, hogy az épület megerõsítésével együtt kell a küzdõtér új vasbeton lemezét elkészíteni. Ennek a munkának a szakipari részét képezi a sportpadló készítése, amit külön kívántak versenyeztetni, tekintettel annak speciális jellegére. Országos piackutatás követõen az összes ismert céget meghívták ajánlattételre.<br>
Elõadta, hogy egy nyílt eljárás idõtartama alatt, két-három hónapig a térség egyetlen sportcsarnoka üresen állna, nem lehetne használni, ez a város iskolásainak és a város kézilabdacsapatának is nagy hátrányt okozna. A felújítási munkák 2001-ben 1 009 000 Ft bevételkiesést eredményezetek, ugyanakkor a mûködéstõl függetlenül 1 841 000 Ft kiadás jelentkezett.<br>
A lakosság felé sem tudnák megindokolni, hogy miért nem helyezik üzembe a csarnokot pont télen, amikor nagy az igény a használatára. Elõadta, hogy a sportcsarnok megnyitását 2002. január 21-re tervezték.<br>
Tájékoztatta a Döntõbizottságot, hogy a közbeszerzési eljárás során a tárgyalásokat felfüggesztették, nem hoznak döntést a jogorvoslati eljárás befejezéséig.<br>
A Döntõbizottság megállapította, hogy ajánlatkérõ nem követett el jogsértést azzal, hogy az ózdi Városi Sportcsarnok küzdõterén kialakított vasbeton felületre sportpadló építése tárgyú beszerzésére vonatkozóan a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárást indított.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság jelen jogorvoslati eljárásban kizárólag azt vizsgálta, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti jogalapja fennáll-e.<br>
A Döntõbizottság megállapította, hogy ajánlatkérõ vonatkozásában az elõre nem látható okból elõállt rendkívüli sürgõsség fennáll a következõk szerint.<br>
Elõre nem volt látható és csak az épület rekonstrukciójának kivitelezése során szerzett tudomást ajánlatkérõ arról, hogy a küzdõtér statikai megerõsítése is szükséges. A TFT-hez beadott pályázatban nem szerepeltek a küzdõtérrel kapcsolatos munkák, ezek elvégzésérõl Ózd Város Önkormányzata is csak a kivitelezés során döntött. A küzdõtér szerkezetének megerõsítése következtében új sportpadlót kell készíteni. Mivel a sportpálya burkolata egy teljesen speciális szerkezet, melynek kivitelezését szakcégek végzik, ezért az ajánlatkérõnek nem volt lehetõsége arra, hogy a pótmunkák körében a sportpadló elkészítését is elrendelje, annak beszerzésére csak külön eljárás keretében kerülhetett sor.<br>
A kivitelezés során a küzdõtér szerkezetének el kellett készülnie odáig, hogy a vasszerelés utáni betonozás megkezdõdjön ahhoz, hogy a burkolat tárgyában bármilyen eljárást meg lehessen indítani, mert a burkolat jellege olyan felületi pontosságot igényel, amely csak kivitelezés közben határozható meg (felület képzése). Erre tekintettel a kivitelezés korábbi szakaszában közbeszerzési eljárás nem volt indítható. A küzdõtér szerkezetének kialakítása 2001. november végén jutott abba az állapotba, hogy a burkolat lehetséges kivitelezõi a helyszínt megtekinthessék, és a helyszín ismeretében korrekt ajánlatot tehessenek, illetve meghatározzák azokat a feltételeket, amelyeket a szerkezetépítést végzõ kivitelezõnek kell ahhoz teljesítenie, hogy valamennyi rendszerû sportburkolat fogadására a betonfelület megfelelõ legyen (dilatáció, felületi egyenetlenségek mértéke, kiegyenlítõ réteg anyaga és vastagsága).<br>
Ennek érdekében 2001. november 19-én indította meg az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti hirdetmény közzététele nélküli tárgyalásos eljárást, melynek keretében a meghívott ajánlattevõk 2001. november 26-án helyszíni konzultáción a küzdõtér állapotát megismerhették.<br>
Ettõl az idõponttól – figyelembe véve a munka várható idõtartamát – a tervezett nyitásig már nem állt ajánlatkérõ számára elegendõ idõ rendelkezésre egy nyílt vagy meghívásos eljárás lebonyolítására.<br>
Vizsgálnia kellett azt is a Döntõbizottságnak, hogy ajánlatkérõ mulasztása vezetett-e az elõre nem látható okból elõállt rendkívüli sürgõs helyzetet indokoló körülmények kialakulásához.<br>
A küzdõtérre vonatkozó statikai szakvélemény elkészítését, 2001. október 1-jét megelõzõen az ajánlatkérõnek nem volt tudomása arról, hogy az épületben a küzdõtérrel kapcsolatos munkálatokat is végezni kell, hiszen ez az eredeti tervben sem szerepelt.<br>
Ezt követõen ajánlatkérõ rövid idõn belül intézkedett a küzdõtérre vonatkozó pótmunka elvégzése iránt és a sportpadló építésére vonatkozó ajánlati felhívás elkészítése érdekében. Az ajánlati felhívást olyan idõpontban küldte meg a felkért ajánlattevõk részére, hogy az ajánlattételi szakasz idejére essen a küzdõtér szerkezetének betonozása, így azt a helyszínen is megismerjék az ajánlattevõk, és ennek ismeretében tudjanak ajánlatot adni.<br>
Nem ajánlatkérõ mulasztásából erednek tehát az elõre nem látható okból elõállt rendkívüli sürgõsséget kiváltó körülmények.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 27.<br>
<br>
Dr. Bankó Ágnes s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>