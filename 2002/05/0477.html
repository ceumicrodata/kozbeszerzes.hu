<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0477)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.750/10/2001.<br>
<br>
Tárgy: a Sinergy Kft. jogorvoslati kérelme Szentendre Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sinergy Energiaszolgáltató, Beruházó és Tanácsadó Kft. (1132 Budapest, Váci út 72–74., képviseli: dr. Faludi Zoltán ügyvéd, 1075 Budapest, Madách Imre út 14., továbbiakban: kérelmezõ) kérelmére a Szentendre Város Önkormányzata (2001 Szentendre, Városhoz tér 1–3., továbbiakban: ajánlatkérõ) "hõtermelõ rendszer gázmotoros korszerûsítése szállítással, szereléssel, a gázmotor felügyelete, üzemeltetése és karbantartása, továbbá a gázmotorral történõ hõenergia-szolgáltatás" tárgyú közbeszerzési eljárása ellen indított jogorvoslati eljárásban hatáskörének hiányát állapította meg, ezért a jogorvoslati kérelmet elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtása nincs halasztó hatállyal a határozat végrehajtására.<br>
<br>
INDOKOLÁS<br>
<br>
Ajánlatkérõ 2001. november 21-én a Közbeszerzési Értesítõ 47. számában – a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja alapján – a rendelkezõ részben meghatározott tárgyú részvételi felhívás közzétételével tárgyalásos közbeszerzési eljárást kezdeményezett.<br>
A részvételi felhívás 3. a) pontja alapján a beszerzés tárgya és mennyisége: az ajánlatkérõ 100%-os tulajdonában lévõ társaság hõtermelõ rendszerének gázmotoros korszerûsítése (szállítással, szereléssel, üzembe helyezéssel), a gázmotor felügyelete, üzemeltetése és karbantartása ajánlattevõ finanszírozásában, továbbá a gázmotorral történõ hõenergia-szolgáltatás.<br>
A tárgyalásos eljárás jogalapját az ajánlatkérõ azzal indokolta, hogy az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, amely lehetõvé tenné a nyílt vagy meghívásos eljárásban a legkedvezõbb ajánlat kiválasztását. Ennek oka, hogy nem az ajánlatkérõ beruház és finanszíroz, hanem az ajánlattevõ. Az ajánlattevõ határozza meg azt a mûszaki megoldást, amely a legnagyobb haszonnal tud üzemeltetni, hogy azután a hasznot az ajánlatkérõvel megossza.<br>
A részvételi felhívás tartalmazta, hogy rész-, illetve többváltozatú ajánlat benyújtására nincs lehetõség. Az ajánlatkérõ meghatározta a résztvevõktõl kért pénzügyi, gazdasági és mûszaki alkalmasságuk igazolását bizonyító adatokat és tényeket, az alkalmassá, illetve alkalmatlanná minõsítés szempontjait.<br>
A megbízni kívánt ajánlattevõk keretszáma a felhívás szerint: öt.<br>
A részvételi jelentkezés határidejét a felhívás megjelenésétõl számított 26. napban írta elõ a részvételi felhívás.<br>
Az ajánlatkérõ részvételi dokumentációt is készített, amelyben a részvételi felhívásban a beszerzés tárgyára és mennyiségére elõírtakon túl kiegészítést tett az ajánlatkérõ számára legnagyobb hozamot biztosító méretû és darabszámú gázmotorok beépítésének igényével.<br>
A fejlesztéssel szemben többek között a következõ követelményeket írta elõ:<br>
a) A fejlesztéshez önkormányzati forrás, és garancia nem vehetõ igénybe, a fejlesztés költségráfordításának a nyertes vállalkozás hõ- és villamos energia eladásból származó árbevételébõl kell megtérülnie a gázmotor élettartama alatt.<br>
b) A fejlesztés valamennyi költségét, továbbá a megvalósítás, a mûködtetés és a megtérülés teljes kockázatát a nyertes vállalkozás viseli.<br>
c) A nyertes pályázó a fenti vállalkozásából származó eredményét az ajánlatkérõvel köteles megosztani, és ajánlatkérõ számára bérleti díjat fizetni.<br>
d) A nyertes pályázó köteles megtéríteni az ajánlatkérõ által nyújtott szolgáltatásokat.<br>
f) Az ajánlatkérõ igénye szerint a nyertes pályázó a szerzõdést követõen vagy felújítja/kicseréli a gázmotort, és megállapodás szerinti áron eladja azt ajánlatkérõ részére vagy megállapodás szerinti bérleti díj fejében tovább üzemeltetheti azt vagy az eredeti állapotot állítja helyre.<br>
A kérelmezõ a Döntõbizottsághoz 2001. november 27-én benyújtott írásbeli kérelmében és a tárgyaláson tett nyilatkozatában kérte, hogy a Döntõbizottság: ideiglenes intézkedésként függessze fel a megindított közbeszerzési eljárást, állapítsa meg a jogsértés megtörténtét, semmisítse meg az ajánlatkérõ részvételi felhívását, szabjon ki bírságot az ajánlattevõre és kötelezze az eljárási díj és a jogorvoslati eljárással kapcsolatban felmerült költségek viselésére.<br>
Kérelmének indokolásául elõadta, hogy az ajánlatkérõ és a kérelmezõ között fennálló szerzõdéses kapcsolat ellenére ajánlatkérõ részvételi felhívást tett közzé tárgyalásos eljárás megindítására, amelynek tárgyára már szerzõdést kötöttek, illetve az ajánlatkérõ 100%-os tulajdonában lévõ Városi Szolgáltató Rt. (V. Sz. Rt.) és kérelmezõ között együttmûködési megállapodás jött létre a fûtõmû korszerûsítése tárgyában. Ennek, valamint kérelmezõ ajánlatának alapján a felek 2001. január 25-én szándéknyilatkozat elnevezéssel vállalkozási szerzõdést ("Szerzõdés") kötöttek, melyben a V. Sz. Rt. mint megrendelõ megbízta a kérelmezõt mint vállalkozót a tulajdonában lévõ fûtõmû területén létesítendõ gázmotoros kapcsolt hõ- és villamosenergia-termelõ beruházás megvalósításával, melynek keretében 2001. március 31-ig a kérelmezõ lebonyolítja a kivitelezés fõvállalkozására kiírandó pályázatot, és ezt követõ 10 napon belül a fõvállalkozási szerzõdést is megköti. Az üzembe helyezést követõen a kérelmezõ a beruházásból hõt szolgáltat a V. Sz. Rt. részére egy hosszú távú (10 éves) szerzõdéscsomag keretében. A szerzõdéses futamidõ lejártával a beruházás tulajdonjoga a V. Sz. Rt. felé átadásra kerül az átadáskor nyilvántartott könyv szerinti értéken, amely 0 Ft. Ajánlatkérõ 2001. március 8-i levelében arról tájékoztatta a kérelmezõt, hogy az ajánlatkérõ képviselõtestülete 2001. február 22-én rendkívüli zárt ülésen megtárgyalta a kérdést és a 32/2001. (II. 22.) Kt. számú határozata értelmében úgy döntött, hogy mint a V. Sz. Rt. 100%-os tulajdonosa és alapítója magához vonja a távhõszolgáltatás korszerûsítésének ügyét és az ezzel kapcsolatos koncepcionális döntések elõkészítését. Ennek indokaként azt jelölte meg, hogy a megkötött megállapodások sértették az önkormányzat érdekeit, de ezen túl jogszabálysértõk is voltak, mivel a beruházás kapcsán közbeszerzési eljárást kellett volna lebonyolítania vonatkozó jogszabályok alapján. Kérelmezõ álláspontja szerint az eljárás azonban nem közbeszerzés-köteles, ezért a megkötött szerzõdések jogszabá<br>
lyt nem sértenek, azaz ma is hatályosak. Ennek alapján az ajánlatkérõ eljárása a verseny tisztaságát és az esélyegyenlõséget sértik.<br>
Az ajánlatkérõ a jogorvoslati kérelemre tett észrevételében elõadta, hogy a képviselõ-testület, figyelemmel a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontjára – mivel a Városi Szolgáltató Rt. a távhõszolgáltatásról és távhõszolgáltatási díjak alkalmazásáról szóló 1/2000. (I. 28.) Önk. számú önkormányzati rendeletben foglaltak szerint kizárólagos jogosítvánnyal rendelkezik Szentendre városában a távhõszolgáltatás nyújtásában – közbeszerzési eljárás megindítását határozta el a Városi Szolgáltató Rt. által mûködtetett hõtermelõ rendszer gázmotoros korszerûsítésére szállítással, szereléssel, a gázmotor felügyeletével, üzemeltetésével és karbantartásával, továbbá a gázmotorral történõ hõenergia-szolgáltatással. Megjegyezte, hogy a kérelmezõ által a jogorvoslati kérelemben hivatkozott szándéknyilatkozat, valamint megállapodás érvényességének megállapítása nem a Döntõbizottság hatáskörébe tartozik, valamint azt is, hogy az önkormányzat értékhatár miatti törvényi kötelezettség nélkül is folytathat közbeszerzési eljárást beszerzések esetén.<br>
Egyéb érdekeltek részérõl az ERBE Kft. tett érdemi észrevételt, amelyben kifejtette, hogy a jogorvoslati kérelemben nincs meghatározva az, hogy kérelmezõ szerint az ajánlatkérõ a Kbt. mely rendelkezését sértette meg.<br>
Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A rendelkezésre álló iratokból és a tárgyaláson tett nyilatkozatokból a Döntõbizottság hatáskörének hiányát állapította meg, ezért a jogorvoslati kérelmet elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a Döntõbizottság hatásköre csak a közbeszerzésekkel kapcsolatos jogorvoslati kérelmek elbírálására terjed ki.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja alapján ajánlatkérõ a Kbt. hatálya alá tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése alapján az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles e törvény szabályai szerint eljárni.<br>
A <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>4) bekezdése a) pontjának rendelkezése szerint az 1. §-ban meghatározott szervezet (3) bekezdés szerinti értékhatár alatti értékû – a központosított közbeszerzés hatálya alá nem tartozó – beszerzése során e törvény szabályai szerint jogosult eljárni.<br>
Az tény, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § s</a>zerinti szervezet, de a jogorvoslat tárgyát képezõ eljárás a Döntõbizottság álláspontja szerint nem közbeszerzés, mert az ajánlatkérõ részérõl nem jár kiadással, illetve egyéb ellenszolgáltatással.<br>
A beszerzés tárgya jelen eljárásban az ajánlatkérõ tulajdonában lévõ V. Sz. Rt. által üzemeltetett távfûtési rendszer vállalkozói beruházás keretében történõ gázmotoros korszerûsítése, a beépített gázmotor mûködtetése, felügyelete, karbantartása és felújítása, valamint finanszírozása és hõenergia-szolgáltatása szolgáltatói szerzõdés keretében.<br>
Az ajánlatkérõ a részvételi felhívásban és a dokumentációban határozottan kifejtette és követelmények formájában elõírta, hogy mivel nem az ajánlatkérõ beruház és finanszíroz, ezért önkormányzati forrás és garancia nem vehetõ figyelembe. A fejlesztés költségráfordításának a nyertes vállalkozás hõ- és villamos energia eladásából származó árbevételébõl kell megtérülnie.<br>
A Döntõbizottság álláspontja szerint az ajánlatkérõ eljárása továbbá azért sem közbeszerzés, mert követelményei között kifejezetten kinyilvánította igényét a számára legnagyobb hozamot biztosító beruházás mûszakilag legkedvezõbb megvalósítására, a vállalkozás eredményébõl bérleti díj bevételéhez kíván jutni, valamint megtérítteti a szolgáltatásait. A beruházásból keletkezõ vagyon a nyertes vállalkozó tulajdonában marad az üzemeltetési szerzõdés végéig.<br>
A fentiekbõl következõen jelen eljárásban az ajánlatkérõ ellenérték fejében nem végez beszerzést, annak tárgyára vonatkozó szerzõdés részérõl ellenszolgáltatási kiadással nem – éppen ellenkezõleg részére bevétellel jár, ezért az eljárást közbeszerzésnek minõsíteni nem lehet.<br>
A Kbt. hatálya csak az abban szabályozott beszerzésekre terjed ki. A Döntõbizottság álláspontja szerint az ajánlatkérõnek és a beszerzés tárgyának egyaránt meg kell felelniük a Kbt. rendelkezéseinek ahhoz, hogy a beszerzési eljárás közbeszerzési eljárásnak minõsüljön és az eljárás a Kbt. hatálya alá tartozzon. Ennek alapján az, hogy ajánlatkérõ a beszerzéseit tekintve általában a Kbt. hatálya alá tartozik az még önmagában nem teszi az adott beszerzési eljárását a közbeszerzési eljárássá, ugyanis a beszerzést is önállóan kell megvizsgálni. Jelen esetben – az elõzõekben kifejtettek alapján – a beszerzés nem tekinthetõ közbeszerzésnek, így függetlenül attól, hogy a beszerzési eljárást mint közbeszerzési eljárást hirdette meg ajánlatkérõ, e beszerzésre a Kbt. hatálya nem terjed ki.<br>
A Döntõbizottság hatásköre a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint csak a közbeszerzési eljárással kapcsolatos jogorvoslati kérelem elbírálására terjed ki.<br>
A Döntõbizottság álláspontját, azaz hatáskörének hiányát támasztja alá a Kbt. preambuluma is. A jogalkotó a törvény megalkotása céljaként – a többi között – az államháztartás kiadásainak ésszerûsítését, a közpénzek felhasználásának átláthatóságát és széles körû nyilvános ellenõrizhetõségének megteremtését tûzte ki célul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha a Kbt. másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 7. § (1) bekezdése úgy rendelkezik, hogy a közigazgatási szerv a hatáskörét és az illetékességét az eljárás minden szakaszában hivatalból köteles vizsgálni.<br>
Mivel a Döntõbizottság a jogorvoslati eljárás során a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján a hatáskörének hiányát állapította meg, ezért a jogorvoslati kérelmet a Kbt. 88. § (1) bekezdésének a) pontja alapján elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 27.<br>
<br>
Dr. Nagy László Gábor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>