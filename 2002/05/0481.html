<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0481)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.715/13/2001.<br>
<br>
Tárgy: a Thorn Lighting kérelmezõ jogorvoslati kérelme a Városgazdálkodási és Turisztikai Rt. ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Thorn Lighting Hungary Kft. (2045 Törökbálint, Tó park, képv.: dr. Borbíró István ügyvéd, 1054 Budapest, Alkotmány u. 31.) kérelmezõ kérelmére, melyet a Városgazdálkodási és Turisztikai Rt. (2484 Agárd, Gárdonyi G. u. 34–38., képv.: dr. Juhász Gábor ügyvéd, 2475 Kápolnásnyék, Ibolya u. 8.) mint ajánlatkérõ "Gárdony város utcai közvilágításának korszerûsítésére és új hálózati szakaszok építése" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt. ) 61. </a>§ (1) bekezdését, a Kbt. 55. § (6) bekezdését, és ezért a Döntõbizottság ajánlatkérõ eljárást lezáró döntését megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint, igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. szeptember 12. napján a Közbeszerzési Értesítõ (K. É.) 37. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Az ajánlati felhívás 11. a) pontjában ajánlatkérõ elõírta, hogy amennyiben az ajánlattevõ a közbeszerzés értékének 10%-át meghaladó mértékben kíván alvállalkozókat igénybe venni, az alvállalkozóknak saját vállalt munkarészükre vonatkozóan igazolni kell alkalmasságukat.<br>
Az ajánlati felhívásban ajánlatkérõ meghatározta, hogy az ajánlatok elbírálását az összességében legelõnyösebb ajánlat szempontja szerint kívánja elvégezni. A választott elbírálási szempontra tekintettel meghatározta a felhívás 13. b) pontjában az értékelési részszempontokat a hozzá rendelt súlyszámokat és az értékelés során adható pontszámok alsó és felsõ határát:<br>
részszempontok	súlyszámok<br>
– a korszerûsítés mûszaki tartalma (lámpatestek, fényforrások mûszaki jellemzõi szerelési technológia)	35<br>
– a vállalási ár	35<br>
– a kivitelezés biztonságos, jó minõségû teljesítése érdekében megajánlott garanciák	20<br>
Az értékelés során adható pontszám részszempontonként: 0–10.<br>
Ajánlatkérõ a felhívásban az eredményhirdetés idõpontját a bontást követõ 15. napot, azaz 2001. november 8. napjának 10 óráját jelölte meg.<br>
A felhívás 16. "Egyebek" pontjának 7. francia bekezdésben elõírta, hogy a korszerûsítés során alkalmazott lámpatestekre és azok alkatrészeire vállalt garanciát és alkatrész utánpótlást az ajánlathoz csatolni kell és elõnyt jelent a jogszabályokban meghatározottaknál hosszabb idõtartamú garanciavállalás.<br>
Ajánlatkérõ dokumentációt is kibocsátott a megfelelõ ajánlattétel megkönnyítése céljából és helyszíni konzultációt is biztosított lehetõséget adva az ajánlattevõk általi kérdések tisztázására. A helyszíni konzultáción ajánlatkérõ az egyes részszempontok szerint táblázatban megadta az értékelés során figyelemben veendõ elemeket, amelyeket vizsgálni és pontozni kíván. Ezek az alábbiak voltak az egyes részszempontok szerint:<br>
I. részszempont<br>
"A korszerûsítés mûszaki tartalma"	részpontszám<br>
– lámpatestek IP-védettsége (min IP65)	3<br>
– lámpatestek foglalat- és tükörállíthatósága	3<br>
– lámpatest hatásfoka	3<br>
– közvilágítás célú, városképbe illõ lámpatestek alkalmazása	1<br>
II. részszempont<br>
"A vállalási ár"	részpontszám<br>
– az ajánlati ár összege	7<br>
– a teljesítési határidõ	1<br>
– fizetés ütemezése, fizetési mód, fizetési határidõk	2<br>
III. részszempont<br>
"A kivitelezés biztonságos, jó minõségû teljesítése érdekében megajánlott garanciák"	részpontszám<br>
– garanciavállalás a lámpatestre (min 2 év), fényforrásra	5<br>
– garanciavállalás egyéb anyagokra (lámpatest szerelvénylap, lámpakar, vezeték, szorító stb.), kivitelezési munka	3<br>
– alkatrész-utánpótlás vállalása	2<br>
Az ajánlatkészítési szakaszban külön nyilatkozatban a Villamos Szerelési Kft. mint a dokumentációt megvásároló társaság felajánlotta, hogy nyertessége esetén elvégzi Gárdony város területén lévõ 2 db teniszpálya megvilágítását.<br>
Az ajánlattételi határidõre, 2001. október 24. napjára kérelmezõ, a Villamos Szerelési Kft. és a Roneco Kft. nyújtott be ajánlatot.<br>
Az ajánlatok bontásakor ajánlatkérõ lehetõséget adott a késõbbiekben felmerülõ hiányok pótlására, akként, hogy a hiánypótlással érintett ajánlattevõknek a hiánypótlásnak a hiányokról történõ értesítést követõen 7 napon belül eleget kell tenni. Ajánlatkérõ a bontáson elhangzottakkal összhangban 2001. november 30. napján írásban összegezte a beadott ajánlatok teljes körûségének vizsgálata eredményét és felhívta az ajánlattevõket, hogy a megjelölt hiányzó adatot, dokumentumot 7 napon belül pótolják.<br>
A hiánypótlásnak az érintett ajánlattevõk eleget tettek. A nyertes ajánlattevõ pótlólag nyilatkozott, hogy az ajánlatban szereplõ "alvállalkozóik bemutatása" körében megnevezett cégekkel éves keretszerzõdése van, amely keretszerzõdés volumene tartalmazza a beszerzés tárgyának teljesítéséhez szükséges mennyiséget is.<br>
Ezt követõen sor került az ajánlatok értékelésére s az ajánlatkérõ által felállított bíráló bizottság javaslata alapján ajánlatkérõ a Villamos Szerelési Kft. nyertessége mellett döntött.<br>
Ajánlatkérõ elkészítette az ajánlatok értékelésérõl a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzést. Az összegzést, valamint az értékelõ bizottság 2001. november 5. napján megtartott értékelõ ülésérõl felvett jegyzõkönyvet, az értékelõ bizottság értékelési véleményeit az ajánlattevõk részére postai úton 2001. november 7. napján megküldte.<br>
Az ajánlati felhívásban megadott eredményhirdetési idõpontban, 2001. november 8. 10 órakor az ajánlattevõk közül egyedül megjelent Roneco Kft. képviselõjével az ajánlatkérõ ismertette, hogy ki az eljárás nyertese és ezt követõen lehetõséget biztosított arra, hogy a postán megküldött anyagba betekinthessen. A nyilvános eredményhirdetésrõl, az ott elhangzottakról ajánlatkérõ jegyzõkönyvet nem készített, jelenléti ívet nem vette fel.<br>
Kérelmezõ 2001. november 13. napján jogorvoslati kérelmet nyújtott be a Döntõbizottsághoz.<br>
Kérte az ajánlatkérõ eljárást lezáró döntésének megsemmisítését, a jogsértés megtörténtének megállapítását, bírság kiszabását, valamint ajánlatkérõ kötelezését az eljárási díj és költségek viselésére. Ideiglenes intézkedésként a szerzõdés megkötésének megtiltását kérte.<br>
Álláspontja szerint ajánlatkérõ a közbeszerzési eljárás lefolytatása során több jogsértést követett el. Az eljárás eredményét nem a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megfelelõen hirdette ki, arról meghívót ajánlattevõk a Kbt. 61. § (2) bekezdésének megfelelõen nem kaptak. Ajánlatkérõ az összegzést az eljárásról iratot sem a törvényben foglalt tartalommal készítette el, az nem tartalmazza például a nyertes személyének megnevezését sem.<br>
Ajánlatkérõ az eljárás során megsértette továbbá a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdését is azáltal, hogy az ajánlatok értékelésébe olyan személyt vont be aki a Kbt. 31. § (2) bekezdésében meghatározott érdekelt gazdálkodó szervezet, nevezetesen az ÉDÁSZ Rt. alkalmazottja, s ezáltal fennáll a Kbt. 31. § (2) a) pontjában foglalt összeférhetetlenségi ok. A nyertes ajánlattevõ 100% tulajdonosa nem más, mint az ÉDÁSZ Rt.<br>
Kérelmezõ meggyõzõdése, hogy a nyertes ajánlattevõ nem jelölte meg a 10% feletti alvállalkozóit, pedig a szerzõdés teljesítéséhez szükség van 10% feletti alvállalkozó igénybevételére nyertesnek, mivel nem gyárt lámpatesteket és a lámpatestek a közbeszerzés értékének 10%-át jóval meghaladják. Amennyiben a nyertes nyilatkozata arról szól, hogy a szerzõdés teljesítéséhez nem vesz igénybe alvállalkozót, úgy hamis adatszolgáltatás miatt ki kellett volna zárni az eljárásból. Kérelmezõ álláspontja szerint ajánlatkérõ jogsértõ módon járt el az ajánlatok értékelése során is, helytelenül pontozva az egyes részszempontoknál az ajánlatok tartalmi elemeit, így nem az összességében legelõnyösebb ajánlatot tevõt hirdette ki nyertesnek. A 3. értékelési részszempont esetében ajánlatkérõ az általa vállalt, mind lámpatestekre és fényforrásra egyaránt 5 éves garanciavállalásra nem kapott pontot, míg a nyertes a kizárólag lámpatestekre vállalt <br>
15 éves garanciára 4 pontot kapott. Az értékelés a részszempont tartalmi elemeire tekintettel nem arányos, nem indokolt. Hasonlóan jogsértõ az ajánlatkérõ értékelése ezen részszempont esetén az egyéb anyagok részszempontra vonatkozóan. A pontszám nem az ajánlatok tartalmi elemei alapján került kiosztásra.<br>
Ajánlatkérõ a fentieken túl az összeférhetetlenség fennállása okán megsértette az üzleti titokra vonatkozó elõírásokat és a verseny tisztaságára vonatkozó alapelvi rendelkezést, továbbá a nyertes többletfelajánlása körében is sérült álláspontjuk szerint a verseny tisztasága elve. Nem tisztázott szerinte, hogy a nyertes többletfelajánlása hogyan került ajánlatkérõhöz, ha a bontás során a többletfelajánlás körében "közölhetõ adat nincs" megjegyzés szerepelt.<br>
Ajánlatkérõ észrevételében a megalapozatlan kérelem elutasítását kérte. Észrevételében és a tárgyaláson elõadta, hogy sor került az eredményhirdetésre, amelynek idõpontját az ajánlati felhívás tartalmazza. Az eredményhirdetésre 1 ajánlattevõ jött el, akivel közölték a nyertes személyét, majd lehetõséget biztosítottak arra, hogy az összegzést és az értékelési jegyzõkönyvet megtekintse. Az eredményhirdetésrõl jegyzõkönyv nem került felvételre, külön értesítést nem küldtek ki a feleknek. Az összegzés az eljárásról iratot, az értékelési jegyzõkönyvet, valamint a szakvélemény iratokat ajánlattevõk részére postán küldték meg 2001. november 7. napján. Az eljárás eredményérõl a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletében meghatározottak szerint készítették el, és a törvény 6. sz. melléklete szerinti tájékoztatót is elkészítették.<br>
Téves a kérelmezõ összeférhetetlenségre vonatkozó elõadása. Az eljárás értékelésébe bevont – kérelmezõ által kifogásolt – személy az ÉDÁSZ alkalmazottja és nem alkalmazottja a nyertes ajánlattevõnek, sem pedig a többi ajánlattevõnek, alvállalkozónak sem. A fentiek szerint nem sérült a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése.<br>
A nyertes által az alvállalkozó megjelölése körében elõadott kérelmezõi jogsérelem sem megalapozott, hiszen a nyertes a hiánypótlás keretében nyilatkozott ajánlatával kapcsolatban, hogy a megjelölt céggel beszállítói éves keretszerzõdése van, amely volumene tartalmazza a beszerzés tárgyának megvalósításához szükséges mennyiséget, így a Kbt. szerinti alvállalkozónak nem minõsül.<br>
Az ajánlatok értékelése körében a kérelmezõ által kifogásolt 3. részszempontnál ajánlatkérõ elõadta, hogy a nyertes ajánlatában a lámpatestre 15 év és a fényforrásra 5 év garanciavállalást vett figyelembe, mivel a nyertes az egyéb anyagokra vállalt garancia körében értelmezték a fényforrást. Miután kérelmezõ nem vállalta a bura és a tükör vonatkozásában a minimum 10 évet, így kapott 0 pontot. A kérelmezõ vonatkozásában az egyéb anyagokra nem vállalt garanciát, így csak a lámpatestre adott 5 éves garanciát értékelték, amelybe beleértették a szerelvénylapot is. Ezen alrészszempont esetén az 1 pont különbséget az okozta, hogy a nyertes az egyéb anyagokra is vállalt garanciát.<br>
Egyéb érdekelt Roneco Kft. észrevételében megerõsítette azon kérelmezõi elõadást, hogy az eredményhirdetésrõl semmilyen értesítést nem kapott ajánlatkérõtõl, az eredményhirdetés ajánlati felhívásban szereplõ idõpontjában megjelentek a felhívásban megadott helyen, ahol tájékoztatták arról, hogy az eljárás eredményét tartalmazó iratokat már postára is adták.<br>
Egyéb érdekelt Villamos Szerelési Kft. észrevételében elõadta, hogy ajánlatkérõ pontozásával egyetért. Az alvállalkozók igénybevételével kapcsolatban elõadta, hogy az ajánlatban megjelölt céggel éves keretszerzõdése van, így nem minõsül alvállalkozónak. Az összeférhetetlenséggel kapcsolatban elõadta, hogy a bírálóbizottságban nem vett részt olyan személy aki munkavállalója lenne.<br>
A Döntõbizottság a jogorvoslat eljárás során tartott tárgyaláson – miután ajánlatkérõ nyilatkozott, hogy a szerzõdés megkötésére még nem került sor – ideiglenes intézkedéssel élt és az eljárást lezáró szerzõdéskötést megtiltotta a D/715/9/2001. számú határozatával.<br>
A Döntõbizottság megállapította, hogy kérelmezõnek az összeférhetetlenségi szabályok, az üzleti titok megsértésére vonatkozó, valamint az alvállalkozóra vonatkozó nyilatkozat miatt, a nyertes kizárására vonatkozó kérelmei megalapozatlanok.<br>
Az eljárásba bevont szervezet, személy összeférhetetlenségével kapcsolatban a Kbt. az alábbiak szerint rendelkezik:<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodó szervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodó szervezet vezetõ tisztségviselõje;<br>
c) az érdekelt gazdálkodó szervezetben tulajdoni részesedéssel rendelkezik;<br>
d) az a)–c) pont szerinti személy hozzátartozója.<br>
Az ajánlatkérõnek a közbeszerzési eljárás során vizsgálnia kell, hogy a bevonni kívánt szervezet, vagy személy vonatkozásában a fent hivatkozottak szerinti érdekeltség fennáll-e kivéve, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodó szervezet, illetve az eljárásba bevonni kívánt szervezettel vagy személlyel a (2) bekezdés a)–d) pontja szerinti viszonyban álló érdekelt gazdálkodó szervezet írásban nyilatkozik, hogy az eljárásban nem vesz részt ajánlattevõként vagy alvállalkozóként. [<a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) bekezdés].<br>
Ha ajánlatkérõ a közbeszerzési eljárásban elmulasztotta vizsgálni a bevont személyekkel kapcsolatban az összeférhetetlenséget és a (4) bekezdés szerinti nyilatkozatot sem kérte be, úgy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdésében foglaltak szerint az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodó szervezet.<br>
A jogorvoslattal érintett közbeszerzési eljárásban ajánlatkérõ elmulasztotta az összeférhetetlenség vonatkozásában nyilatkoztatni az eljárásba bevont szervezeteket és személyeket, így ajánlatkérõnek az eljárás során alkalmazni kell a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdését. A Döntõbizottság álláspontja szerint jogsértést akkor követett volna el, az ajánlatkérõ ha olyan ajánlattevõ, illetve olyan alvállalkozót bevont ajánlattevõ ajánlatát vizsgálta volna érdemben – az érvénytelenségnek kimondása helyett – akivel szemben a Kbt. 31. § (2) bekezdésében elõírt bármely összeférhetetlenségi ok fennáll.<br>
A vizsgált közbeszerzési eljárásban nem vett részt ajánlattevõként, illetve alvállalkozóként olyan szervezet, illetve nem került elbírálásra olyan ajánlat – amelyik vonatkozásában a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésben megfogalmazott összeférhetetlenségi okok megállapításának helye lenne. A nyertes vonatkozásában nem áll meg a kérelmezõ által hivatkozott Kbt. 31. § (2) bekezdés a) pontjában meghatározott összeférhetetlenségi ok, miután nem került bevonásra az eljárásba ajánlatkérõ részérõl a nyertes munkavállalója. A fentiekkel összefüggésben alaptalan a kérelmezõnek az üzleti titokra vonatkozó rendelkezések ajánlatkérõ általi megsértésére vonatkozó kérelme is.<br>
A nyertes ajánlattevõ a bontást megelõzõen tett felajánlást a teniszpálya megvilágítására, az nem szerepelt az ajánlatában ajánlati elemként, így ajánlatkérõ bontás során tett megjegyzése helytálló, hogy a többletvállalások vonatkozásában nincs közölhetõ adat. Ajánlatkérõ az ajánlatok értékelésénél jogszerûen nem is volt figyelemmel a teniszpálya megvilágítására tett ajánlatokra. A fentiek alapján a kérelmezõnek az ajánlatok titkos kezelésének megsértésére való hivatkozása is alaptalan.<br>
Az alvállalkozó fogalmára a Kbt. az alábbi definíciót adja a Kbt. 10. § q) pontjában: "alvállalkozó: az a szervezet (személy), amellyel (akivel) az ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni vagy módosítani, kivéve az 1. § e) pontja vagy a 70. § (1) bekezdésének b) pontja szerinti szervezetet (személyt), vagy a 6. § g) pontja, illetve a 9. § (2) bekezdése szerinti szerzõdéskötést".<br>
A nyertes ajánlattevõ a hiánypótlás keretében nyilatkozott, hogy a megjelölt céggel éves keretszerzõdése van, amely volumene tartalmazza a beszerzés tárgyának mennyiségét, így az alvállalkozónak nem tekinthetõ a közbeszerzés eljárásban.<br>
A fentiek alapján kérelmezõnek az alvállalkozók igénybevételére vonatkozó nyilatkozatával nem sértette meg a Kbt. rendelkezéseit.<br>
A Döntõbizottság megállapította, hogy a kérelmezõnek az eredményhirdetés szabályainak megsértésére és az ajánlatok értékelésére vonatkozó kérelmei megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szerint az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontástól számított harminc (építési beruházás esetén hatvan) napon belül – az ajánlati felhívásban meghatározott eredményhirdetési idõpontban – nyilvánosan ki kell hirdetni.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése pedig kimondja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A közbeszerzési eljárás egyik, alapvetõ garanciális szabálya – összhangban a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében megfogalmazott nyilvánosság alapelvével –, hogy az eljárás eredményét, a nyertes ajánlattevõrõl hozott döntést nyilvánosan kell kihirdetni a Kbt. 5. sz. mellékletének megfelelõen, s ezt követõen kell írásban is megküldeni ajánlattevõknek az eljárás eredményérõl szóló összegzést. Az 5. sz. melléklet 4. a) pontjában meg kell jelölni a nyertes ajánlattevõ nevét és ajánlata kiválasztásának indokait.<br>
A Döntõbizottság megállapította, hogy az ajánlatkérõ a fenti idézett rendelkezések értelmében jogsértõ módon járt el akkor, amikor az ajánlati felhívásban elõre megadott eredményhirdetési idõpontot megelõzõen megküldte az ajánlattevõk részére az összegzést az eljárásról, valamint az értékelésre vonatkozó jegyzõkönyvet, szakértõi véleményeket, továbbá az 5. sz. melléklet 4. a) pontjában vagy tüntette fel a nyertes ajánlattevõ nevét, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Kbt 55. § (6) bekezdése elõírja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõnek az értékelés során az általa elõre megadott részszempontok körében tartozó ajánlatok tartalmi elemeit kell vizsgálnia és a kiosztott pontszámoknak ezen tartalmi elemekre tekintettel kell alakulnia.<br>
A nyertes ajánlatát ajánlatkérõ a következõk szerint értékelte: A nyertes a III. részszempont 1. alrészszempontja körében a lámpatestekre (elektromos szerelvények és fényforrás nélkül) 15 év garanciát vállalt, az elektromos szerelvénylapra 2 év garanciát, amelyre 4 pontszámot kapott. Az egyéb anyagok közé sorolt lámpatest szerelvénylapra 2 év garanciát külön vállalt, amelyet ajánlatkérõ a lámpatest 1. alrészszempontnál értékelt. Az egyéb anyagok 5 éves garanciavállalásánál a szerelvénylap külön <br>
2 éves vállalását nem a 2. alrészszempontnál vette fegyelembe, ahol ezen tartalmi elemet szerepeltette. Továbbá annak ellenére, hogy a fényforrásra vonatkozó garanciavállalás szerepelt a nyertes beszállító cégénél, az ajánlattevõ nem ezt, hanem az egyéb anyagokra vállalt 5 éves garanciavállalást értékelt a fényforrásra is. Az egyéb anyagokra és a kivitelezésre egyaránt 5 év garanciát vállalt, amelyre 3 pontszámot kapott. Az alkatrész-utánpótlást 20 évre vállalta, így 2 pontot kapott.<br>
A Döntõbizottság az ajánlat vizsgálata alapján megállapította, hogy abban a fényforrásra vonatkozóan nem szerepel olyan ajánlati vállalás, amelyet ajánlatkérõ értékelt, valamint a szerelõlapra vállalt garanciát nem az egyéb anyagok között bírálta el.<br>
Ajánlatkérõ a kérelmezõ ajánlatából ezen részszempont körében az 1, alrészszempontnál a lámpatestekre vállalt 5 éves garanciavállalása mellett 0 ponttal értékelte. Ajánlatkérõ indoka a 0 pontra vonatkozóan az volt, hogy a kérelmezõ nem vállalta a dokumentáció szerint a tükörre és búrára a 10 éves garanciát, amely a dokumentáció II fejezet 2.3. pontja elõírt.<br>
Ajánlatkérõ az egyéb anyagokon belül a szerelvénylapra vonatkozóan is értelmezte a kérelmezõ 5 éves vállalását. Az egyéb anyagok és kivitelezésre kérelmezõnél 2 pontot adott, az alkatrész-utánpótlásra ugyancsak 2 pontot kapott a 20 éves vállalására.<br>
A Döntõbizottság az ajánlatok áttanulmányozása alapján megállapította, hogy a kérelmezõ ajánlatában 5 év garanciát vállalt a lámpatestre. Nem szerepelt vállalás a fényforrásra, az egyéb anyagokra és a kivitelezési munkára. Továbbá a tükör és búra vonatkozásában nem nyilatkozott.<br>
A Döntõbizottság megállapította, hogy ajánlatkérõ az értékelés során – a kérelmezõ által sérelmezett részszempont körében – a pontszámok kiosztását nem az ajánlatban szereplõ tartalmi elemek figyelembevétele mellett állapította meg. Ajánlatkérõ olyan vállalásokat is értékelt a garancia vonatkozásában, amelyre nem volt konkrét vállalás az ajánlatokban, illetve konkrétan megajánlott vállalás nem került értékelésre. Ajánlatkérõ értékelésének indokai nem minden esetben állnak összhangban az ajánlatok tartalmi elemeivel.<br>
A fent részletezett indokok alapján állapította meg a Döntõbizottság a rendelkezõ részben foglalt jogsértéseket ajánlattevõ terhére. A Döntõbizottság ideiglenes intézkedéssel élt az eljárás során és erre tekintettel az eljárást lezáró döntés megsemmisítése jogkövetkezmény alkalmazása mellett döntött, lehetõséget adva ajánlatkérõnek, hogy saját maga orvosolja az elkövetett jogsértéseket amennyiben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésében foglalt lehetõséggel él és a döntését megalapozó körülmények ismételt mérlegelésével az ajánlatok újraértékelése mellett új eljárást lezáró döntést hoz, illetve eljárást lezáró döntés hozatala nélkül orvosolja a elkövetett jogsértéseket.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 18.<br>
<br>
Dr. Sárkány Izolda s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>