<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0523)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.697/5/2001.<br>
<br>
Tárgy: a JATEX Kft. jogorvoslati kérelme a Jász-Nagykun-Szolnok Megyei Hetényi Géza Kórház-Rendelõintézet és az Országos Idegsebészeti Tudományos Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a JATEX Kft. (1037 Budapest, Bojtár u. 24., a továbbiakban: kérelmezõ) jogorvoslati kérelmére indult eljárást, melyet a Jász-Nagykun-Szolnok Megyei Hetényi Géza Kórház-Rendelõintézet (5000 Szolnok, Tószegi u. 21., képviseli: dr. Bûrös László, 1135 Budapest, Tahi u. 53–55.) és az Országos Idegsebészeti Tudományos Intézet (1145 Budapest, Amerikai út 57.) – a továbbiakban ajánlatkérõ – "a kórház egyéves szükségletét fedezõ röntgenfilmek, vegyszerek, kazetták, fóliák beszerzése" tárgyú közbeszerzési eljárása ellen nyújtott be, megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Magyar Köztársaság Legfelsõbb Bírósága mint másodfokú bíróság 2001. június 28-án kelt Kf.VI.38.078/2000/3. számú jogerõs ítéletében a Döntõbizottság 1999. december 30. napján kelt D.46/10/1999. számú határozatát hatályon kívül helyezte, és a Döntõbizottságot új eljárásra kötelezte. Az új eljárás keretében a Döntõbizottságnak azt kellett megvizsgálnia, hogy ajánlatkérõ azon döntése, mely szerint az összességében legelõnyösebb ajánlatot az 1995. évi XL. törvény (a továbbiakban: Kbt.) szabályai alapján a Labourmed Kft. tette-e, és az eljárást lezáró döntése megalapozott volt-e.<br>
A Döntõbizottság 1999. december 30-án kelt D.46/1999. sz. közigazgatási határozatában a kérelmezõ jogorvoslati kérelmének helyt adott és megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
Ajánlatkérõ a közigazgatási határozat ellen keresetet nyújtott be a Fõvárosi Bírósághoz, amelyben kérte annak megváltoztatását.<br>
A Fõvárosi Bíróság 2000. május 7. napján kelt 2.K.30.943/2000/1-1 sz. ítéletében az ajánlatkérõ keresetét elutasította.<br>
Ajánlatkérõ az ítélet ellen fellebbezést nyújtott be a Magyar Köztársaság Legfelsõbb Bíróságához, amelyben kérte az ítélet megváltoztatását.<br>
A Magyar Köztársaság Legfelsõbb Bírósága 2001. június 28-án kelt Kf.VI.38.078/2000/3. számú jogerõs ítéletében a Döntõbizottság D.46/10/1999. sz. határozatát hatályon kívül helyezte és a Döntõbizottságot új eljárásra kötelezte.<br>
A Döntõbizottság az ítélet kézhezvételét követõen 2001. szeptember 7-én D.552/2001. sz. alatt megindította a jogorvoslati eljárást. A jogorvoslati eljárásban felhívta az érdekelt felek képviselõit, hogy észrevételeiket tegyék meg.<br>
Az ajánlatkérõ jogi képviselõje írásban benyújtott észrevételében fenntartotta a korábbi eljárásban foglalt álláspontját, mely szerint az összességében legelõnyösebb ajánlatot a Labourmed Kft. tette, így az ajánlatkérõ döntése nem volt jogsértõ.<br>
A kérelmezõ végelszámolója 2001. szeptember 21-én kelt nyilatkozatában kérte, hogy a Döntõbizottság a jogorvoslati eljárást szüntesse meg, mert a jogorvoslati kérelmet a kérelmezõ nevében visszavonja.<br>
A fentiek alapján a Döntõbizottság a jogorvoslati eljárást D.552/8/2001. számú határozatával megszüntette. A határozat 2001. október 27-én jogerõre emelkedett.<br>
Ezt követõen a Magyar Köztársaság Legfelsõbb Bírósága VI.38.078/2000/3. számú ítéletét a Fõvárosi Bíróság ismételten megküldte a Döntõbizottság részére, amelynek iktatásakor adminisztrációs hiba következtében nem került észlelésre az, hogy az ítélet alapján már a Döntõbizottság az új eljárást lefolytatta, ezért 2001. november 5-én a JATEX Kft. kérelmére ismét megindításra került a jogorvoslati eljárás.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3), (4) és (5) bekezdése határozza meg, hogy kik kérelmezhetik, kezdeményezhetik, illetve indíthatják meg a Döntõbizottság hivatalból történõ eljárását.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése szerint, ha a Döntõbizottság a (3)–(4) bekezdésének megfelelõen kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, a 86. § (4) bekezdése szerinti határozat meghozatala elõtt ezek vonatkozásában is eljárhat hivatalból.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
E § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A Döntõbizottságnál a Legfelsõbb Bíróság ítélete alapján korábban indult D.552/2001. számú eljárásban a kérelmezõ a jogorvoslati kérelmét 2001. szeptember 12-én visszavonta, a Döntõbizottság az eljárást lefolytatta és azt jogerõsen be is fejezte. A jelen jogorvoslati eljárást tehát nem lehet a JATEX Kft. kérelmére, csak hivatalból megindítottnak tekinteni, a hivatalból történõ megindításának azonban a feltételei a fenti rendelkezések alapján nem álltak fenn, ezért a Döntõbizottság a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. november 19.<br>
<br>
Dr. Bankó Ágnes s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>