<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0480)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.785/7/2001.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Honvédelmi Minisztérium Ingatlankezelési Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Honvédelmi Minisztérium Ingatlankezelési Hivatal (1476 Budapest, Pf. 246, továbbiakban: ajánlatkérõ) "1 db 250–300 m2 alapterületû, VII. kerületi ingatlan tulajdonjogának megszerzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele, és tárgyaláson tett nyilatkozata alapján az alábbi tényállást állapította meg.<br>
Ajánlatkérõ a Tábori Rabbinátus elhelyezése érdekében 2001. október 15-én részvételi felhívás közzétételét kezdeményezte a Közbeszerzési Értesítõ Szerkesztõségénél. Ebben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapítottan 1 db egyszintes, alápincézett, közösségi használatra és irodahelyiségek kialakítására alkalmas, közvetlen utcai kapcsolattal rendelkezõ 250–300 m2 alapterületû ingatlanra kért ajánlatot.<br>
A Közbeszerzési Értesítõ Felelõs Szerkesztõje 2001. november 5-én tájékoztatta ajánlatkérõt arról, hogy a választott eljárásfajta esetében hirdetmény közzététele nélkül indul a közbeszerzési eljárás. Ezen elõzményeket követõen ajánlatkérõ 2001. november 28-án hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontja alapján, mely eljárás indításáról tájékoztatta a Döntõbizottság elnökét is.<br>
A beszerzés tárgyát az alábbiak szerint határozta meg: Budapest, VII. kerületében 250–300 m2 alapterületû ingatlan tulajdonjogának megszerzése.<br>
Ajánlatkérõ ajánlattételre a Paper Point Kft.-t hívta fel.<br>
Ajánlatkérõ ajánlati felhívást is készített, mely szerint az ajánlattételi határidõ 2001. december 6.-a, az elsõ tárgyalás idõpontja pedig december 7-e.<br>
Ajánlatkérõ az ingatlannal szemben támasztott követelményként a megtekintett állapotot bútorzat nélkül határozta meg. Az ingatlan birtokbavételi idõpontjaként legkésõbb a 2001. december 15-ét jelölte meg. Az ajánlati felhívás egyebekben tartalmazta a Kbt. szerinti tartalmi követelményeket.<br>
A Döntõbizottság elnöke 2001. december 11-én kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (5) bekezdése szerint a Kbt. 70. § (3) bekezdés c) pontja szerinti hirdetmény közzététele nélküli tárgyalásos eljárásban, lehetõség szerint legalább három ajánlattevõ részére kell ajánlati felhívást küldeni.<br>
A Döntõbizottság elnöke részére megküldött iratokból, ezen feltételek megléte nem állapíthatók meg. Ennek alapján indítványozta a kérdéses közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében a jogorvoslati eljárás megszüntetését kérte. Álláspontja szerint jogszerûen folytatja le az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontja alapján. Ajánlatkérõ hivatkozott arra is, hogy a Kbt. 71/B. § (5) bekezdése azt tartalmazza, hogy lehetõség szerint kell legalább három ajánlattevõt ajánlattételre felhívni, ebbõl a megfogalmazásból következik, hogy az eljárása jogszerû volt.<br>
Érdemi észrevételében továbbá elõadta, hogy a Rabbinátus elhelyezése vonatkozásában a kívánalom a VII. kerületben történõ elhelyezés volt. Az eljárás céljára megfelelõ ingatlanról megfelelõ információval nem rendelkeztek, ennek alapján döntöttek úgy, hogy a Közbeszerzési Értesítõben hirdetmény közzétételével induló közbeszerzési eljárást kezdeményeznek. A Közbeszerzési Értesítõ Szerkesztõségétõl kapott tájékoztatást követõen mérték fel a VII. kerületben a szóba jöhetõ ingatlanok helyzetét, és több ingatlanforgalmazó céget is megkerestek. Ennek eredménye lett, hogy az ajánlattételre felkért Paper Point Kft. tudott számukra olyan ingatlant mutatni, amely megfelelt az ajánlatkérõi elvárásoknak.<br>
Ennek alapján kérték fel nevezett céget ajánlattételre, aki a felhívásnak megfelelõen az ajánlatát benyújtotta és vételre a Budapest VII. kerület, Wesselényi u. 13. sz. alatti 280 m2 alapterületû ingatlant ajánlotta.<br>
A tárgyalás során az árajánlat módosításra került, majd a 2001. december 7-én az ajánlat véglegessé vált.<br>
A döntést hozó 2001. december 10-én döntött az ajánlat elfogadásáról, errõl 2001. december 13-án értesítette az ajánlattevõt.<br>
A szerzõdés megkötésére 2001. december 18-án sor került.<br>
A Paper Point Kft. érdemi észrevételében hivatkozott arra, hogy ingatlan forgalmazással is foglalkozó gazdasági társaság, aki megfelelõ ingatlant tudott ajánlatkérõ számára biztosítani. Ezek alapján az ajánlatát benyújtotta.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapította, mely szerint ajánlatkérõ tárgyalásos eljárást alkalmazhat árubeszerzés esetén, ha az ingatlan tulajdonának vagy használatára, hasznosítására vonatkozó jognak a megszerzésére irányul a beszerzés.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (5) bekezdése pedig kimondja, hogy a Kbt. 70. § (3) bekezdésének c) pontja szerinti hirdetmény közzététele nélküli tárgyalásos eljárásban lehetõség szerint legalább három ajánlattevõ részére kell ajánlati felhívást küldeni.<br>
A Döntõbizottság elfogadta ajánlatkérõ érdemi észrevételét a tekintetben, hogy ajánlatkérõ a VII. kerületben kívánt a Tábori Rabbinátus elhelyezése céljára szolgáló megfelelõ ingatlant találni.<br>
A rendelkezésre álló iratokból megállapítható volt, hogy ajánlatkérõ tekintettel arra, hogy megfelelõ ingatlanról információval nem rendelkezett, hirdetmény közzétételével induló tárgyalásos eljárást kívánt lefolytatni. A Közbeszerzési Értesítõ Szerkesztõségének a tájékoztatását követõen az ajánlatkérõ piackutatás keretében tájékozódott ingatlanforgalmazással foglalkozó cégeknél megfelelõ ingatlan megszerzésrõl. A begyûjtött információk alapján jutott ajánlatkérõ arra a következtetésre, hogy a beszerzés tárgyaként megjelölt ingatlan felel meg a céljainak.<br>
Ennek alapján döntött ajánlatkérõ az ingatlannal rendelkezõ Paper Point Kft. ajánlattételre történõ felhívásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (5.) bekezdésében foglaltakat nem lehet másként értékelni a Döntõbizottság álláspontja szerint, mint hogy akkor kell több (legalább három) ajánlattevõt az eljárásba bevonni, ha arra a lehetõség adott. Ennek alapján pedig nem volt jogsértõ az az ajánlatkérõi eljárás, hogy kizárólag annak az egy cégnek küldte meg az ajánlati felhívást, aki a kiválasztott és egyedül megfelelõnek tartható ingatlant számára értékesíteni tudta.<br>
Döntõbizottság a fentiek alapján megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapított ajánlatkérõi eljárás nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást – ha a megindításra, vagy a folytatásra okot adó körülmény már nem állt fenn – megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 29.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>