<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (0520)
</b></h2><FONT size=3><i><u></i></u><br>
Kf.VI.38.508/2000/4.<br>
<br>
A Magyar Köztársaság Legfelsõbb Bírósága a Zelkó és Társai Ügyvédi Iroda (1136 Budapest, Hollán E. u. 4., ü.i.: dr. Kalló János Márk ügyvéd) által képviselt Budapesti Elektromos Mûvek (1132 Budapest, Váci út 72–74.) felperesnek az elsõfokú eljárásban a dr. Engler Magdolna jogtanácsos, a másodfokú eljárásban a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében, a Fõvárosi Bíróság 2000. augusztus 30. napján kelt 2.K.33.999/2000/2. számú ítélete ellen, a felperes által 3. sorszám alatt benyújtott fellebbezés folytán az alulírott napon megtartott nyilvános tárgyaláson meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság a felperest, hogy 15 napon belül fizessen meg az alperesnek 7000 (hétezer) forint másodfokú eljárási költséget, továbbá az államnak – az illetékhivatal külön felhívására – 13 500 (tizenháromezerötszáz) forint fellebbezési eljárási illetéket.<br>
Az ítélet ellen további fellebbezésnek helye nincs.<br>
<br>
INDOKOLÁS<br>
<br>
A Páty, Zsámbéki. u. és környékén létesítendõ 200 lakásból álló lakópark villamosenergia-szolgáltatásának biztosítására a DRÓT Faktor Kft.-vel (a továbbiakban: Kft.) a felperes 1999. december 3. napján kötött szerzõdést.<br>
A Kft. által 1999. december 21. napján aláírt megállapodás szerint a vételezés kezdõ idõpontja 2000. május 31.<br>
A TMB Engedélyezési Felügyelete az elkészült tervdokumentáció és szakhatósági engedélyek alapján még nem adta ki a villamosvezeték jogi engedélyt (erre 2000. április 11. napján került sor), amikor a felperes 2000. április 3-i dátummal hirdetmény közzététele nélkül tárgyalásos eljárást indított a közbeszerzésekrõl szóló, módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontjára hivatkozva.<br>
A lakópark villamosenergia-ellátására irányuló közbeszerzést a felperes az 1994. évi XLVIII. törvény (a továbbiakban: VET) 2. §-ának és a 26/1995. (VII. 25.) IKM rendelet (a továbbiakban: IKM rendelet) 3. § (3) bekezdésének felhívásával indokolta. A teljesítés határidejét 2000. május 31. napjában jelölte meg.<br>
A felperesi ajánlatkérõvel szemben a Döntõbizottság elnöke 2000. április 11-én azért kezdeményezett hivatalból jogorvoslati eljárást, mert a felperes érdekkörén kívüli okból eredõ váratlan sürgõsség feltételét nem látta megvalósultnak.<br>
Az alperes a 2000. május 9. napján kelt D.111/12/2000. számú határozatában megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulatára tekintettel a Kbt. 70. § (1) bekezdés c) pontját. Ezért a felperes döntését az eljárás megindítására visszamenõleg megsemmisítette. Indokolása szerint a VET 45. § (4) bekezdésébõl következõen a szerzõdõ felek megállapodására tekintettel a felperes a szerzõdéskötésnél nem volt kötve az igénybejelentõ Kft. által megjelölt határidõhöz. A 2000. május 31-i idõpontot úgy fogadta el, hogy már a szerzõdéskötés idõpontjában tudatában volt annak, hogy határidõig teljesíteni csak hirdetmény közzététele nélküli, tárgyalásos eljárás szerint tud. Az alperes úgy ítélte meg, hogy a rendkívüli sürgõsséget indokoló körülmények a felperes mulasztásából következtek be, mert a szerzõdéskötésnél nem járt el körültekintõ gondossággal. Erre tekintettel a felperes eljárása a Kbt. 70. § (1) bekezdés c) pontjába ütközõen jogsértõ volt, a döntés megsemmisítésére vonatkozó rendelkezést az alperes a Kbt. 88. § (1) bekezdés c) pontjára alapította.<br>
A felperes keresetében az alperes határozatának felülvizsgálatát és megváltoztatását kérte, arra tekintettel, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját álláspontja szerint nem sértette meg. Egyben kérte a döntés megsemmisítésének mellõzését is. Arra hivatkozott, hogy általa nem befolyásolhatóan az érdekkörén kívül álló körülményt az teremtette meg, hogy az igénybejelentõ ragaszkodott a 2000. május 31-i vételezési idõponthoz. Miután pedig a vételezés kezdõ idõpontja elõre nem volt látható, rendkívüli sürgõsség következett be. Mulasztás terhére nem írható, hiszen a mûszakilag, gazdaságilag kielégíthetõ igényt a rá irányadó speciális kötelezettség folytán nem utasíthatja vissza, a szerzõdéskötéstõl nem zárkózhat el.<br>
Az elsõfokú bíróság a felperes keresetét elutasította. Eljárása során azt vizsgálta, hogy 2000. április 3-án a felperes jogszerûen élt-e a hirdetmény közzététele nélküli, tárgyalásos eljárás lehetõségével.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése és 70. § (1) bekezdés c) pontja alapján az elsõfokú bíróság áttekintette mindazokat a körülményeket, amelyekkel a felperes a hirdetmény közzététele nélküli tárgyalásos eljárás jogszerûségét kívánta alátámasztani. Érvelései alapján azonban az elõre nem látható okból elõállt rendkívüli sürgõsséget adottnak tekinteni nem lehetett. Azon állítás, hogy a felperesnek a VET 44. §-a szerint elõre nem láthatóan az igénybejelentõ által megadott idõpontig kellett kötelezettséget vállalnia a teljesítésre, nem volt alapos. Miután sem a VET 44. §-ából, sem a gazdaságosság, energiatakarékosság (VET 2. §), illetve a legkisebb költség [VET 22. § b) pont] elvébõl és az ügyintézési határidõbõl [IKM rendelet 4. § (2) bekezdése], továbbá a szerzõdéskötési kötelezettségbõl [VET 45. § (1) bekezdés] nem következik, hogy elõre nem látható okból rendkívüli sürgõsség következett be, a felperes eljárása a Kbt. 70. § (1) bekezdés c) pontjával ellentétes volt.<br>
Az elsõfokú bíróság ítélete ellen a felperes fellebbezett, elsõdlegesen annak megváltoztatását kérte, a keresetében foglaltakat fenntartotta. Másodlagosan az elsõ fokú ítélet hatályon kívül helyezését és az elsõfokú bíróság új eljárásra utasítását kérte. Arra hivatkozott, hogy a VET 44. §-át az elsõfokú bíróság tévesen értelmezte. E joghely szerint a villamos energiát vételezni kívánó új fogyasztó igénybejelentésére a felperes köteles együttmûködni az igénylõvel a legkedvezõbb vételezési mód meghatározásában, valamint köteles tájékoztatást adni az igény kielégítésének mûszaki, gazdasági feltételeirõl. Ezen együttmûködési kötelezettség – véleménye szerint – idõtényezõt is magában foglal. Ha a bejelentett igény mûszakilag és gazdaságilag kielégíthetõ és az igénybejelentõ érdekkörében felmerülõ sürgõsség miatt számára a kikötött idõpont biztosítja a legkedvezõbb vételezési lehetõséget, azt a szolgáltató nem hagyhatja figyelmen kívül. Az együttmûködési kötelezettségbõl kifolyólag tehát a felperes köteles elfogadni az igénybejelentõ érdekeinek leginkább megfelelõ vételezési idõpontot, amely közbeszerzési eljárás lefolytatására a felperesnek még lehetõséget nyújt.<br>
A felperes a nyílt közbeszerzési eljárás lefolytatására az igénybejelentõ figyelmét felhívta, aki ragaszkodott a kikötött határidõhöz. Ennek bizonyítására tanúként kérte megidézni az igénybejelentõ GRÓT Faktor Kft. ügyvezetõjét, kifogásolta, hogy meghallgatását az elsõfokú bíróság jogellenesen mellõzte.<br>
Az alperes fellebbezési ellenkérelme az elsõ fokú ítélet helybenhagyására irányult.<br>
A fellebbezés nem alapos.<br>
Az elsõfokú bíróság részletesen feltárta és ítélete indokolásában megfelelõ alapossággal rögzítette az ügyben irányadó tényállást, továbbá abból helyes jogi következtetést vont le.<br>
A perben rendelkezésre állt adatok egyértelmûen alátámasztották, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott jogszabályi feltételek nem álltak fenn, ezért a tárgyalásos eljárás szabályainak alkalmazására a felülvizsgált közbeszerzési eljárásban jogszabályi lehetõség nem volt.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt, rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatérõ mulasztásából.<br>
A felperes az igénykielégítést befolyásoló körülményeket elõre látta, a hálózat kiépítésével kapcsolatos engedélyezési eljárása menetével tisztában volt, rendkívüli sürgõs szükség nem forgott fenn, a felek által megkötött szerzõdés – megegyezésük szerint – tartalmazta a teljesítési idõpontot.<br>
Mindebbõl következõen a körülmények bekövetkeztében a felperesi mulasztás is közrehatott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése kógens szabályként írja elõ, hogy meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás jogszabályi feltételei hiányában a felperes a Kbt. rendelkezéseibe ütközõ módon járt el, amikor a megkötendõ szerzõdés tartalmának, a teljesítési határidõnek és a Kbt. szabályainak ismeretében, a Kbt. kötelezõ érvényû – eltérést nem engedõ – elõírásának megsértésével, illetve tulajdonképpen megkerülésével nyílt, illetõleg meghívásos eljárás helyett hirdetmény közzététele nélküli, tárgyalásos eljárást folytatott le.<br>
A felperes által hivatkozott VET szabályok egyike sem volt alkalmas a felperesi eljárás jogszerûségének, illetve a Kbt. elõírásai megszegése indokoltságának alátámasztására és a felperes törvénysértõ eljárása miatti felelõsség alóli mentesítésre.<br>
Minderre figyelemmel a Legfelsõbb Bíróság megállapította, hogy az elsõfokú bíróság keresetet elutasító ítélete jogszerû és megalapozott volt, ezért azt a Pp. 253. § (2) bekezdése alapján helybenhagyta.<br>
A fellebbezési eljárásban felmerült alperesi perköltség megfizetésére a Legfelsõbb Bíróság a felperest a Pp. 78. § (1) bekezdése értelmében kötelezte.<br>
A tárgyi illetékfeljegyzési jog folytán le nem rótt fellebbezési eljárási illeték viselésére a felperes a 6/1986. (VI. 26.) IM rendelet 13. § (2) bekezdése szerint köteles.<br>
<br>
Budapest, 2002. április 12.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Dr. Darák Péter s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>