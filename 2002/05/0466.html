<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0466)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.714/14/2001.<br>
<br>
Tárgy: a Németh és Társa Kft. jogorvoslati kérelme Szombathely Megyei Jogú Városi Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Németh és Társa Kft. (2029 Budakeszi, Hajnalka u. 19., képviseli: dr. Kurtyán Edit ügyvéd, 1024 Budapest, Margit krt. 27. I/1., a továbbiakban: kérelmezõ) kérelmét, melyet Szombathely Megyei Jogú Város Önkormányzata (9700 Szombathely, Kossuth L. u. 1–3., a továbbiakban: ajánlatkérõ) "Korszerû, mûanyagborítású atlétikai pálya építése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. április 5-én ajánlati felhívást tett közzé nyílt eljárás megindítására a Közbeszerzési Értesítõ 14. számában (1253) a rendelkezõ részében írt tárgyban.<br>
A felhívás 11. a) pontja tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket.<br>
Ezen belül a mûszaki alkalmasság igazolásánál ajánlatkérõ kikötötte többek között azt is, hogy:<br>
Igazolásokat és nyilatkozatokat kell csatolni a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a)–g) pontjaiban és a (3) bekezdésben foglaltak szerint.<br>
Ugyanitt írta elõ, hogy a beruházóktól referenciaigazolások szükségesek.<br>
A 11. b) pont tartalmazta az ajánlattevõnek a szerzõdés teljesítésére alkalmatlanná minõsítésének szempontjait. Ezek között szerepel, hogy alkalmatlan az az ajánlattevõ, akinek nincs az elmúlt 5 évben a közbeszerzés tárgyával azonos tartalmú és nagyságrendû igazolt és minõsített referenciája.<br>
A 16. pont tartalmazta, hogy ajánlatkérõ csak a I.A.A.F., a Magyar Atlétikai Szövetség vagy más, bármely rendszerben akkreditált, ezekkel egyenértékû minõségtanúsítást fogad el referenciaként.<br>
Ajánlatkérõ a részletes ajánlati és szerzõdési feltételeit dokumentációban határozta meg.<br>
Helyszíni konzultációra 2000. április 19-én került sor. A feltett kérdésekre ajánlatkérõ írásban válaszolt. Még az ajánlattételi határidõ lejárta elõtt írásban megkereste ajánlatkérõ a Magyar Atlétikai Szövetséget (a továbbiakban: MASZ) és kérte nyilatkozatát arra vonatkozóan, hogy:<br>
<br>
1. Magyarországon az I.A.A.F. nevében kizárólagosan a MASZ ad-e ki nemzetközi minõsítést?<br>
<br>
2. Az elmúlt 5 évben mely hazai pályák kaptak nemzetközi minõsítést, és hogy ezeknek a mûanyag borítását melyik cég végezte?<br>
A MASZ június 6-án adta meg írásos válaszát, mely szerint:<br>
<br>
1. Magyarországon atlétikai pályát csak a MASZ hitelesíthet;<br>
<br>
2. 6 hitelesített pálya épült, azok mûanyag bevonatát a Polyton készítette.<br>
A MASZ egyben referenciaigazolást is adott a Polyton cég Népstadionnál végzett pályaépítésére.<br>
Az ajánlatok bontására 2000. május 16-án került sor. A határidõig 3 ajánlat érkezett. A kérelmezõ, az Alterra Kft. és a Globál Sport Kft. közösen és a Magyar Aszfalt Kft. nyújtottak be ajánlatot.<br>
Ajánlatkérõ az ajánlatok értékelése során az I.A.A.F.-et is megkereste írásban és kérte, adja meg a magyarországi nemzetközi versenyek rendezésére alkalmasnak nyilvánított atlétikai pályák jegyzékét.<br>
A válasz az I.A.A.F. részérõl az volt, hogy õ a burkoló anyagot minõsíti, arra nézve pedig a Polyton és a Conica gyártmányai megfelelõek. Magát a pályát a nemzeti szövetségek hitelesítik az összes technikai részletre kiterjedõen (MASZ Technikai Bizottsága).<br>
A beérkezett válaszokra is tekintettel ajánlatkérõ 2000. június 27-én hozta meg eljárást lezáró döntését, mely szerint:<br>
– a Magyar Aszfalt Kft. ajánlatát érvénytelennek nyilvánította;<br>
– nyertesként az Alterra Kft.–Globál Sport Kft. ajánlatát hirdette ki; míg<br>
– második helyezettként kérelmezõ ajánlatát fogadta el.<br>
E döntését ajánlatkérõ nyilvános eredményhirdetésen 2000. június 29-én hirdette ki, ahol kérelmezõ nem képviseltette magát.<br>
Ajánlatkérõ a szerzõdés megkötését 2000. július 13-ára tervezte.<br>
E döntés ellen kérelmezõ 2000. július 7-én jogorvoslati kérelmet nyújtott be a Döntõbizottsághoz. Ebben kérte, hogy a Döntõbizottság<br>
– az ajánlatkérõ döntését a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján semmisítse meg,<br>
– a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés e) pontja a szerint a Globál Sport Kft. ajánlattevõt a közbeszerzési eljárásokban való részvételtõl meghatározott ideig tiltsa el,<br>
– a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint kötelezze az ajánlatkérõt a 30 000 Ft igazgatási szolgáltatási díj megfizetésére.<br>
Ajánlatkérõ kérte a jogorvoslati kérelem elutasítását. Véleménye szerint a közös nyertes ajánlattevõk konzorciumát jogszerûen minõsítette alkalmasnak a szerzõdés teljesítésére, mert a konzorcium "vezércége", az Alterra Kft. minõsített referenciával rendelkezik. A Globál Kft. a pályára vonatkozó önálló MASZ igazolással nem rendelkezik, de a beruházás keretében csak a mûanyag borítást készíti, viszont az erre vonatkozó minõségi tanúsítványt mellékelte (I.A.A.F. által a Conica AG burkolatára).<br>
A Döntõbizottság a D.295/16/2000. sz. határozatával a megalapozatlan jogorvoslati kérelmet 2000. augusztus 16-án elutasította.<br>
E határozat indokolásában a Döntõbizottság azt is közölte, hogy:<br>
"Az Alterra Kft. esetében senki sem vitatta az alkalmasságot.<br>
Az Alterra Kft. referenciái között szerepel a Népstadion atlétikai pálya, ahol a kérelmezõ volt az alvállalkozója, és a Népstadion edzõpálya, ahol szintén kérelmezõ volt az alvállalkozó.<br>
A minõsítés iratait az ajánlat nem tartalmazza, de a MASZ-tól kért nyilatkozatok igazolják, hogy a referencia megfelelõ.<br>
Fenti határozatot 2000. augusztus 16-án kézhez véve kérelmezõ 2000. augusztus 22-én beadvánnyal fordult a Döntõbizottsághoz. Ebben kérte a határozatnak a jogorvoslati kérelemben leírtaknak megfelelõ módosítását, mert álláspontja szerint jogszabálysértõ. Álláspontja szerint az Alterra Kft. ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés b) pontja szerint érvénytelen, ezért az eljárásból a Kbt. 53. § (2) bekezdése alapján ki kellett volna zárni. Ezt azzal indokolta, hogy az alkalmasság bizonyítékául szolgáló iratokat ajánlatához nem csatolta, így alkalmasságát nem igazolta. Ezen tényekrõl a 2000. augusztus 18-án kézhez vett határozatból értesült – miután az indokolásban leírtakról korábban nem volt tudomása – ez alapján az Alterra Kft. alkalmasságát is vitatja, mert azt nem igazolta ajánlatában.<br>
A Döntõbizottság a beadványt keresetnek tekintve azt nyilatkozatával együtt megküldte a Fõvárosi Bíróságnak, ahol a 3.K.34.958/2000. számon per van folyamatban.<br>
A per során a Fõvárosi Bíróság I. sz. végzésével úgy határozott, hogy a felperes kereseti kérelmétõl az Alterra Kft. alkalmatlanságára vonatkozó kérelmet, amely Szombathely Megyei Jogú Város Önkormányzatának, mint ajánlatkérõnek az eljárást lezáró döntését kifogásoló jogorvoslati kérelemhez kapcsolható, elkülöníti. Egyben, mint el nem bírált jogorvoslati kérelmet, azt az alpereshez (Döntõbizottsághoz) átteszi.<br>
E végzés jogerõre emelkedését követõen a Döntõbizottság 2001. november 12-én hiánypótlásra szólította fel kérelmezõt, melyben felhívta az igazgatásszolgáltatási díj megfizetésére.<br>
Kérelmezõ a hiánypótlást határidõben teljesítette, ezért a Döntõbizottság a jogorvoslati eljárást 2001. november 19-én megindította, és errõl értesítette kérelmezõt, ajánlatkérõt és az ügyben érdekelt feleket.<br>
A jogerõs bírósági végzés szerinti kérelmet kérelmezõ 2001. november 16-án módosította, és egyben kérte, hogy a Döntõbizottság állapítsa meg a jogsértést, alkalmazzon bírságot ajánlatkérõvel szemben, és tartson tárgyalást. E beadványában vitatta annak jogszerûségét, hogy az igazgatás szolgáltatási díj ismételt megfizetésére hívta fel hiánypótlás keretében a Döntõbizottság, mivel álláspontja szerint a jelen ügyben az eljárás nem a Kbt. szerinti új kérelemre indul, hisz ugyanazon ajánlatkérõ és kérelmezõ között folyó azonos tárgyú jogvitáról van szó.<br>
A kiegészített kérelmét a tárgyaláson változatlanul fenntartva elõadta azt is, hogy az 1996. évi sporttörvény 14. §-a szerint Magyarországon csak a MASZ jogosult nyilatkozni pályák minõsítése vonatkozásában.<br>
Megerõsítette azt a véleményét is, hogy az Alterra Kft. a felhívás szerint nem igazolta az alkalmasságát, így ennek következtében, mint alkalmatlan ajánlattevõt ki kellett volna zárni az eljárásból.<br>
Továbbra is fenntartotta azt a véleményét, hogy a felhívás 16. pontja tartalmazta az egyéb feltételek között, hogy ajánlatkérõ csak az I.A.A.F., a Magyar Atlétikai Szövetség, vagy bármely rendszerben akkreditált, ezekkel egyenértékû minõsítési tanúsítást fogad el referenciaként.<br>
Álláspontja szerint ehhez kapcsolódik a felhívás 11. b) pontjának azon bekezdése, mely szerint ajánlattételre alkalmatlan az az ajánlattevõ, akinek nincs az elmúlt 5 évben a közbeszerzés tárgyával azonos tartalmú és nagyságrendû igazolt, minõsített referenciája. E két pont összevetésébõl következik az, hogy vagy alkalmatlan ajánlattételre az Alterra Kft., vagy pedig amennyiben más értelmezést veszünk figyelembe – tekintettel arra, hogy igazolásokat nem csatolt erre vonatkozóan –, akkor érvénytelen az ajánlata. Végkövetkeztetésként az Alterra Kft.-t ki kellett zárni az érdemi elbírálásból érvénytelenség, vagy alkalmatlanság miatt.<br>
A tárgyaláson azt is nyilatkozta, hogy a Magyar Atlétikai Szövetség 2000. június 6-án kiállított levelében írtak mindenben megfelelnek a valóságnak, azt nem vitatja.<br>
Ajánlatkérõ írásos észrevételében és a tárgyaláson változatlanul fenntartotta a korábbi jogorvoslati eljárás során tett észrevételét, és erre alapozva kérte a jogorvoslati kérelem elutasítását megalapozatlanság miatt.<br>
Az ügyben érdekelt felek közül a Global Sport Kft. írásban úgy nyilatkozott, hogy nem felel meg a jogorvoslati eljárást kezdeményezõk azon állítása, hogy az Alterra Kft. a pályák minõsítésére vonatkozó iratokat nem csatolt. Álláspontja szerint a Döntõbizottság által meghozott korábbi határozat indokolásából megállapítható, hogy az Alterra Kft. munkáit a MASZ nyilatkozatok minõsítik, és a MASZ által kiadott nyilatkozatok pedig egyértelmûen igazolják a referenciamunkák megfelelõ voltát, ezáltal az Alterra Kft. alkalmasságát.<br>
Az Alterra Kft. írásos észrevételét a tárgyaláson változatlanul fenntartva elsõdlegesen kérte a jogorvoslati kérelem elutasítását elkésettség miatt, másodlagosan pedig megalapozatlanság címén. Elõadta azt is, hogy a jogorvoslati kérelem új elemet sem ténybeli, sem jogi szempontból nem tartalmaz. Álláspontja szerint a kérelmezõ az érvelését az ajánlati felhívás 16. pontjában meghatározott alkalmassági feltétel sajátos értelmezésére alapítja, és lényegében megismétli a 2000. augusztus 7-i döntõbizottsági tárgyaláson elhangzottakat. Véleménye szerint a korábbi jogorvoslati eljárás során a Döntõbizottság az ajánlati felhívás 16. pontjában meghatározott alkalmassági feltételt alaposan megvizsgálta és értelmezte, ennek alapján hozta meg a D.295/16/2000. sz. határozatát.<br>
A korábbi eljárás során az is bebizonyosodott, hogy az Alterra Kft. a szükséges referenciákkal rendelkezett, és ajánlata a kiírásnak megfelelõ volt.<br>
A Döntõbizottság a rendelkezésére álló iratok, dokumentumok, írásos és a tárgyaláson szóban elõterjesztett nyilatkozatok alapján megállapította, hogy a kérelmezõ azon kérelme, mely szerint az Alterra Kft. ajánlata érvénytelen, illetve az Alterra Kft. ajánlattételre alkalmatlan volt, megalapozatlan az alábbiak miatt:<br>
A kérelmezõ alapvetõen az Alterra Kft. alkalmatlanságára hivatkozik, valójában ezt az ajánlat érvénytelenségének indokaira alapozza. Kérelmezõ szerint ugyanis a pályaminõsítés iratai (igazolások) hiánya miatt kell az Alterra Kft. ajánlatát elutasítani, mivel kérelmezõ értelmezése szerint a hiányolt iratokból lehetett volna az alkalmasságot megállapítani.<br>
Fentiekre tekintettel a Döntõbizottságnak alapvetõen azt kellett vizsgálnia – ugyanúgy, mint a D.295/2000. sz. ügy vizsgálata során –, hogy az ajánlati felhívás alapján kellett-e csatolni az ajánlathoz a pályahitelesítés dokumentumait, vagy sem. Ugyanitt azt is meg kellett vizsgálni a Döntõbizottságnak, hogy a pályahitelesítési bizonyítékokra is kiterjed-e az ajánlattevõ kötelezése a felhívás 11. b) és 16. pontja alapján, vagy sem.<br>
Fentiekre tekintettel a Döntõbizottság megállapította, hogy az ajánlati felhívás 11. b) pontja kizárólag arra szolgál, hogy abban az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerinti elõírását megfogalmazza, miközben becsatolási kötelezettséget nem írhat – és nem is írt – elõ.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint itt csak a feltételeit (bizonyos körülményeket) határozhat meg ajánlatkérõ, és ezeknek összefüggésben kell lenniük a Kbt. 44. § (1) és (2) bekezdése szerinti igazolási módokkal.<br>
A felhívás 16. pontja "az egyéb információk" közlésére szolgál, így a hivatkozott elõírás nem kötelezettséget, hanem ténymegállapítást tartalmaz, a referencia megítélése alapjául szolgáló feltételt írja elõ.<br>
Miután az alkalmasság vizsgálatára kért (követelt) tények és dokumentumok meghatározására a 11. a) pont szolgál, ennek vizsgálata ad alapot az ajánlat érvényességének (vagy érvénytelenségének) megállapításához. Ebbõl is a mûszaki alkalmasság igazolási módja a vitatott kérelmezõ szerint.<br>
A Döntõbizottság a jogorvoslati eljárás során kétséget kizáróan megállapította, hogy a kért igazolási mód a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a)–g) pontja szerintiek voltak, melyek közül egyedül a referenciákkal kapcsolatban állapított meg az ajánlatkérõ a 11. b) pontban alkalmatlansági szempontot.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont az, ami a referenciák ismertetésének lehetõségét megjelöli, a különbözõ adatok közlését az ajánlattevõ nyilatkozatában kéri teljesíteni.<br>
A felhívásban ugyanitt 11. a) pont ajánlatkérõ még kifejtette azt az igényét is, hogy a referenciákat illetõen beruházói igazolásokat, azaz nyilatkozatokat is csatolni kell.<br>
A nemzetközi versenyekre való minõsítés iratait nem kérte, azonban a felhívás egyéb elõírásaiból egyértelmû volt, hogy számára valóban elismerhetõ referencia az, amely esetében a minõsítés megtörtént.<br>
Amennyiben ajánlatkérõnek további igénye lett volna a referenciák valódiságának és megfelelõségének dokumentálására, akkor azt is itt a 11. a) pontban kellett volna megjelölnie a felhívásában.<br>
Mindezekbõl az következik, hogy érvényes ajánlatnak nem volt kelléke a pályaminõsítõ szervezet által kiállított okirati tanúsítvány.<br>
A nemzetközi versenyekre való alkalmasság az ajánlattevõi és a beruházói nyilatkozatok alapján volt megállapítható.<br>
Természetesen ajánlatkérõnek jogában áll az ajánlattevõ nyilatkozatainak a valódiságát ellenõrizni. Ennek érdekében még az ajánlattételi szakaszban tett lépéseket ajánlatkérõ, aminek keretében megkereste a MASZ-t, mint e tárgyban – joggal feltételezett – legtájékozottabb szervezetet.<br>
A beérkezett ajánlatokat az így 2000. június 6-án megszerzett információkkal összevetve az Alterra Kft. megfelelõ referenciáját már kétségek nélkül tényként kezelte ajánlatkérõ a Népstadion létesítményeire tekintettel.<br>
Azt is megállapította a Döntõbizottság, hogy a Népstadionra mint referenciára hivatkozás az Alterra Kft.-nél tényszerû, valóban teljesítette azokat a munkákat (éppen a kérelmezõ alvállalkozói közremûködésével), a pályák minõsítése megfelel a felhívásban elõírt alkalmassági követelményeknek, amit a csatolt beruházói igazolások is tanúsítanak.<br>
Fent leírt indokok alapján a Döntõbizottság kétséget kizáróan a jelen jogorvoslati eljárásban ismételten megállapította, hogy az Alterra Kft. ajánlata érvényes, õ maga pedig igazolta alkalmasságát a szerzõdés teljesítésére, így a jogorvoslati kérelem megalapozatlan.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(l) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 27.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>