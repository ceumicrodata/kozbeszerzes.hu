<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0476)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.744/5/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Grenex Feldolgozó és Kereskedelmi Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) a Grenex Feldolgozó és Kereskedelmi Kft. (4481 Nyíregyháza–Sóstóhegy, Igrice u. 3., továbbiakban ajánlatkérõ) "bio konzervüzem létesítéséhez gépbeszerzés, technológiai szerelés" tárgyú közbeszerzési eljárása ellen elõterjesztett hivatalbóli kezdeményezésére megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontját, ezért megsemmisíti ajánlatkérõnek az ezen pontra alapított eljárást indító és azt követõen hozott döntéseit.<br>
A felek viselik az eljárás során felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2001. november 16-án tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján és a Kbt. 72. §-a alapján az eljárást gyorsított eljárás szabályai szerint folytatja le. A megküldött tájékoztatójához csatolta az ajánlati felhívását és ajánlattételre hívta fel az UNIMATIK Kft.-t. Ajánlatkérõ tájékoztatójában ismertette, hogy Magyarországon jelenleg hagyományos konzervipari üzemek mûködnek és a piacon már ismert konzervipari termékeket állítják elõ. Versenyképességük növelése érdekében döntöttek Bio Konzervüzem létesítése mellett. Magyarországon jelenleg ipari méretben bio konzervüzem nem mûködik, csak kis gazdaságok állítanak elõ kis mennyiségben feldolgozott biotermékeket. Ebbõl eredõen nem gyártanak a bio konzervüzemhez szükséges gépeket, illetõleg nem is ismert a gépek elõállításához, a szereléshez szükséges technológia. Ezen gépek gyártása, illetõleg a technológiai szerelés olyan mûszaki, technikai sajátosságokkal rendelkezik, figyelemmel a szigorú hazai és nemzetközi elõírásokra és szabványokra, amelyet kizárólag az általuk ajánlattételre felhívott UNIMATIK Kft. képes teljesíteni.<br>
Elõadta, hogy beruházásukra egyrészt a Megyei Területfejlesztési Tanácsnál, másrészt a munkahelyteremtésre vonatkozó pályázaton is támogatást nyertek el. Az ajánlati felhívása 1. sz. mellékletében jelölte meg azokat a gépeket és berendezéseket, továbbá azok technológiai szerelési munkáját, amelyek a beszerzés tárgyát képezik.<br>
Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. §-</a>a alapján gyorsított eljárással kívánja a közbeszerzési eljárását lefolytatni, mivel a fejlesztési projektben a gépek elõállítása, átalakítása, az alkalmazható szerelési munkák igen szoros határidõkre kötelezik a beszállító kivitelezõt, annak érdekében hogy az elnyert támogatások felhasználhatóak legyenek. Hivatkozott továbbá arra is, hogy az EUROSPIRIT Investment N.V.-vel bio paradicsomsûrítmény feldolgozására kötött szerzõdést, amelyet a létesítendõ bio konzervüzemben kell elvégeznie, és ez szintén szükségessé teszi a közbeszerzési eljárás minél gyorsabb lefolytatását. Ajánlatkérõ az ajánlati felhívás 4. pontjában az alábbiak szerint jelölte meg az ajánlatok elbírálásának szempontját: "A felhívást kiíró, a legalacsonyabb összegû ajánlati ár, az összességében legelõnyösebb ajánlat, a határidõ pontos betartása és annak garanciái, a minõségbiztosítási és szabványfeltételeknek legjobban megfelelõ szempontok alapján választja ki szerzõdéskötésre partnerét."<br>
A felhívás 2. pontjában a társasági azonosító papírokat, társasági szerzõdést, cégkivonatot, aláírási címpéldányt, köztartozások nem létét igazoló dokumentumokat, referencialistát és teljesítési garancia biztosítását kérte az ajánlattevõtõl. A felhívás 1. pontjában arról tájékoztatta az ajánlattevõt, hogy a bio konzervüzem létesítésének teljes tervdokumentációja (mûszaki, kivitelezési, energetikai, speciális technológiai, szabványosítási) az ajánlatkérõ székhelyén térítésmentesen átvehetõ.<br>
Az elsõ tárgyalás idõpontját 2001. november 19. napjára tûzte ki.<br>
A Döntõbizottság elnöke 2001. november 26-án jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti feltételek megléte a rendelkezésre bocsátott iratokban nem állapítható meg egyértelmûen és indítványozta, hogy a Döntõbizottság vizsgálja meg a közbeszerzési eljárás jogalapját, illetve az ajánlati felhívás jogszerûségét.<br>
Ajánlatkérõ írásbeli észrevételében és a tárgyaláson tett nyilatkozatában kiegészítette a tájékoztatóban foglaltakat.<br>
Elõadta, hogy már korábban elhatározta bio konzervüzem létesítését. Ennek érdekében több nemzetközi vásáron vett részt, és itt ismerkedett meg az élelmiszer-ipari gépgyártást, illetõleg technológiai szerelést végzõ UNIMATIK Kft.-vel. Együttmûködési megállapodást kötöttek 2000. július 21-én bio konzervüzem telepítésének megvalósítása érdekében a Grenex Kft. használatában lévõ telepen. A megállapodásban vállalták, hogy ennek érdekében közösen vesznek részt szakmai rendezvényeken, tanácskozásokon és az UNIMATIK Kft. eddigi gépgyártási tevékenysége mellett vállalja a dolgozói szakmai továbbképzését, továbbá az alábbiakat is rögzítették: "Ezen megállapodás nem jelent automatikus elsõbbséget a technológia kialakításában az UNIMATIK Kft. számára, csak abban az esetben, ha a majdan kialakított feltétel (ár, szakmai tartalom stb.) megfelelõ lesz egy kialakult versenyhelyzet során, természetesen meglévõ jogszabályok betartása mellett. Viszont más kivitelezõk esetén a Grenex Kft. biztosítja az UNIMATIK Kft.-nek a szakmai felügyeletet a beruházás teljes idõszaka alatt, késõbb kialakított díjazásért."<br>
Ajánlatkérõ elõadta, hogy a külföldi vásárokon, tanulmányutakon több olyan külföldi élelmiszer-ipari gépgyártóval is felvette a kapcsolatot (Biomira, AMGEN GmbH., GATA, ALZA, GENSET stb), akik bio konzervüzemekhez is állítanak elõ élelmiszer-ipari gépeket, azonban az árszínvonaluk nagyon magas. Épp erre tekintettel döntött arról, hogy a hagyományos konzervipari gépeknek az átalakításával biztosítja a bio konzervüzem gépszükségletét. Az ajánlati felhívása l. sz. mellékletében általános élelmiszer-elõállító gépeket jelölt meg, de ezek a gépek – a 12-es fosztógép, a 13-as morzsoló, a 20-as vákumzáró, a 26-os zárógép, a 28-as palettázó, a 30-as alutartály, a 31-es vákumzáró, a 32-es pódiumok, 36-os fekvõhengeres sterilizáló és a 37-es targonca kivételével – átalakításra szorulnak. Hagyományos élelmiszer-elõállító formájukban ugyanis nem alkalmasak bio konzervüzemben történõ használatra. Ez az átalakítás jelenleg dokumentációkkal nem alátámasztott. Az UNIMATIK Kft.-vel való együttmûködésüknek épp az a tárgya és jelentõsége, hogy a közös munkájuk során együtt határozzák meg a szükséges mértékû átalakításokat, fejlesztéseket és az elsõ év próbaüzemként is mûködik.<br>
Ajánlatkérõ álláspontja szerint az UNIMATIK Kft.-n kívül más gépgyártó nem alkalmas ezen hagyományos élelmiszer-ipari gépek átalakítására. Az UNIMATIK Kft. az eddigi közös munka eredményeként jutott annak a szakismeretnek – elõírások, szabványok, külföldi tapasztalat – a birtokába, amellyel közre tud mûködni az átalakításban. Nem ismer olyan hazai gépgyártót, aki bio konzervüzembe gépek gyártásával, illetve átalakításával foglalkozna. Elõadta, hogy vásárokon, kiállításokon nem találkozott ilyen magyar céggel. Részletesen ismertette a vonatkozó jogszabályi elõírásokat, továbbá nemzetközi szabványokat, amelyeknek a közösen fejlesztés útján elõállított gépeknek meg kell felelni (pl. hivatkozott a tisztántartás vonatkozásában jelentkezõ speciális igényekre, a sérülésmentesség biztosítására, a hõkezelés alkalmazásának sajátosságaira, a gépek elõállítása során felhasználható anyagok meghatározására).<br>
A tájékoztatójában foglaltakat pontosította, elõadta, hogy amennyiben 2002. január 15-ig jogszerûen nem folytatja le a közbeszerzési eljárást, valószínûleg az elnyert támogatási pénzösszegeket elveszíti. Az EUROSPIRIT Investment N.V. céggel 2001. december 15-én kötötte meg a szerzõdést, amelyben 2002. május 30-i teljesítési határidõt vállalt a nagy mennyiségû bio paradicsomsûrítmény további feldolgozására. Hivatkozott arra, hogy a bio konzervüzemnek legkésõbb 2002. február 28-ig kell elkészülnie ahhoz, hogy ezen szerzõdését teljesíteni tudja. Megítélése szerint az üzem létesítéséhez, mûködõképességének biztosításához minimum 60 napos teljesítési határidõ szükséges.<br>
Hangsúlyozta, hogy döntõen az alapozza meg az UNIMATIK Kft. kizárólagosságát, mert õ rendelkezik az eddigi közös munka eredményeként azokkal az információkkal, szakismerettel, amelyek szükségesek az élelmiszeripari gépek átalakításához és a technológiai szerelési munkák elvégzéséhez.<br>
Elõadta, hogy 2001. november 19-én megtartották a tárgyalást. Ajánlatkérõ eljárást lezáró döntést nem hozott, saját hatáskörében az eljárást lezáró döntés meghozatalát a jogorvoslati eljárás befejezõdéséig felfüggesztette.<br>
Egyéb érdekeltként az UNIMATIK Kft. elõadta, hogy álláspontja szerint ajánlatkérõ jogszerûen folytatja le a közbeszerzési eljárást. Hivatkozott arra, hogy tudomása szerint jelenleg nincs Magyarországon bio konzervüzemben felhasználásra kerülõ gépeket elõállító üzem, illetõleg ennek technológiai, szerelési munkái sem ismertek. A vonatkozó követelmények, nemzetközi szabványok nagyon szigorúak. Magyarországon a Bio Kontroll Kht. az, amely ellenõrzi a biotermékeket, továbbá – a piacon jelenleg kisüzemi jelleggel végzett – biotermék elõállítást. Elõadta, hogy azt vállalta a Bio Kontroll Kht. felé; hogy bármikor ellenõrizhetõ a gyártás során a tevékenységük végzése.<br>
A Döntõbizottság a közbeszerzési eljárásban keletkezett iratok, észrevételek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított közbeszerzési eljárása jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint "az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki tartalmi sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni."<br>
A <a href="http://net.jogtar.hu/jr/gen/getdoc.cgi?docid=99500040.tv#7">Kbt. ezen 7</a>0. § (l) bekezdés b) pontja két együttes és kötelezõ feltételt határoz meg ezen eljárásfajta választhatóságaként. Az egyik feltétel mûszaki, technikai sajátosságok, mûvészeti szempontok vagy kizárólagos jogok védelme. A másik feltételt kizárólag egy meghatározott személy képes teljesíteni.<br>
A Döntõbizottság álláspontja szerint a konkrét esetben egyik feltétel fennállása sem állapítható meg.<br>
A beszerzés jellege alapján az ajánlatkérõ által megjelölt mûszaki, technikai sajátosságokat kellett vizsgálni a Döntõbizottságnak. Ajánlatkérõ magában az ajánlati felhívásában nem határozta meg a mûszaki, technikai sajátosságokat, az 1. sz. mellékletekben csak a hagyományos élelmiszer-ipari gépeket tüntette fel. Írásbeli észrevételében és tárgyaláson tett nyilatkozatában hivatkozott arra, hogy ezek az általános élelmiszeripari gépek átalakításra szorulnak és az átalakítás elvégzésének a meghatározása, módja testesíti meg a mûszaki, technikai sajátosságokat, példálódzó jelleggel több ilyen körülményt jelölt meg: felhasználható anyagok lehetõsége, sérülésmentesség biztosítása, hõfokkezelés. A Döntõbizottság álláspontja szerint ajánlatkérõ ezen hivatkozása nem alapozza meg a mûszaki, technikai sajátosságok elfogadását.<br>
Egyértelmûen megállapítható volt ajánlatkérõ nyilatkozatából, hogy több olyan külföldi élelmiszer-ipari gépelõállító mûködik, amely kifejezetten bio konzervüzem részére állít elõ gépeket, végez technológiai szerelést. Ez önmagában megkérdõjelezi, hogy rendelkezik-e ez a beszerzés az elõírt mûszaki, technikai sajátosságokkal.<br>
A Döntõbizottság megítélése szerint önmagában az ajánlatkérõ által hivatkozott körülmények nem alapozzák meg a törvényben elõírt mûszaki, technikai sajátosság követelményének való megfelelést. Ezen átalakítások elvégzésére, amennyiben az ahhoz szükséges technikai dokumentációk, szakismeretek átadásra kerülnek, bármelyik más gépgyártó vállalat alkalmas lehet.<br>
Másodlagosan vizsgálta a Döntõbizottság a kizárólagosság feltételét, mely szerint kizárólag egy meghatározott személy képes a teljesítésre. E körben szintén arra a következtetésre jutott a Döntõbizottság, hogy ezen feltétel fennállása sem állapítható meg. Több ilyen gépeket elõállító külföldi cég mellett kizárólagosságra nem lehet hivatkozni. Önmagában az, hogy az UNIMATIK Kft.-vel való korábbi együttmûködés alapján alaposan feltételezhetõ, hogy az UNIMATIK Kft. alkalmas ilyen munka elvégezésére, ez nem eredményez kizárólagos joggá való minõsítést.<br>
A Döntõbizottság a fentiekben megállapította, hogy ajánlatkérõ eljárásfajta választása jogsértõ. Erre tekintettel az ajánlati felhívás vonatkozásában már nem vizsgálta a kezdeményezés alapján a jogszerûséget.<br>
Ugyanakkor a Döntõbizottság az eljárása során észlelte, hogy ajánlatkérõ felhívása több ponton ellentmondásos, illetve nem a Kbt. kötelezõ rendelkezései alapján készült. Erre tekintettel a Döntõbizottság az alábbiakra hívja fel ajánlatkérõ figyelmét.<br>
Elsõdlegesen arra, hogy a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. §-</a>ában szabályozott gyorsított eljárás a hirdetmény közzétételével lefolytatásra kerülõ tárgyalásos eljárásokra vonatkozik, így hirdetmény közzététele nélküli tárgyalásos eljárásban nem alkalmazható. A hirdetmény közzététele nélküli tárgyalásos eljárások speciális szabályai önmagukban biztosítják az eljárás gyors lefolytatását.<br>
Ajánlatkérõ a tárgyaláson akként nyilatkozott, hogy kért írásbeli ajánlattételt, míg az ajánlattevõ azt adta elõ, hogy nem tett írásbeli ajánlatot. Felhívja a Döntõbizottság ajánlatkérõ figyelmét, hogy a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése értelmében egyértelmûen rendelkezni kell arról, hogy ajánlatkérõ igényli-e az írásbeli ajánlattételt. Amennyiben igen, annak hiányában az ajánlat a Kbt. 52. § (2) bekezdés d) pontja alapján érvénytelen.<br>
Ajánlatkérõ a felhívása 2. pontjában megjelölte, hogy mely dokumentumok csatolását kéri az ajánlattevõktõl. A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése a 9. sz. mellékletre utalással egyértelmûen és pontosan meghatározza az ajánlati felhívás kötelezõ tartalmi kellékeit. Többek között a 9. számú melléklet 8. pontja szerint rendelkezni kell a pénzügyi, gazdasági és mûszaki alkalmasság igazolására kért adatokról, tényekrõl, a 9. a) pont szerint az alkalmasság elbírálásának szempontjairól, míg a 9. b) pont szerint az alkalmatlanná minõsítõ szempontokról.<br>
Ajánlatkérõ felhívása alapján nem állapítható meg, hogy milyen körülmények alapozzák meg ajánlattevõ alkalmasságát, illetve milyen körülmények alapján minõsíti ajánlattevõt alkalmatlannak.<br>
Ajánlatkérõ ajánlati felhívása 4. pontjában nem egyértelmûen rendelkezett az ajánlatok elbírálásának szempontjáról. Megjelölte a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) és (2) bekezdésében meghatározott mindkét szempontot, a legalacsonyabb összegû ajánlati árat, továbbá az összességében legelõnyösebb ajánlat szempontját is. Felhívja a Döntõbizottság ajánlatkérõ figyelmét, hogy a Kbt. 34. § (1) bekezdése értelmében a kettõ között választási lehetõsége és egyben kötelezettsége is van. Amennyiben a legalacsonyabb ellenszolgáltatás elbírálási szempontot választja, akkor további kötelezettsége nincs. Ellenben, amennyiben az összességében legelõnyösebb ajánlat szempontja alapján kívánja elbírálni a benyújtott ajánlatokat, akkor a Kbt. vonatkozó elõírásainak megfelelõen meg kell határozni az elbírálás részszempontjait, azok súlyszámait és a részszempontonként adható pontok alsó és felsõ határát.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésében meghatározott hatáskörében eljárva megállapította, hogy ajánlatkérõ megsértette a Kbt. 70. § (1) bekezdés b) pontját, és ezért a Kbt. 88. § (1) bekezdés c) pontja alapján megsemmisítette ajánlatkérõnek az eljárást indító és az azt követõen hozott döntéseit.<br>
A Döntõbizottság a jogsértés reparálhatóságára tekintettel mellõzte a bírság kiszabását.<br>
A bíróság elõtti jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89–90.</a> §-a biztosítja.<br>
<br>
Budapest, 2001. december 27.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>