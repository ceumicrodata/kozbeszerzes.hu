<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0471)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.725/18/2001.<br>
<br>
Tárgy: a H–Med Diagnosztika Kft. kérelmezõ jogorvoslati kérelme az Országos Tisztifõorvosi Hivatal ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a H–Med Diagnosztikai Kft. (1126 Budapest, Nagy Jenõ u. 12., képv.: dr. Gyülvészi Zsuzsanna ügyvéd, 1117 Budapest, Október 23. u. 29. I/1., továbbiakban: kérelmezõ) kérelme alapján indult jogorvoslati eljárásban, melyet az Országos Tisztifõorvosi Hivatal (1097 Budapest, Gyáli u. 2–6., képviseli: dr. Hargitai László ügyvéd, 1114 Budapest, Bartók B. u. 15/B., továbbiakban: ajánlatkérõ) "a közegészségügyi, járványügyi és népegészségügyi feladatokkal összefüggõ országos szintû mikrobiológiai laboratóriumi diagnosztikai háttérkapacitás, mintaszállítói hálózat és beszállítói logisztika biztosítása és mûködtetése az ajánlati dokumentációban részletesen leírtaknak megfelelõen" tárgyú közbeszerzési eljárása ellen nyújtott be, a kérelmezõ kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt. ) 33. </a>§ (1) bekezdését, a 40. § (1) bekezdését és a Kbt. 44. § (5) bekezdését és ezért a Döntõbizottság az ajánlatkérõ ajánlati felhívásának 11. b) pontját, valamint a kibocsátott dokumentációt megsemmisíti.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzott nyilatkozatok alapján az alábbi tényállást állapította meg.<br>
Ajánlatkérõ 2001. október 31. napján a Közbeszerzési Értesítõ (K. É.) 44. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Az ajánlati felhívás 3. a) pontjában ajánlatkérõ a beszerzés tárgyát az alábbiak szerint határozta meg:<br>
"a közegészségügyi, járványügyi és népegészségügyi feladatokkal összefüggõ, évente mintegy 40 000 vizsgálathoz szükséges országos szintû mikrobiológiai laboratóriumi diagnosztikai háttérkapacitás, mintaszállítói hálózat és beszállítói logisztika biztosítása és mûködtetése az ajánlati dokumentációban részletesen leírtaknak megfelelõen, a fent említett vizsgálatszámtól ajánlatkérõ 20%-kal felfelé vagy lefelé eltérhet".<br>
Ajánlatkérõ a felhívás 2. b) pontjában meghatározta, hogy ajánlatot vállalkozási szerzõdésre kér ajánlattevõktõl.<br>
Az ajánlati felhívás 11. a) pontjában elõírta az ajánlattevõk pénzügyi, gazdasági és mûszaki alkalmassága igazolására kért adatokat. Ezekkel összefüggésben a felhívás 11. b) pontjában az alábbi alkalmatlanná minõsítési szempontokat írta elõ:<br>
"– az ajánlattevõ nem rendelkezik a közbeszerzés tárgyában – vagy a közbeszerzés tárgyához hasonló (labordiagnosztikai vizsgálat) szolgáltatásban összesen legalább 3 referenciával, egyenként minimum 20 M Ft értékben,<br>
– az ajánlattevõ nem rendelkezik a feladat elvégzéséhez szükséges, legalább 10 fõ laboratóriumi szakorvossal és 10 fõ mikrobiológus szakorvossal".<br>
Az ajánlati felhívás 16. "egyéb információk" pontjában ajánlatkérõ elõírta, hogy rendelkezni kell ÁNTSZ-engedéllyel laboratóriumi vizsgálatok, mikrobiológiai vizsgálatok, molekuláris diagnosztikai vizsgálatok tekintetében. Az engedélyek másolatát csatolni kell az ajánlathoz. Azt is elõírta ajánlatkérõ a felhívás 16. pontjában, hogy ajánlatevõknek rendelkezni kell OEP-szerzõdéssel is a laboratóriumi diagnosztika és mikrobiológia területén.<br>
Ajánlatkérõ kibocsátott dokumentációt is.<br>
Kérelmezõ 2001. november 16. napján nyújtott be jogorvoslati kérelmet a Döntõbizottsághoz. Kérelmében sérelmezte az ajánlatkérõ rendelkezõ részben ismertetett beszerzés tárgyában közétett ajánlati felhívását az alábbiakban:<br>
Álláspontja szerint jogsértõek a felhívásnak az ajánlattevõk szerzõdésteljesítésére való alkalmatlanná minõsítési szempontjai. Azokat versenykorlátozó módon határozta meg ajánlatkérõ a beszerzés tárgyára és mennyiségére figyelemmel, és ezáltal sértik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) és (4)–(5) bekezdéseit.<br>
Sérelmezte tovább az ajánlati dokumentáció 16.1., 16.2., 16.10. és 18. pontjait is.<br>
Egyrészt ajánlatkérõ elõírta, hogy vállalni kell ajánlattevõknek a diagnosztikai hátteret és beszállítói rendszert azokon a területeken, ahol nincs ajánlatkérõnek mérési kapacitása, illetve az nem elegendõ. Azonban a dokumentáció nem tartalmazza – csak példálózva – azokat a területeket, ahol a rendelkezésre állást vállalni kell.<br>
Sérelmezi továbbá, hogy a dokumentáció szerint vállalni kell az együttmûködést olyan vizsgálatoknál, amelyek végzése nem tartozik szorosan ajánlatkérõ feladataihoz, azonban itt is csak példát említ a dokumentáció.<br>
A dokumentáció fenti megfogalmazása álláspontja szerint nem teszi lehetõvé az egyenlõ eséllyel történõ ajánlattételt – megfelelõ információk hiányában – az ajánlattevõk számára.<br>
Kifogásolja, hogy a dokumentáció szerint finanszírozni kell ajánlattevõnek az egyes anyagokat, az felveti, hogy rendelkezésre áll-e a teljesítés ellenértéke, mivel az anyagok teszik ki a beszerzés közel 80%-át.<br>
Sérelmezi továbbá, hogy a dokumentációban elõírt egyes (pl. kötbér) feltételek tekintetében nem tisztázott, hogy azok értékelését milyen módon kívánja elvégezni ajánlatkérõ.<br>
Kérte a Döntõbizottságot, állapítsa meg a jogsértés megtörténtét, és semmisítse meg az ajánlati felhívás jogsértõ részeit, valamint kötelezze ajánlatkérõt az eljárási költségek viselésére. Ideiglenes intézkedésként az eljárás felfüggesztését kérte.<br>
Ajánlatkérõ észrevételében a kérelem elutasítását kérte, egyrészt vitatta, hogy a kérelmezõ egyéb érdekelt lenne, mivel határidõre nem vásárolta meg a dokumentációt, valamint csak a beszerzés egy részére tudna álláspontja szerint ajánlatot tenni, a részajánlattételt azonban kizárta a felhívásban, másrészt kérelmet megalapozatlannak tartja. Alaptalan álláspontja szerint az alkalmatlansági szempontok jogsértõ voltára vonatkozó kifogás. Egyrészt a 3 × 20 M Ft-os referencia hiánya, mint alkalmatlansági szempont, tekintettel a beszerzés 160–240 M Ft-os értékére semmiképpen nem tekinthetõ túlzónak, másrészt a szakemberek számával kapcsolatos alkalmassági feltétel elõírására a 21/1998. (VI. 3.) NM rendelet alapján került sor, attól ajánlatkérõ nem térhetett el.<br>
Az OEP-szerzõdés meglététõl, mint érvényességi feltételtõl a finanszírozási okokból nem tekinthetett el. A dokumentációval kapcsolatos kérelmezõ kifogások is megalapozatlanok álláspontja szerint.<br>
Elõadta, hogy a beszerzés megrendelésére egy laboratóriumi háttérkapacitás biztosítása céljából került sor, különös tekintettel a szeptember 11-ét követõ eseményekre. Az ajánlattevõk feladata, hogy szükség esetén rendelkezésre álljanak, hogy egy országos veszélyeztetettség esetén is kielégítõ diagnosztikai tevékenységet tudjon folytatni. Mivel a törvény elõírja, hogy a beszerzés mennyiséget meg kell adni, ezért került meghatározásra a 40 000 vizsgálat, amely a "békeidõben" igénybe veendõ kapacitás. Ezzel összefüggésben elvárás olyan kapacitás, hogy megfelelõ orvosi és szakemberi háttérrel rendelkezzen csúcsidõben is.<br>
Egyéb érdekelt Trio-Lab Kft. észrevételében a kérelmezõ általi dokumentáció kifogásolásával, valamint az alkalmatlansági szempontok sérelmezésével egyetért.<br>
A Döntõbizottság 2001. december 10. napján ideiglenes intézkedéssel élt és a D.725/13/2001. sz. határozatával a közbeszerzési eljárást felfüggesztette.<br>
A Döntõbizottságnak elsõdlegesen abban kellett állást foglalnia, hogy a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján jogorvoslati kérelem benyújtására jogosult-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése kimondja, hogy a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
Tekintettel arra, hogy a kérelmezõ a jogorvoslati kérelmében az ajánlati felhívás tartalmának jogszerûségét vitatta még az ajánlattételi határidõt megelõzõen, így azt kellett megvizsgálni, hogy a kérelmezõ vonatkozásában megállapítható-e olyan jog, vagy jogos érdek, amelyet az általa sérelmezett Kbt.-t sértõ ajánlati felhívás sérti vagy veszélyezteti.<br>
A Döntõbizottság e körben megállapította – a kérelmezõ által becsatolt cégkivonat alapján, hogy a kérelmezõ a beszerzés tárgya körébe tartozó tevékenység végzésére jogosult, az ajánlati felhívásban meghatározott beszerzésre vonatkozóan ajánlattevõi pozícióba kerülhet. Azzal, hogy az érintett közbeszerzési eljárás résztvevõje lehet, megalapozza azon jogát, jogos érdekét, ami ahhoz fûzi, hogy a közbeszerzési eljárás jogszerû legyen és egy, a Kbt. szabályainak megfelelõ eljárásban indulhasson egyenlõ esélyekkel a szerzõdés elnyerésére. E körbe tartozik az ajánlati felhívás is.<br>
A fentiek alapján a Döntõbizottság megállapította, hogy a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján jogosult ajánlatkérõ közbeszerzési eljárása ellen jogorvoslattal élni.<br>
A Döntõbizottság ezt követõen érdemben megvizsgálta a kérelemben foglaltakat és megállapította, hogy a kérelmezõ jogorvoslati kérelme alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát – a 2. számú mellékletben meghatározott minta szerint – úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A fentiekkel összhangban a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése értelmében, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése elõírja, hogy az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
Ajánlatkérõ a felhívás 3. a) pontjában a beszerzés tárgya meghatározásánál meghatározta, hogy a kért közegészségügyi, járványügyi és népegészségügyi feladatokkal összefüggõ országos mikrobiológiai diagnosztikai háttérkapacitás, mintaszállítói hálózat és beszállítói logisztika biztosítását és mûködtetését a dokumentációban részletezettek szerint leírtaknak megfelelõen kell elvégezni. Ajánlatkérõ azt is meghatározta, hogy évente 40 000 vizsgálat elvégzéséhez kell megfelelõ háttérkapacitást biztosítani, mindezt vállalkozási szerzõdés keretében.<br>
Ajánlatkérõnek tehát a dokumentációban kellett meghatározni azon feltételeket, elvárásait és a részletes szerzõdési feltételeket, amelyek szükségesek a megfelelõ ajánlattételhez. A Döntõbizottság megállapítja, hogy ezt ajánlatkérõ elmulasztotta.<br>
A Döntõbizottság álláspontja szerint az ajánlati felhívás és a dokumentáció nem ad megfelelõ eligazítást arra, hogy ajánlatkérõ beszerzési szándéka pontosan mire irányul, milyen konkrét feltételek teljesítését várja el ajánlattevõktõl a vállalkozási szerzõdés keretében.<br>
Ajánlatkérõ beszerzési szándékát a jogorvoslati eljárás keretében lefolytatott tárgyaláson, sem a Döntõbizottság felhívására megküldött észrevételekben nem tudta megfelelõen meghatározni.<br>
Ajánlatkérõ kötelezettsége, hogy beszerzési szándékát és ezzel összefüggésben elvárásait, részletes szerzõdési feltételeit olyan kidolgozottsággal ismertesse ajánlattevõkkel, hogy arra tekintettel képesek legyenek ajánlatot tenni, így eséllyel pályázhassanak az ajánlatkérõ elvárásainak legteljesebben megfelelõ ajánlat megadására, így a szerzõdés elnyerésére.<br>
A beszerzés tárgyának a pontos meghatározása azon túl, hogy a Kbt. fent idézett rendelkezése alapján az egyenlõ eséllyel történõ ajánlattétel biztosítása körében kötelezettség is, a törvény egyes konkrét rendelkezéseinek való megfelelés tekintetében is alapvetõ jelentõségû. Ugyanis a kérelmezõ által is hivatkozott Kbt. 44. § (5) bekezdése értelmében a szerzõdés teljesítésére való alkalmatlansági feltételeket legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
Ahhoz, hogy el lehessen dönteni, hogy az ajánlatkérõ által a felhívásban elõírt alkalmatlansági feltételek a szerzõdés tényleges teljesítéséhez szükséges mértéket jelentik-e, ismerni kell a beszerzés tárgyát, a szerzõdés részletes feltételeinek pontosságával. Akkor, amikor nem tisztázott, hogy ajánlatkérõ által beszerezni kívánt szolgáltatás körében milyen konkrét feladatok elvégzését kívánja, nem lehet megállapítani, hogy az általa elõírt feltételek megfelelnek-e a fent hivatkozott rendelkezésnek, hiszen az ennek megítélésére szolgáló körülmények nem ismertek a Döntõbizottság számára.<br>
A Döntõbizottságnak a tényállás feltárása körében ajánlatkérõ nem tudta igazolni kellõképpen, hogy az általa a 11. b) pontban elõírt alkalmatlansági szempontok a szerzõdés teljesítéséhez szükséges mértékig kerültek elõírásra, mivel maga a beszerzés pontos tárgya körébe tartozó elvégzendõ feladatok tisztázására irányuló tényállásfeltárás sem vezetett eredményre.<br>
A fent részletezett indokok alapján állapította meg a Döntõbizottság a rendelkezõ részben foglalt jogsértéseket ajánlattevõ terhére. A Döntõbizottság ideiglenes intézkedéssel élt az eljárás során és erre tekintettel az eljárást lezáró döntés megsemmisítése jogkövetkezmény alkalmazása mellett döntött, lehetõséget adva ajánlatkérõnek, hogy saját maga orvosolja az elkövetett jogsértéseket a beszerzés tárgyának pontos meghatározása mellett az ajánlati felhívás és a dokumentáció jogszerû elkészítésével.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja szerinti jogkövetkezményeket alkalmazta.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 21.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>