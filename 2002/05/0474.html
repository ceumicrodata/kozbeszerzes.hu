<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0474)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.741/10/2001.<br>
<br>
Tárgy: dr. Berczi Norbert, dr. Kardkovács Kolos és dr. Varga Zs. András, a Közbeszerzések Tanácsa tagjai által kezdeményezett eljárás a Komárom-Esztergom Megyei Önkormányzat Szent Borbála Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Berczi Norbert (Földmûvelésügyi és Vidékfejlesztési Minisztérium helyettes államtitkára, 1055 Budapest, Kossuth L. tér 11.), dr. Kardkovács Kolos (Gazdasági Minisztérium, 1055 Budapest, Honvéd u. 13–15.) és dr. Varga Zs. András (Legfõbb Ügyész Helyettes, 1055 Budapest, Markó u. 16.), a Közbeszerzések Tanácsa tagjai (továbbiakban: eljárást kezdeményezõk) által a dr. Bûrös László ügyvéd (1135 Budapest, Tahi út 53–59.) által képviselt Komárom-Esztergom Megyei Önkormányzat Szent Borbála Kórház (2800 Tatabánya II., Dózsa György u. 77., továbbiakban: ajánlatkérõ) 3396 doboz és 1146 tekercs zöldérzékenységû és egyéb röntgenfilm a hozzátartozó vegyszerekkel, 24 000 lap CT-film, valamint a röntgenfilmek felhasználásához szükséges 38 db kazetta 35 erõsítõ fóliapárral, 1 db röntgenfilm-elõhívó automata és 3 db elõhívólámpa, továbbá 1 db, a CT-filmek rögzítéséhez szükséges képrögzítõ berendezés beszerzése tárgyú közbeszerzési eljárása ellen kezdeményezett jogorvoslati eljárást a Döntõbizottság megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2001. augusztus 29-én megjelent számában a rendelkezõ részben megjelölt beszerzés tárgyában. A közbeszerzési eljárás lefolytatásával a Novotrading-Medical Kft.-t bízta meg.<br>
A felhívás 11. a) pontjában meghatározta az ajánlattevõ, valamint a közbeszerzés értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmassága igazolására bekért adatok és tények körét, a 11. b) pontban az alkalmatlanná minõsítés okait.<br>
Ajánlatkérõ a felhívás 16. e) pontjának hatodik "–" bekezdésében – az "Egyéb információk" között – elõírta, hogy ajánlattevõnek csatolnia kell "a megajánlott termékek gyártója minõségbiztosítási rendszerének bemutatását, annak bármely nemzeti rendszerben történõ akkreditálását igazoló tanúsítvány másolatának csatolásával". Ezen elõírást a szerkesztõség felé ajánlatkérõ azzal indokolta, hogy a sem ajánlattevõnek, sem alvállalkozónak nem minõsülõ gyártóra vonatkozó adatok beszerzéséhez érdeke fûzõdik, mert csak ezáltal. látja igazolhatónak a beszerzendõ termék megfelelõségét.<br>
A Közbeszerzések Tanácsa rendelkezõ részben megnevezett tagjai november 26-án, illetõleg november 28-án eljárást kezdeményeztek az ajánlati felhívás szóban forgó kitétele miatt. Álláspontjuk szerint "a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének g) pontja értelmében csak az ajánlattevõ és a 10%-ot meghaladó értékben bevonni kívánt alvállalkozó mûszaki alkalmassága igazolható a megkövetelt és egyértelmûen megadott mûszaki leírások tekintetében elismert – bármely nemzeti rendszerben akkreditált – minõségbiztosító intézménytõl származó tanúsítvánnyal". A Kbt. nem ad arra lehetõséget, hogy ajánlatkérõ a sem ajánlattevõnek, sem alvállalkozónak nem minõsülõ személy alkalmasságát vizsgálja akár ajánlattevõ alkalmassága, akár az ajánlat megfelelõsége körében.<br>
A Döntõbizottság a három eljárás kezdeményezésre indított eljárást a D.741/2001. számon egyesítette.<br>
Ajánlatkérõ észrevételében kérte az eljárás megszüntetését. Elõadta, hogy eljárást kezdeményezõk a felhívás kifogásolt pontját illetõen megalapozatlanul hivatkoztak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontjára, ugyanis a gyártó minõségbiztosítási rendszerének bemutatását nem az ajánlattevõ alkalmassága vizsgálata céljából, hanem az ajánlat érvényességi feltételeként írta elõ, erre nézve a Kbt. tiltó rendelkezést nem tartalmaz. A kifogásolt kitétel indokaként közölte, hogy a közbeszerzési eljárásnak (mint ahogy túlnyomó részben a többi, orvostechnikai eszközök beszerzésére vonatkozó eljárásnak sem) nem alanyai a termékek gyártói, az abban résztvevõ ajánlattevõ, alvállalkozó cégek szerepe gyakorlatilag a beszerzések technikai lebonyolításában áll. Ebbõl következõen rájuk vonatkozóan indokolatlan a minõségbiztosítási rendszer meglétének elõírása, mert az a termék gyártási, minõségi biztonságát illetõen semmiféle garanciát nem nyújt ajánlatkérõ számára. A jogorvoslati eljárásban tartott tárgyaláson elõadta, hogy az orvostechnikai eszközök forgalmazására specializálódott nagy cégek egy része ténylegesen nem a cég székhelye/telephelye szerinti, hanem olcsó munkaerõvel rendelkezõ országban gyártja a termékeket, mely országok mûszaki kultúrája még nem elég fejlett ahhoz, hogy hosszabb távon jó minõségû termékek gyártását tegye lehetõvé. Így elõadódhat olyan helyzet, hogy a termék minõségi tanúsítványa ugyan jó minõséget tanúsít, de az csak a bevizsgálás idõszakára igaz, hosszabb távra nem feltétlenül. Ezért és különösen a beszerzés tárgyának egészségügyi-gyógyászati jellegére tekintettel fontos számára, hogy a gyártó cég is rendelkezzen – bármely országban is legyen az – a gyártási technológia és a felhasználásra kerülõ anyagok megfelelõségét garantáló minõségbiztosítási tanúsítvánnyal. A Kbt. 40. § (1) bekezdése egyébként is elõírja számára a beszerzés tárgyára vonatkozó minõségbiztosítási rendszer megadását, ez pedig a gyártó cégével és nem a beszerzést lebonyolító hazai ajánlattevõével azonos.<br>
A Döntõbizottság a felek írásos és ajánlatkérõnek a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy az eljárás kezdeményezések megalapozatlanok.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a elõírja, hogy a közbeszerzési eljárásnak a Kbt.-ben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
Az ajánlattevõ pénzügyi, gazdasági és mûszaki alkalmassága igazolásának lehetséges módjait a 44. § meghatározza, mégpedig olymódon, hogy tételesen felsorolja azon nyilatkozatok, dokumentumok körét, melyeket ajánlattevõnek csatolnia kell ajánlatához saját maga és alvállalkozója alkalmassága igazolása céljából. Ezek egyike a mûszaki alkalmasság igazolása a (2) bekezdés g) pontja szerinti, "a saját és a teljesítésbe bevonandó mûszaki vagy gazdasági egységek minõségbiztosítási rendszerének <br>
– bármely nemzeti rendszerben akkreditált – tanúsító általi tanúsításával".<br>
A Döntõbizottság a törvény 44. § (2) bekezdés g) pontjával összefüggésben elõször azt vizsgálta, hogy minõsülhet-e a gyártó az ajánlattevõ részérõl a teljesítésbe a közbeszerzés értékének 10%-át meghaladóan bevonandó mûszaki vagy gazdasági egységnek, azaz alvállalkozónak. Ez esetben ugyanis a gyártó minõségbiztosítási rendszerét tanúsító dokumentum csatolása elõírható.<br>
Az alvállalkozó fogalmát a 10. § q) pontja a következõk szerint határozza meg:<br>
"alvállalkozó: az a szervezet (személy), amellyel (akivel) az ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni vagy módosítani...".<br>
Ha tehát egy ajánlattevõ folyamatos szerzõdéses kapcsolatban áll egy gyártó céggel pl. röntgenfilmek szállítására és ennek keretébe beleillik a tárgyi beszerzés is, akkor a gyártó cég nem minõsül alvállalkozónak rá vonatkozóan nem írható elõ a 44. § (2) bekezdés g) pontja szerinti tanúsítvány csatolása.<br>
Ajánlatkérõ saját állítása szerint Magyarországon nem gyártják a beszerzés tárgya szerinti termékeket, a potenciális ajánlattevõi kör a külföldi gyártók magyarországi képviseleteibõl tevõdik össze. A képviseletek – rendeltetésüknél fogva – folyamatos szerzõdéses kapcsolatban állnak a külföldi székhelyû/telephelyû gyártókkal, így alapvetõen nem minõsülnek alvállalkozónak.<br>
Ajánlatkérõnek tehát az alkalmasság körében nem volt módja arra, hogy a beszerzés tárgyát képezõ termékeket gyártó cég minõségbiztosítási rendszerének meglétét számon kérje.<br>
Ajánlatkérõt azonban a beszerzés tárgyának meghatározását illetõen a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40 § (</a>1) bekezdése alapján kötelezettség terheli: "Az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni."<br>
A beszerzés tárgyára vonatkozó minõségbiztosítási rendszer – azaz adott tényállás szerint a termék gyártójának minõségbiztosítási rendszere – nem azonos a hazai forgalmazó/ajánlattevõ minõségbiztosítási rendszerével. A gyártóé a termék gyártási folyamatára, a gyártásban felhasznált anyagok minõsége ellenõrzésének, tanúsításának módjára vonatkozik, a hazai forgalmazóé a kereskedelmi, gazdasági tevékenység szakszerûségére.<br>
A Kbt. rendelkezéseinek összefüggéseit tekintve erre ajánlatkérõnek lehetõsége van.<br>
Ajánlatkérõt szinte korlátlan szabadság illeti meg a kiírás tartalmának meghatározásában, csak a Kbt. alapelvi és kógens rendelkezései korlátozzák. Kétséget kizáróan rögzíthetõ, hogy az alapelveket – esélyegyenlõség, nyilvánosság, eljárás tisztasága – ajánlatkérõ nem sértette meg a kifogásolt elõírás által, az egyformán vonatkozik valamennyi ajánlattevõre, nem akadályozza az eljárás nyíltsága és tisztasága hatályosulását.<br>
A kógens rendelkezések közül a fentiekben kifejtettek szerint a 44. § (1) bekezdése szab korlátot az elõírásnak.<br>
Ajánlatkérõ azonban nem is a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. sz.</a> melléklete szerinti minta alapján összeállított felhívás 11. pontjában, hanem az egyéb információkat tartalmazó 16. pontban írta elõ a kifogásolt elvárását. Ebbõl következik, hogy az nem az alkalmassági feltételek, hanem az érvényességi kikötések között értékelhetõ.<br>
Ajánlatkérõ szándéka a gyártó minõségbiztosítási rendszerének kikötésekor az észrevételében és a tárgyaláson szóban elõadott nyilatkozata szerint egy érvényességi feltétel meghatározás volt, annak érdekében, hogy egyrészrõl eleget tudjon tenni a 40. § (1) bekezdésében meghatározott kötelezettségének, másrészrõl biztosítva lássa magát arról, hogy minõségbiztosítási tanúsítvánnyal rendelkezõ cég által gyártott terméket szerez be, függetlenül attól, hogy ténylegesen hol történik annak legyártása.<br>
A Kbt.-nek nincs olyan rendelkezése, ami meghatározná, hogy érvényességi feltételként ajánlatkérõ milyen kikötéseket tehet a kiírásban. Ennélfogva nincs olyan szabály, melybõl kiindulva – a 25. § értelmében – vizsgálni kellene az attól való eltérés engedését.<br>
Az érvényességi feltételek kikötése körében egyedüli korlátot az alapelvi rendelkezések jelentenek, ha egy érvényességi feltétel nem ütközik a Kbt. valamelyik alapelvébe, úgy az nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni. Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A Döntõbizottság megállapította, hogy az ajánlati felhívás 16. e) pontjának hatodik "–" bekezdésében foglalt ajánlatkérõi elõírás nem jogsértõ, ezért a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 27.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>