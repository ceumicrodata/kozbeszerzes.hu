<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0472)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.736/4/2001.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Henkel Magyarország Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Henkel Magyarország Kft. Körösladányi Gyára (5516 Körösladány, Vásártér 2., a továbbiakban: ajánlatkérõ) "egyedi formahúzó gépsor és speciális formához igazodó négy komponensû töltõgép beszerzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B.</a> § (1) bekezdését, ezért ajánlatkérõt 1 000 000 Ft, azaz egymillió forint pénzbírság megfizetésére kötelezi.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Az ajánlatkérõ 2001. november 8-án hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján, melyrõl tájékoztatta a Döntõbizottság elnökét is. Az eljárásfajta választását ajánlatkérõ azzal indokolta, hogy a cég a Henkel CEE nemzetközi cégcsoport tagjaként mûködik. A cégcsoporton belül a termékfejlesztés, a technológiafejlesztés a Henkel Austria cégközpont feladata. A cégközpont által kifejlesztett új termékek gyártását a cégcsoport cégei kapják. A 2001-re kifejlesztett új termék egy egyedi formatervezett és alkotóanyagaiban új WC-szagosító és -öblítõ szer, melynek márkaneve TWIN TANK. Ennek a terméknek a gyártását a cégcsoporton belül ajánlatkérõ nyerte el. A technológia fejlesztéséhez szükséges gépeket a termékfejlesztést végzõ Henkel Austria szerzi be elsõ beszerzésként, és adja tovább annak a gyárnak, aki a termékgyártás jogát elnyerte. Ennek alapján a gyártáshoz szükséges gépek kizárólag a Henkel Austria GmbH-tól szerezhetõk be. Ennek alapján nevezett céget kérték fel ajánlattételre.<br>
Ajánlatkérõ hivatkozott arra, hogy a Békés Megyei Területfejlesztési Tanácstól támogatást nyert el, melyre tekintettel köteles a Kbt. szabályai szerint eljárni.<br>
Ajánlatkérõ ajánlati felhívást is készített, melyben a beszerzés tárgyát az alábbiak szerint jelölte meg:<br>
<br>
1. egyedi formahúzó gépsor (bliszterformázógép) a TWIN TANK szagosító egyedi formatervezett csomagoló és felhasználói konténerének gyártására,<br>
<br>
2. speciális formához igazodó négy komponensû töltõgép.<br>
A felhívás szerint a rész- és többváltozatú ajánlattétel nem volt megengedett. Az ajánlati felhívásban ajánlatkérõ az ajánlattételre felkért cégtõl a pénzügyi, gazdasági és mûszaki alkalmassága igazolására kért adatokat, illetõleg a szerzõdés teljesítésére alkalmatlanná minõsítés szempontjait nem tartalmazta, továbbá ajánlatkérõ nem határozta meg az ajánlat elbírálásának szempontját sem.<br>
Ajánlatkérõ az eljárás lebonyolításával a Korintosz Kft.-t bízta meg.<br>
A Döntõbizottság elnöke 2001. november 22-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint jogszerûen folytatja az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján. Indokolásként elõadta, hogy a közbeszerzés tárgyát képezõ fejlesztés gépbeszerzés egy új termék gyártási feltételeinek megteremtését célozza. A gépek egyedi, speciális gépek, amelyet a termék fejlesztõje a Henkel Austria GmbH fejlesztett ki, biztosítva hozzá a gépi speciális feltételeket is, hosszabb idõszakon keresztül együttmûködõ gépgyártó partnerének bevonásával. A mûszaki-technikai sajátosságok miatt a gépek szállítását kizárólag egy személy a termék kifejlesztõje – a fejlesztésbe bevont alvállalkozó gépgyártóival – képes teljesíteni.<br>
Az ajánlatkérõ a közbeszerzési eljárást lefolytatta, a szerzõdést 2001. november 15-én megkötötte.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapította, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság vizsgálta, hogy jelen esetben ezen feltételek fennállása megvalósul-e.<br>
Az ajánlatkérõ a Henkel Central Eastern Europe tagjaként elnyerte a Henkel Austria GmbH által kifejlesztett TWIN TANK elnevezésû új termékcsoport gyártási jogát. A termék gyártásához szükséges speciális mûszaki-technikai feltételeket kielégítõ gépcsoportokat fejlesztett ki közösen a Henkel Austria GmbH; a Brand céggel a négykomponensû adagoló berendezést, a Koch céggel a blisztergépsort és formázógépet.<br>
Az iratokból tehát megállapítható, hogy jelen esetben a mûszaki-technikai sajátosságok fennállnak, az ajánlattételre felkért cég tudja kizárólag teljesíteni a beszerzés tárgyaként megjelölt speciális gépeket.<br>
A Döntõbizottság ezen túlmenõen vizsgálta az ajánlati felhívás jogszerûségét.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás – a (3) bekezdés szerinti eset kivételével – ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)–c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A Döntõbizottság megállapította, hogy az ajánlati felhívás a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdés szerinti adatokat tartalmazta.<br>
A Döntõbizottság megállapította, hogy az ajánlatkérõ által készített ajánlati felhívás a 9. számú mellékletben elõírtakat maradéktalanul nem tartalmazta. A felhívás nem rögzítette, hogy ajánlatkérõ igényli-e az írásbeli ajánlattételt. Az ajánlati felhívásból hiányoztak az ajánlattételre felkért cégtõl a pénzügyi, gazdasági, mûszaki alkalmassága igazolására kért adatok és tények, a szerzõdés teljesítésére alkalmassá, illetve alkalmatlanná minõsítés szempontjai, valamint az elbírálás szempontja. Az ajánlatkérõ az ajánlati felhívásában ezekre vonatkozóan rögzítette, hogy értelemszerûen ezek az adatok nem szükségesek. A Döntõbizottság ezt elfogadni nem tudta, hiszen a Kbt. kógens rendelkezésként írja elõ az ajánlattevõtõl a pénzügyi, gazdasági, mûszaki alkalmassága igazolására kért adatok és tények meghatározását. A Kbt. 70. § (1) bekezdés b) pontjára alapított eljárás alkalmazása esetén sem teszi lehetõvé eltérõ eljárás alkalmazását. Ennek alapján a Döntõbizottság megállapította, hogy ajánlatkérõ által készített ajánlati felhívás jogszabálysértõ, nem felel meg a Kbt. 71/B. § (1) bekezdésben foglaltaknak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogszabálysértést megállapította és az f) pont alapján határozott a bírság kiszabásáról. A Döntõbizottság a bírság összegét minimális összegben határozta meg, figyelemmel a jogszabálysértés súlyára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2001. december 29.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>