<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9640)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.541/13/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Balassagyarmat Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) Balassagyarmat Város Önkormányzata (2660 Balassagyarmat, Rákóczi fejedelem út 12., továbbiakban: ajánlatkérõ) "Nyírjesi-tavak rekonstrukciós munkái" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontját, és ezért megsemmisíti ajánlatkérõ eljárást indító és azt követõ döntéseit.<br>
A Döntõbizottság ajánlatkérõt 1 000 000 (azaz egymillió) Ft bírsággal sújtja.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, ajánlatkérõ nyilatkozata alapján az alábbi tényállást állapította meg:<br>
A Közép-Duna-völgyi Vízügyi Igazgatóság 1996-ban kötelezte az ajánlatkérõt a hat részbõl (I-VI.) álló Nyírjesi-tavak árapasztó mûtárgyainak megtervezésére, továbbá az I. sz. tó meglevõ egyesített fenékürítõ árapasztó mûtárgyának hidraulikai felülvizsgálatára és azok kivitelezésére.<br>
Ajánlatkérõ megrendelésére a Kombauterv Kft. elkészítette 1997-ben a tervdokumentációt. Ebben öt tó (II-VI.) esetében új megkerülõ csatornás mûtárgy került megtervezésre, míg az I. sz. tónál az árvízi küszöbszint 15 cm-rel történõ csökkentését irányozta elõ.<br>
A tervdokumentációban foglaltak megvalósítása ajánlatkérõ pénzügyi fedezetének hiányában nem történt meg.<br>
Ajánlatkérõ a tavak vizének rohamos romlása miatt úgy döntött, hogy elkészítteti a tavak rekonstrukciós tervét. A terveket a Kombauterv 2002 januárjára készítette el. Ajánlatkérõ részére a Közép-Duna-völgyi Vízügyi Igazgatóság, mint I. fokú vízügyi hatóság 2002. május 31-ig érvényes vízjogi létesítési engedélyt adott ki.<br>
A Közép-Duna-völgyi Vízügyi Igazgatóság 2002. április 29-i keltû levelében felhívta ajánlatkérõ figyelmét az érvényességi határidõ lejártára és arra, hogy ennek lejárta elõtt kérhetõ a határidõ módosítása.<br>
Ajánlatkérõ a pénzügyi fedezet biztosítása érdekében támogatás iránti pályázatot nyújtott be Földmûvelésügyi és Vidékfejlesztési Minisztériumhoz.<br>
A minisztérium Nógrád Megyei Földmûvelésügyi Hivatala - az ajánlatkérõhöz 2002. május 3-án érkezett - levelében tájékoztatta az ajánlatkérõt arról, hogy a 148 000 E Ft nettó beruházási értékbõl 93 600 E Ft-ra nyert el támogatást. A támogatásból 62 400 E Ft-ot kell 2002-ben felhasználni 2002. november 15-i véghatáridõvel, a beruházás végelszámolásának a határideje pedig 2003. május 31-e. A támogatási szerzõdést 2002. május 16-án írták alá.<br>
Ajánlatkérõ részére az önkormányzat környezetvédelmi tanácsa 2002. május 21-i keltezéssel jelentést készített. Ebben észrevételezte, hogy a tavak rekonstrukciója nem terjed ki az I. számú tó zsilipjének felújítására. Mûszaki indokokra (pl. építése - 1978 - óta nem újították fel, helyenként ujjnyi réseken szivárog a víz, a zsilip fenékürítõ rendszere nem mûködik, nyitószerkezete kipúposodik, a zsiliptest és az alvízcsatorna találkozásánál többméteres kimosódások vannak a betonban) hivatkozással kérte a mûtárgy felülvizsgálatát és szükség esetén annak felújítását.<br>
Ajánlatkérõ 2002. május 29-én kérte a vízjogi létesítési engedély érvényességi idejének 2003. június 30-ig történõ meghosszabbítását.<br>
Ajánlatkérõ 2002. június 6-án tervezési szerzõdést kötött a Kombauterv Kft.-vel az I. sz. tó egyesített fenékürítõ és árapasztó mûtárgya fenntartási tervének elkészítésére, az árapasztó mûtárgyak vízjogi engedélyének meghosszabbítására és iszapvizsgálati eredmények beszerzésére. A szerzõdés 1. számú mellékletében részletezték a Kombauterv Kft. feladatait, ezek között rögzítették a statikai ellenõrzést is. A teljesítési határidõt 2002. szeptember 2-ában, illetve 20-ában határozták meg.<br>
A Kombauterv Kft. 2002. június 8-án rendelte meg - 2002. július 20-i teljesítési határidõvel - a Pécskõ K. P. Bt.-tõl az I. sz. tó egyesített fenékürítõ és árapasztó mûtárgyának statikai felülvizsgálatát.<br>
A 2002. július 22-én elkészült szakértõi vélemény rögzíti, hogy a torony statikailag üreges oszlop, az alagút pedig statikailag zárt szerkezet. A szakvélemény a helyszínen megállapított hiányosságokra alapítva az alábbi következetéseket tartalmazza: "A toronynál a fenékürítõ zsilip felett tapasztalt nagymértékû vízbetörés megakadályozására beépített szakszerûtlen kidúcolás még üzemvízszinten is bármelyik pillanatban tönkremehet. A fenékürítõ zsilip használhatatlansága miatt az üzemvízszint nem csökkenthetõ. Ha árvízi helyzetben megy tönkre a kidúcolás, a betörõ víz tönkreteheti az árapasztó tornyot." A vízelvezetõ alagút vonatkozásában pedig a következõket állapítja meg: "Az alagút sarkainál bekövetkezhet a szögelfordulás, s ennek következtében az alagút deformálódása. Az alagút elmozdulása jelen esetben még akkor is veszélyes, ha hatására az alagút nem omlik össze." A statikai szakértõ véleményében hivatkozik a Kombauterv Kft. által 1997-ben készített tervdokumentációra is.<br>
Ajánlatkérõ 2002. június 20-án négy cégtõl kért árajánlatot a "Nyírjesi-tavak rekonstrukciós munkái" tárgyú beruházása lebonyolítói munkáinak elvégzésére.<br>
A lebonyolítói munkák elvégzésére a megbízási szerzõdést 2002. július 28-án írták alá a Kombauterv Kft.-vel.<br>
Ajánlatkérõ 2002 júliusában egyezetett a támogatást nyújtóval annak érdekében, hogy az I. sz. tó mûtárgyának javítása is biztosítható legyen a támogatásból. Ajánlatkérõ arra kapott szóbeli felhatalmazást, hogy - a 2002. november 15-i határidõ betartása és a támogatási összeg változatlanul hagyása mellett - a mûtárgy megerõsítésére is fordíthatja a támogatást, ez is a tó rekonstrukciójának megvalósulását szolgálja, azzal, hogy a felmerülõ többletköltségeket saját forrásból kell biztosítania.<br>
Az I. sz. tó mûtárgyának megerõsítési, illetve javítási terve 2002. augusztus közepére készült el.<br>
Ajánlatkérõ képviselõ-testülete 2002. augusztus 22-én döntött a 124/2002 számú határozatában arról, hogy a közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja szerinti hirdetmény közzététele nélküli tárgyalásos közbeszerzési eljárásban választja ki beruházása kivitelezõjét és elfogadta az erre vonatkozó felhívását.<br>
Ajánlatkérõ 2002. szeptember 2-án tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatnia <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a rendelkezõ részben megjelölt tárgyban.<br>
Az eljárásfajta választását ajánlatkérõ azzal indokolta, hogy nyílt eljárás lefolytatása esetén - mivel az I. sz. tó mûtárgya vonatkozásában augusztus közepére készültek el a tervek - csak novemberben tudna szerzõdést kötni, azonban a támogatási szerzõdésben november 15-i részteljesítést kikötöttek ki vele szemben. Az I. sz. tó mûtárgyának felújítása nem tûr halasztást, mert amikor az idõjárás csapadékosra fordul, esetleges árhullámban a mûtárgy teljesen tönkremehet.<br>
A megküldött tájékoztatójához csatolta az ajánlati felhívását, ebben ajánlattételre hívta fel: az Ipoly Menti Vízgazdálkodási és Talajvédelmi Társulatot, a Zagyva-völgyi Vízgazdálkodási Társulatot, a PENTA Általános Építõipari Kft.-t, a Galgamenti Vízgazdálkodási Társulatot és a HOFFMANN Rt.-t.<br>
A felhívása 3. a) pontjában a beszerzés tárgyát képezõ munkákat az alábbiak szerint részletezte:<br>
- az I-IV. számú tározó kotrási munkái,<br>
- zagyelhelyezõ tér kialakítása,<br>
- I. számú tó meglévõ, egyesített árapasztó és fenékürítõ mûtárgy rekonstrukciós munkái,<br>
- II-I. tavak között létesül: megkerülõ csatornás árapasztó 96 m hosszban, trapéznyelvû meder. Medervédelem: lapburkolat, biológiai védelem, illetve kõrakat,<br>
- a III-II. tavak között létesül: megkerülõ csatornás árapasztó 61 m hosszban, trapéznyelvû meder. Medervédelem: lapburkolat és biológiai védelem,<br>
- IV-III. tavak között létesül: homlokbuklós surrantós árapasztó 70 m hosszban, trapéznyelvû meder. Medervédelem: lapburkolat, biológiai védelem, illetve kõrakat,<br>
- az egyes feladatokhoz tartozó járulékos munkák.<br>
Ajánlatkérõ felhívásában rendelkezett az alkalmassági követelményekrõl, az ajánlatok elbírálásának szempontjáról (részszempontokról, súlyszámokról, ponthatárokról) az értékelés módszerérõl, továbbá meghatározta eljárása lefolytatása menetét.<br>
Ajánlatkérõ dokumentációt is összeállított, amelynek részét képezte a tenderterv és a vízjogi létesítési engedély. A tenderterv a Kombauterv Kft. által 1997-ben, majd 2002. januárjában készített tervdokumentációt foglalta magában, továbbá tartalmazta a 2002. augusztusi tervet az I. sz. tó fenékürítõ mûtárgyának felújítására.<br>
A Döntõbizottság elnöke 2002. szeptember 17-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ a Döntõbizottság rendelkezésére bocsátotta az iratokat, és írásban nyilatkozott a Döntõbizottság kérdéseire.<br>
Közölte, hogy a tavak rekonstrukciójának össz bekerülési költsége 148 M Ft + áfa, ebbõl az I-IV. tavak árapasztó mûtárgyainak kialakítása, illetve átépítése 28 M Ft + áfa. Míg az I. sz. tó egyesített fenékürítõ és árapasztó mûtárgyának javítása, illetve rekonstrukciója 27 M Ft + áfába kerül. A kivitelezés során az elsõ ütemben az I. jelû tó egyesített mûtárgyának felújítását és javítását, valamint az I-IV. tó zagyelhelyezõ terének kialakítását valósítanák meg összesen 65 M Ft-ból. A rekonstrukciós munkák további feladatait a II. ütemben, 2003-ban hajtanák végre. Bejelentette, hogy az ajánlattételre a felhívottak közül csak a Penta Kft. nyújtott be ajánlatot, továbbá azt, hogy az eredményesebb, megalapozottabb eljárás érdekében saját hatáskörében úgy döntött, hogy az eljárást lezáró döntését jelen jogorvoslati eljárás befejezõdését követõen hirdeti ki.<br>
A Döntõbizottság a 2002. október 8. napján kelt D.541/11/2002. sz. határozatában ideiglenes intézkedésként ajánlatkérõ közbeszerzési eljárást felfüggesztette, illetve az eljárást lezáró szerzõdés megkötését megtiltotta.<br>
A Döntõbizottság a közbeszerzési eljárásban keletkezett iratok, nyilatkozatok alapján megállapította, hogy ajánlatkérõ nem jogszerûen alapította eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha: "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából."<br>
Ezen eljárásfajta több, együttes feltétel megléte esetén alkalmazható.<br>
Olyan rendkívüli sürgõsségnek kell fennállnia, amely ajánlatkérõ által nem volt elõre látható, és ajánlatkérõt nem terhelheti mulasztás a rendkívüli sürgõsség bekövetkezésében.<br>
A Döntõbizottság áttekintette a Kombauterv Kft. által 1997-ben és 2002. januárjában készített tervdokumentációkat. Ennek alapján azt következetését vonta le, hogy azok önállóan az I. sz. tó egyesített árapasztó és fenékürítõ mûtárgyának rekonstrukciója nélkül is megvalósíthatók.<br>
A Döntõbizottság - a fentiekben ismertetett - statikai szakértõi vélemény alapján megállapította, hogy a I. sz. tó mûtárgya felújítása vonatkozásában fennáll a rendkívüli sürgõsség. E munka elvégzésének hiányában jelentõs további károsodások következhetnek be. E munka szükségessége nem volt elõre látható, ezért nem is készültek korábban erre tervek. E vonatkozásban ajánlatkérõt mulasztás sem terheli, a probléma felmerülését követõen intézkedett.<br>
A Döntõbizottság a fentiek alapján megállapította, hogy az I. sz. tó árapasztó és fenékürítõ mûtárgyának rekonstrukciója vonatkozásában fennállnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott feltételek.<br>
Ugyanakkor ajánlatkérõ a közbeszerzési eljárásában nemcsak ezt jelölte meg beszerzés tárgyaként e kivételes eljárásfajtában, hanem a teljes rekonstrukciót.<br>
A Döntõbizottság álláspontja szerint azonban ezen többi rekonstrukciós munka vonatkozásában nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának feltételei.<br>
E munkák elvégzése ajánlatkérõ elõtt ismert volt, már kétszer is készíttetett tervdokumentációt, így az elõre nem láthatóság feltétele nem teljesül. Ezen munkák végrehajtása a rendelkezésre álló dokumentumok alapján nem a Kbt.-ben elõírt olyan rendkívüli sürgõsségû, amely nem tenné lehetõvé más eljárásfajta választását - ilyenre maga ajánlatkérõ sem hivatkozott. Ajánlatkérõ 2002. május 16-án jutott pénzügyi forráshoz, amelynek az elsõ felhasználási részhatárideje 2002. november 15-e. A Döntõbizottság megítélése szerint a rendelkezésre álló tervdokumentációkban foglaltakra nyílt közbeszerzési eljárás lefolytatására ez az idõtartam elegendõ.<br>
A Döntõbizottság álláspontja szerint olyan összetett beszerzések esetén, amelyek teljesítése egyébként elválasztható nem engedhetõ meg, hogy a kisebb értékû részre hivatkozással a teljes beszerzés e kivételes eljárásfajta keretében valósuljon meg. Jelen esetben - az ajánlatkérõ által feltüntetett értékeket elfogadva is - a beszerzés kb. ötödrésze vonatkozásában állnak fenn a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában támasztott feltételek. Így ajánlatkérõ jogsértést követett el azzal, hogy a beszerzése ezen kívüli, önállóan megtervezett és kivitelezhetõ részét is ezen eljárásfajta keretében kívánta beszerezni.<br>
Megjegyzi a Döntõbizottság, hogy a megkötött támogatási szerzõdés nem tartalmaz kógens kikötést a tavak rekonstrukciós munkáival kapcsolatban, így - miként az a (a fentiekben ismertetett) a támogató szóbeli hozzájárulásából is kitûnik - nincs akadálya a rekonstrukció megvalósulását segítõ újabb részfeladat megvalósításának.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott hatáskörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 70. § (1) bekezdés c) pontját és ezért a Kbt. 88. § (1) bekezdés c) pontja alapján megsemmisítette ajánlatkérõ eljárást indító és azt követõ döntéseit. Ajánlatkérõ egységes közbeszerzési eljárására tekintettel a teljes ajánlati felhívást meg kellett semmisíteni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
Eszerint: "bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben."<br>
A Döntõbizottság megállapította, hogy az eljárást indító döntést ajánlatkérõ képviselõ-testülete hozta, erre tekintettel a személyes felelõsségre vonatkozó rendelkezések nem alkalmazhatóak.<br>
A Döntõbizottság a bírság összegének megállapítása során a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4)-(5) bekezdésének vonatkozó rendelkezéseit vette figyelembe.<br>
88. § (4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos költségvetési törvényben meghatározott összeg. (Ez jelenleg egymillió Ft.)<br>
88. § (5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A Döntõbizottság a bírságösszegének meghatározása során - arra tekintettel, hogy a jogsérelem az eljárást indító és azt követõ döntések megsemmisítése által reparálható - úgy ítélte meg, hogy nem indokolt a minimális bírságnál magasabb összegû bírság kiszabása. Így a bírság összegét egymillió forintban határozta meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. október 17.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Tukacs László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>