<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9592)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.586/7/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Büntetés-végrehajtás Központi Ellátó Intézménye ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Büntetés-végrehajtás Központi Ellátó Intézménye (1108 Budapest, Maglódi út 129., a továbbiakban: ajánlatkérõ) "fogvatartottak ellátását biztosító zsávoly télikabát, zsávolykabát szürke férfi, zsávolynadrág szürke, tyúklábmintás ing férfi" tárgyú közbeszerzési eljárása ellen kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek nincs helye.<br>
A határozat felülvizsgálatát, annak kézbesítésétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, ajánlatkérõ nyilatkozata alapján az alábbi tényállást állapította meg:<br>
Ajánlatkérõ 2002. szeptember 20-án tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a rendelkezõ részben megjelölt tárgyban.<br>
Tájékoztatójában ajánlatkérõ elõadta, hogy a megnövekedett fogvatartotti létszám ellátásához szükséges mennyiségû ruházat biztosításához nem rendelkezik raktárkészlettel. A kormány a 2242/2002. (VIII. 12.) számú határozatában 300 M Ft dologi kiadási elõirányzatot hagyott jóvá a büntetés-végrehajtás részére, amely költségvetésükben 2002. október 1-jétõl áll rendelkezésükre, ebbõl 120 M Ft e beszerzési igénye fedezete. Álláspontja szerint e két körülmény megalapozza az eljárásfajta választását.<br>
A megküldött tájékoztatójához csatolta az ajánlati felhívását, melyben a teljesítési határidõt -2002: december 20-ában állapította meg. Ajánlattételre hívta fel: a Sopronkõhidai Szövõ és Ruhaipari Kft.-t, az Ábránd Ágynemû Kft.-t és a Kalocsai Konfekcióipari Kft.-t. Ajánlatkérõ felhívásában rendelkezett az alkalmassági követelményekrõl, az ajánlatok elbírálásának szempontjáról (legalacsonyabb összegû ellenszolgáltatás), továbbá meghatározta eljárása lefolytatásának menetét.<br>
A Döntõbizottság elnöke 2002. október 2-án jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §.</a>(1) bekezdés c) pontja szerinti feltételek megléte a rendelkezésre bocsátott iratokból nem állapítható meg egyértelmûen.<br>
Ajánlatkérõ a Döntõbizottság rendelkezésére bocsátotta az iratokat, és írásbeli észrevételében kiegészítette a tájékoztatást.<br>
Elõadta, hogy ajánlatkérõ önálló költségvetési szerv, és alapfeladata a büntetés-végrehajtási intézetek központi ellátásának biztosítása. A vonatkozó 6/1996. (VII. 12.) IM rendelet határozza meg a fogvatartottak anyagi-technikai ellátására vonatkozó elõírásokat, amelyeket jelenleg a hiányos raktárkészlete miatt nem tud maradéktalanul teljesíteni. Hivatkozott még arra, hogy a kormány által adott kiegészítõ támogatás csak 2002. október 1-jén jelent meg a költségvetésében, és azt még 2002-ben köteles felhasználni.<br>
A Döntõbizottság a közbeszerzési eljárásban keletkezett iratok, a benyújtott észrevétel alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén ha: "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából."<br>
Ezen eljárásfajta több, együttes feltétel megléte esetén alkalmazható. A rendkívüli sürgõsségnek ajánlatkérõ által elõre nem látható okból kell bekövetkeznie és ajánlatkérõt nem terhelheti mulasztás.<br>
A Döntõbizottság álláspontja szerint a rendkívüli sürgõsség fennáll, tekintettel a pénzügyi fedezet meghatározott, rövid felhasználási idejére és a teljesítés idõszükségletére. Ez nem volt ajánlatkérõ által elõre látható, mivel a pénzügyi fedezet nyújtásának idõpontjáról és felhasználásának véghatáridejérõl nem ajánlatkérõ döntött.<br>
A Döntõbizottság a büntetés-végrehajtás országos parancsnoka gazdasági helyettesének levele alapján megállapította, hogy ajánlatkérõt 2002. szeptember 18-án tájékoztatták arról, hogy a kormány által a büntetés-végrehajtás dologi kiadásaira 2002. augusztus 12-én jóváhagyott 300 M Ft-os elõirányzatból 120 M Ft-ot használhat fel a fogvatartottak ruházatának biztosítására. Ezt követõen ajánlatkérõ a közbeszerzési eljárásindítása iránt haladéktalanul intézkedett, és már 2002. szeptember 20-án tájékoztatta a Döntõbizottság elnökét eljárása megindításáról. Erre tekintettel ajánlatkérõt nem terheli mulasztás a rendkívüli sürgõsség bekövetkeztében.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. tv. (a továbbiakban Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn, megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. október 16.<br>
<br>
Dr. Nagy Gizella s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>