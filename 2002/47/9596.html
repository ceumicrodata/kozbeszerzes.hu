<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9596)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.504/16/2002.<br>
<br>
Tárgy: a Boston Scientific Magyarország Kft. jogorvoslati kérelme a Fõvárosi Önkormányzat Bajcsy-Zsilinszky Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Fiák István ügyvéd (1022 Budapest, Eszter u. 6/B.) által képviselt Boston Scientific Magyarország Kft. (1095 Budapest, Boráros tér 7., továbbiakban: kérelmezõ) jogorvoslati kérelmének - melyet Borosné dr. Hutter Jolán ügyvéd (1162 Budapest, Ferenc u. 41.) által képviselt Fõvárosi Önkormányzat Bajcsy-Zsilinszky Kórház (1106 Budapest, Maglódi út 89-91., továbbiakban: ajánlatkérõ) 1000 db koronáriastent, valamint 400 db perifériastent beszerzése tárgyú közbeszerzési eljárása ellen indított - a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontját, és ezen rendelkezésre tekintettel az 59. § (1) bekezdését.<br>
A jogsértés miatt a Döntõbizottság kötelezi ajánlatkérõt 1 000 000 Ft azaz egymillió forint, dr. Papp László fõigazgatót 100 000 Ft azaz egyszázezer forint bírság megfizetésére. Ajánlatkérõ és dr. Papp László fõigazgató a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõnek a 150 000 Ft azaz egyszázötvenezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. július 3-án megjelent számában a rendelkezõ részben megjelölt beszerzésre.<br>
A beszerzés tárgyát és &plusmn;10%-os mennyiségét a felhívás 3. a) pontjában a következõk szerint részletezte:<br>
<br>
3. a) 1. koronáriastentek:<br>
- 1.1. koronáriastent fém 5 F kompatibilis	430 db<br>
- 1.2. koronáriastent heparinbevonattal	430 db<br>
- 1.3. koronária-barestent elágazásban lévõ, mindkét ágra kiterjedõ szûkület ellátására	40 db<br>
- 1.4. koronáriastent bare spot stentelésre (utólagosan a ballonra helyezhetõ)	100 db<br>
<br>
3. a) 2. perifériastentek:	<br>
- 2.1. perifériastent önmagában nyíló	196 db<br>
- 2.2. perifériastent ballonra montírozott	204 db<br>
A 3. d) pont szerint a felhívás 3. a) 1.1., 1.2., 1.3., 1.4. és 3. a) 2.1. és 2.2. pontjában megjelölt fogyóeszközcsoportra pontonként külön-külön is lehetett részajánlatot tenni az adott pontban meghatározott teljes mennyiségre.<br>
Az ajánlati dokumentáció IV. pontja tartalmazta az egyes fogyóeszközök specifikációját és mennyiségét.<br>
A felhívás 3. a) 1.2. pontja szerinti "koronáriastent heparinbevonattal" beszerzési tárgyra a dokumentáció - stenthosszúság és -átmérõ szempontjából - 30 különbözõ méretet írt elõ.<br>
A felhívás 11. bb) pontja második "-" bekezdésében ajánlatkérõ kikötötte, hogy alkalmatlannak minõsíti a szerzõdés teljesítésére azt az ajánlattevõt, aki "nem rendelkezik olyan minõségi tanúsítvánnyal, amely a jelen felhívás 3. a) pontjában részletezett fogyóeszközök tanúsítására is kiterjed."<br>
Ajánlatkérõ az augusztus 13-án tartott eredményhirdetésen a 3. a) 1.1. fogyóeszközcsoportra a Johnson & Johnson Kft., a 3. a) 1.2., 1.3.-ra a Medtech Kft., a 3. a) 1.4.-re és a 3. a) 2.2.-re a Trade-Tech Kft., a 3. a) 2.1-re a kérelmezõ ajánlatát/részajánlatát hirdette ki nyertesnek, kérelmezõ kivételével a nyertesekkel a szerzõdést augusztus 28-án megkötötte. (Kérelmezõ a szerzõdés megkötésétõl elzárkózott.)<br>
Kérelmezõ augusztus 28-án jogorvoslati kérelmet terjesztett elõ a Döntõbizottsághoz.<br>
Sérelmezte, hogy a felhívás 3. a) 1.1., 3. a) 1.2. és 3. a) 2.2. pontja szerinti fogyóeszközcsoportok nyertesei nem tettek valamennyi méretre kiterjedõ, teljes körû ajánlatot az adott fogyóeszközcsoportra nézve, ennek ellenére ajánlatkérõ nem nyilvánította ajánlatukat érvénytelennek.<br>
A 3. a) 1.1. termékre nézve közölte, hogy az ajánlattevõ interneten közzétett termékkatalógusából következtetett a teljeskörûség hiányáról, a 3. a) 1.2. termékre nézve maga ajánlattevõ ismerte el levelében, hogy nem rendelkezik a specifikáció szerinti teljes méretskálával. A 3. a) 2.2. szerinti termékre az ajánlattevõ csak egy nyilatkozatot tett a teljes méretskálával való rendelkezésre nézve, de tételes ajánlatot nem.<br>
A jogorvoslati eljárásban szeptember 26-án tartott tárgyaláson elõadta, hogy a teljes méretskálával nem rendelkezõ ajánlattevõk a felhívás 11. bb) pontjában foglalt alkalmassági kritériumnak sem feleltek meg, mert nem csatoltak minden egyes termék megfelelõségére vonatkozó tanúsítványt.<br>
Kifogásolta, hogy ajánlatkérõ szinte teljesíthetetlen méretskálára írta ki a közbeszerzési eljárást.<br>
Kérte a jogsértés megállapítását és a kifogásolt beszerzési tételekre vonatkozó eljárást lezáró döntés megsemmisítését.<br>
Ajánlatkérõ kérte a jogorvoslati kérelem elutasítását.<br>
Elõadta, hogy kérelmezõ állításával szemben a 3. a) 1.1. és 3. a) 2.2. fogyóeszközcsoportra tett nyertes ajánlatok teljes körûek voltak. Elismerte, hogy a 3. a) 1.2. fogyóeszközcsoportra a Medtech Kft. nem tett teljes körû ajánlatot, de az erre benyújtott három ajánlat közül a Medtech Kft.-jé volt árban a legkedvezõbb, ezért lett az eljárás nyertese. Közölte, hogy heparinbevonatú stenteknek [3. a) 1.2.] a dokumentációban rögzített mérettáblázata felsõ egyharmadában megjelölt méretek Magyarországon nincsenek forgalomban, így ezen méretekre objektív okból egyetlen ajánlattevõ sem tudott ajánlatot tenni.<br>
A Johnson & Johnson Kft. egyéb érdekelt, kérte a jogorvoslati kérelemnek az õ nyertességére vonatkozó része elutasítását. Elõadta, hogy az általa megajánlott termékek közül van olyan, amelyet cége termékismertetõje nem tartalmaz, de ezeknek a teljesítési határidõre történõ legyártásáról gondoskodni fog.<br>
A Biomedica Kft. egyetértett a jogorvoslati kérelemben foglaltakkal.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A Döntõbizottság megvizsgálta a Johnson & Johnson Kft.-nek a felhívás 3. a) 1.1. pontban meghatározott termékcsoportra tett ajánlatát, és megállapította, hogy az tartalmazza az ajánlati dokumentációban meghatározott darabszámokat és minden egyes méretet.<br>
A Döntõbizottság ezért a jogorvoslati kérelmet ebben a részében elutasította.<br>
A Trade-Tech Kft.-nek a felhívás 3. a) 2.2. pontja szerinti termékre tett ajánlata vizsgálatából a Döntõbizottság megállapította, hogy annak 73/126. oldalán ajánlattevõ vállalta a 204 db "perifériastent ballonra montírozott" termék leszállítását a kért méreteknek megfelelõen, hosszmérettõl függetlenül bruttó 154 448 Ft darabáron. Az ajánlat 25/126. oldalán nyilatkozott: "az Ajánlati Dokumentáció IV. fejezetében felsorolt fogyóeszközcsoportok szerint feltüntetett és az adott fogyóeszközcsoportra megjelölt termékspecifikációnak és -méretnek megfelelõ fogyóeszközök szállítását az ajánlatkérõ részére biztosítom."<br>
A Döntõbizottság megállapította, hogy az ajánlat 25/126. és 73/126. oldalán lévõ nyilatkozat, illetõleg ajánlati adatok együttesen teljes körûvé teszik a Trade-Tech Kft.-nek a felhívás 3. a) 2.2. pontjában megjelölt fogyóeszközcsoportra vonatkozó ajánlatát, ezért ajánlatkérõ nem követett el jogsértést ezen részajánlat elfogadása által.<br>
A Döntõbizottság a jogorvoslati kérelmet ebben a részében is elutasította.<br>
A Medtech Kft. az ajánlata 20. oldalán a 3. a) 1.2. fogyóeszközcsoportra nézve olyan ajánlatot tett, amelyik nem tartalmazza a specifikációban elõírtak közül a 13-15 × 2,75, a 13-15 × 3, 13-15 × 3,5, 13-15 × 4, 22-25 × 2,5, 23-25 × 2,75, 23-25 × 3, 23-25 × 3,5, 23-25 × 4, 28-30 × 2,75, 28-30 × 3, 28-30 × 3,5, 28-30 × 4, 32-35 × 2,5, 33-35 × 2,75, 33-35 × 3, 33-35 × 3,5 és 33-35 × 4-es méretû stenteket.<br>
Az ajánlatkérõ által hivatkozott ajánlattevõi nyilatkozat így szól: "az ajánlati felhívásban és dokumentációban foglalt valamennyi feltételt megismertük, megértettük és azokat jelen nyilatkozattal elfogadjuk." Ez a nyilatkozat nem tér ki konkrétan a meg nem jelölt méretek szállításának vállalására, ezért a 20. oldalon lévõ ajánlati adatokkal való összevetés útján nem állapítható meg a részajánlat teljeskörûsége.<br>
A 2002. szeptember 30-án kelt nyilatkozatában maga ajánlatkérõ is elismerte, hogy a specifikációban megjelölt méretek egy része a hazai forgalomban nem kapható.<br>
A Döntõbizottság megállapította, hogy a Medtech Kft. ajánlata nem teljes körû a felhívás 3. a) 1.2. pontjában megjelölt fogyóeszközcsoportra nézve, így ajánlatkérõ jogszerûtlenül nyilvánította a Medtech Kft. ezen részajánlatát érvényesnek.<br>
A Döntõbizottság ezért a jogorvoslati kérelemnek ebben a részében helyt adott.<br>
Ajánlatkérõ védekezésében arra hivatkozott, hogy az ajánlatok megtételét követõen vált számára ismertté, hogy a 3. a) 1.2. termékcsoport specifikációjában meghatározott méretek közül vannak olyanok, amelyek Magyarországon nincsenek forgalomban, ezért volt kénytelen elfogadni az e termékcsoportra tett nem teljes körû ajánlatokat. Álláspontja szerint ezen ajánlatokat elfogadó döntése azonosan hatott ki mindegyik ajánlattevõre, így az esélyegyenlõség nem sérült.<br>
A Döntõbizottság nem fogadta el ajánlatkérõ védekezését.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése második mondata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez kötve van. E kötöttségébõl következik, hogy az általa a kiírásban meghatározott feltételtõl - a részajánlatok teljes körûségétõl - nem tekinthetett el az ajánlatok bírálata során - még akkor sem, ha úgy ítélte meg, hogy az esélyegyenlõséget ezáltal nem sérti meg.<br>
Kérelmezõ kifogásolta, hogy szinte teljesíthetetlen méretskála került kiírásra. A jogorvoslati kérelem ebben a részében elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a Kbt. szabályait sértõ eseményrõl való tudomásszerzéstõl számított 15 napon belül lehet a jogorvoslati kérelmet elõterjeszteni. A határidõ elmulasztása jogvesztéssel jár.<br>
Kérelmezõ a kiírás tartalmáról az ajánlati dokumentáció megvásárlásakor, de legkésõbb július 29-én, az ajánlattételi határidõ napján tudomást szerzett. Ezzel szemben csak a 15 napos jogvesztõ határidõ letelte után, augusztus 27-én terjesztette elõ jogorvoslati kérelmét.<br>
A Döntõbizottság megállapította, hogy a jogorvoslati kérelem a kiírást kifogásoló részében elkésett, ezért azt elutasította.<br>
Kérelmezõ sérelmezte, hogy ajánlatkérõ nem nyilvánította alkalmatlannak a szerzõdés teljesítésére a Medtech Kft. és a Trade-Tech Kft. ajánlatát annak ellenére, hogy ezen ajánlattevõk nem feleltek meg a felhívás 11. bb) pont második "-" bekezdésében foglalt alkalmassági feltételnek.<br>
A jogorvoslati kérelem ebben a részében is elkésett.<br>
Kérelmezõ az augusztus 13-án történt eredményhirdetésen szerzett tudomást arról, hogy a Medtech Kft.-t és a Trade-Tech Kft.-t ajánlatkérõ nem minõsítette alkalmatlannak. Ehhez képest csak a jogorvoslati eljárásban szeptember 26-án terjesztette elõ ez irányú kérelmét.<br>
A Döntõbizottság megállapította, hogy kérelmezõnek a két ajánlattevõ alkalmatlanná minõsítésére irányuló kérelme elkésett, ezért azt elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a), d), f) és h) pontja szerint rendelkezett.<br>
A Döntõbizottság bírságot szabott ki ajánlatkérõ és a jogsértésért felelõs személy terhére.<br>
A bírság mértékének meghatározásánál tekintettel volt arra, hogy a jogsértés csak a közbeszerzés egy részére [3. a) 1.2. beszerzési tételre] nézve került megállapításra és ajánlatkérõ lényegében elismerte azt.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. október 9.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>