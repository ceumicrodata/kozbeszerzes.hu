<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9593)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.526/10/2002.<br>
<br>
Tárgy: a Közbeszerzések Tanácsa tagja kezdeményezése és a Polaris Építõipari Rt., valamint a KÉSZ Kft. jogorvoslati kérelme a Borsod-Abaúj-Zemplén Megyei Önkormányzat közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Polaris Építõipari Rt. (1097 Budapest, Gyáli út 33., képviseli: dr. Vilmányi Ágnes ügyvéd, 1051 Budapest, Október 6. u. 18.) és a KÉSZ Kft. (6721 Szeged, Szilágyi u. 2., képviseli: dr. Lovász Éva ügyvéd, 6721 Szeged, Szilágyi u. 2.) jogorvoslati kérelmét, melyet a Borsod-Abaúj-Zemplén Megyei Önkormányzat (3525 Miskolc, Városház tér 1.) "a Borsod-Abaúj-Zemplén Megyei Önkormányzat Kórháza onkológiai és belgyógyászati osztálya építési, bõvítési és rekonstrukciós munkáinak megvalósítása" tárgyú közbeszerzési eljárása ellen nyújtott be, elutasítja.<br>
A Döntõbizottság a Közbeszerzések Tanácsának tagja, Nagy Levente kezdeményezésére hivatalból indított jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni: A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A rendelkezésre álló iratok, a felek írásban és a tárgyaláson tett nyilatkozatai alapján a Döntõbizottság a következõ tényállást állapította meg.<br>
Az ajánlatkérõ 2002. április 24-én, a Közbeszerzési Értesítõ 17. számában részvételi felhívást tett közzé nyílt elõminõsítési eljárás megindítására a Borsod-Abaúj-Zemplén Megyei Önkormányzat Kórháza onkológiai és belgyógyászati osztálya építési, bõvítési és rekonstrukciós munkáinak megvalósítása tárgyában.<br>
A részvételi felhívására tíz jelentkezés érkezett, az ajánlatkérõ nyolc jelentkezõt alkalmasnak minõsített. A részvételi szakaszt lezáró döntését 2002. június 5-én hirdette ki. Az ajánlati felhívást 2002. június 11-én küldte meg a következõknek: HUNÉP Rt., MASZER Rt., Középületépítõ Rt., Magyar Építõ Rt., ADEPTUS Rt.-FK RASZTER Rt. konzorciuma, KÉSZ Kft., Mélyépítõ Budapest Kft. és a Polaris Építõipari Rt.<br>
A felhívás szerinti teljesítési határidõ 2005. december 31. volt, elõteljesítés lehetõsége mellett.<br>
Rész-, illetve többváltozatú ajánlattételt nem tett lehetõvé az ajánlatkérõ.<br>
Az ajánlatkérõ az összességében legelõnyösebb ajánlatot kívánta kiválasztani, az ajánlati felhívásban az alábbiak szerint határozta meg az értékelési részszempontokat és azok súlyszámát:<br>
részszempontok	súlyszámok<br>
<br>
1. pénzügyi ütemezés és fizetési feltételek	5<br>
alszempontok és azok súlyszáma:<br>
- benyújtott számlák értéke (bruttó Ft-ban megadva), darabszáma	0,5<br>
- megrendelõ fizetési kötelezettségének késedelmes teljesítése esetén felszámításra kerülõ késedelmi kamat mértéke (%-ban megadva)	2<br>
- igényelt fizetési határidõ (napban megadva)	2,5<br>
<br>
2. kötbér felelõsség mértéke:	4<br>
alszempontok és azok súlyszáma:<br>
- késedelmes teljesítés esetén vállalt napi kötbér (%-ban megadva)	1<br>
- késedelmes teljesítés esetén vállalt maximális kötbér (%-ban megadva)	1<br>
- hibás teljesítés esetén vállalt kötbér (%-ban megadva)	1<br>
- meghiúsulás esetén vállalt kötbér (%-ban megadva)	1<br>
A kötbér vetítési alapja az érintett mûszaki tartalomra vonatkozó nettó vállalási ár.<br>
<br>
3. ajánlati ár (bruttó, Ft)	3<br>
<br>
4. jótállás idõtartama (hónap)	2<br>
<br>
5. teljesítési határidõ (év, hónap, nap) (figyelemmel az elõteljesítés lehetõségére)	1<br>
<br>
6. helyi foglalkoztatáspolitikai célkitûzések érvényesítése az alkalmazni kívánt helyi munkaerõ létszáma, a kivitelezés teljes idõtartamára vetítve fõ/nap	0,3<br>
A részszempontok értékelése során a tartalmi elemenként adható pontszám: 1-100 pont.<br>
Az elbírálás részszempontjai szerinti tartalmi elemek elbírálásának módszere: a legjobb ajánlati tartalmi elem maximális pontot kap, a többi pedig a legjobbhoz arányosan viszonyítva kap pontszámot.<br>
Az ajánlatkérõ dokumentációt is készített, amelyben a mûszaki elõírásokon túl részletes szerzõdési feltételeket is meghatározott. Ezek között több is szoros kapcsolatban van az elbírálási szempontokkal, míg mások fontos érvényességi feltételt jelentettek. A lényegesebb elõírások a következõk voltak:<br>
A fizetési feltételek: a pénzügyi teljesítés határideje minimum 30 nap, késedelem esetére az ajánlattevõ késedelmi kamatot állapíthat meg, részszámlák benyújtására is lehetõség van, minimum 30 millió Ft értékben.<br>
Kötbérfeltételek: késedelmes teljesítés esetén minimum 30 naponként növekvõ mértékû, napi 0,1%-0,2%-0,3 %, összességében minimum 4% kötbért vár el az ajánlatkérõ, hibás teljesítés esetére minimum 2%, meghiúsulás esetére minimum 4% a kötbér mértéke.<br>
Minimálisan 12 hónap jótállást kell vállalni.<br>
Helyszíni konzultációra 2002. július 5-én került sor, számos kérdésre írásban adott választ az ajánlatkérõ.<br>
A 2002. július 22-i ajánlattételi határidõre hét ajánlat érkezett, a felkért ajánlattevõk közül a Mélyépítõ Budapest Kft. nem tett ajánlatot.<br>
Az ajánlatkérõ az ajánlatokat elbírálta, és 2002. augusztus 29-én kihirdette az eljárás eredményét, amely szerint az ADEPTUS Rt.-FK RASZTER Rt. konzorciuma a nyertes ajánlattevõ, nyertest követõ legkedvezõbb ajánlatot tevõt nem jelölt meg az ajánlatkérõ.<br>
Az összpontszámok ajánlattevõnként a következõk voltak: ADEPTUS Rt.-FK RASZTER Rt. konzorciuma: 1404,91 pont, a MASZER Rt.: 1254,35 pont, KÉSZ Kft.: 971,5 pont, HUNÉP Rt.: 922,29 pont, POLARIS Építõipari Rt.: 856,8 pont, Középületépítõ Rt.: 786,76 pont, Magyar Építõ Rt.: 752,09 pont.<br>
Az összegezés szerint a nyertes ajánlattevõ esetében az ajánlat értékelt tartalmi elemei a következõk voltak: ajánlati ára bruttó 1 879 994 019 Ft, 8 db számlát nyújt be bruttó 138 250 000 Ft és 439 994 019 Ft összegek között, megrendelõ fizetési kötelezettségének késedelmes teljesítése esetén 0% kamatot számít fel, 215 nap fizetési határidõt igényelt, 62 hónap jótállást és 2004. november 29-i teljesítési határidõt vállalt. A kötbérfelelõsség mértéke késedelmes teljesítés esetén 10%/nap, maximum 50%, hibás teljesítés és meghiúsulás esetén 100% a vállalt kötbér mértéke. Az alkalmazni kívánt helyi munkaerõ létszáma a kivitelezés teljes idõtartamára vetítve 148 fõ/nap.<br>
Az ajánlatkérõ 2002. szeptember 6-án a nyertes ajánlattevõvel a szerzõdést megkötötte.<br>
Nagy Levente, a Közbeszerzések Tanácsának tagja 2002. szeptember 4-én kezdeményezett jogorvoslati eljárást a Döntõbizottságnál. Indítványozta, hogy a Döntõbizottság vizsgálja felül a közbeszerzési eljárást, ideiglenes intézkedésként függessze fel az eljárást, és a még meg nem kötött szerzõdés megkötését tiltsa meg. Kezdeményezése indokaként elõadta, hogy az ajánlatkérõ az ajánlati felhívásában meghatározta az összességében legelõnyösebb ajánlat kiválasztására szolgáló részszempontokat. Álláspontja szerint a részszempontok súlyszámának meghatározása nem ad reális alapot az összességében legelõnyösebb ajánlat kiválasztásához, mivel elsõdlegesen a mûszaki tartalom, az ár és a teljesítési határidõ alapozza meg azt. A kötbérek, a címzett támogatásból megvalósuló beruházás esetén a pénzügyi ütemezés nem lehet döntõ szempont az értékelésnél. Az ajánlatkérõ által meghatározott szempontrendszer alapján ennek következtében a nyertes ajánlattevõ az lett, aki a legkedvezõtlenebb árajánlatot tette, és irreálisan magas, a gyakorlattól eltérõ kötbéreket vállalt, holott a többi ajánlattevõ késedelmi kötbér vállalása is megfelelõ volt. Álláspontja szerint így nem az összességében legelõnyösebb ajánlatot tevõ lett a nyertes. Nyilatkozata szerint az eljárást lezáró, az ajánlatkérõnek a nyertesre vonatkozó döntését vitatja, mivel az ajánlatkérõ vélelmezhetõen nem a megadott részszempontok tartalmi elemeire figyelemmel végezte el az értékelést, amelyrõl 2002. szeptember 4-én szerzett tudomást.<br>
A Polaris Építõipari Rt. 2002. szeptember 4-én nyújtott be jogorvoslati kérelmet a Döntõbizottsághoz, amelyet a Döntõbizottság hiánypótlási felhívása alapján 2002. szeptember 12-én, majd a jogorvoslati eljárás során tartott tárgyaláson kiegészített. Kérte, hogy a Döntõbizottság állapítsa meg a jogsértést, semmisítse meg az eljárást lezáró döntést, hívja fel az ajánlatkérõt a Kbt. szabályai szerinti eljárásra, kötelezze a költségei megtérítésére, ideiglenes intézkedésként kérte a még meg nem kötött szerzõdés megkötésének megtiltását. Álláspontja szerint az ajánlatkérõ a Kbt. 24. § (1) és (2) bekezdésében foglalt alapelvek - az esélyegyenlõség és a verseny tisztasága - megsértésével oly módon folytatta az eljárást, hogy az ADEPTUS Rt.-FK. RASZTER Rt. konzorciumot indokolatlanul elõnyhöz juttatta. Már maga az ajánlati felhívás is "irányított" volt, amin azt érti, hogy a többi ajánlattevõt a reális építõipari gyakorlat akadályozta meg abban, hogy a nyerteshez hasonló irreális vállalásokat tegyen. Ezzel megsértette az ajánlatkérõ a Kbt. 33. § (1) bekezdésében foglalt, az ajánlati felhívás tartalmára vonatkozó rendelkezést is. Az ajánlatkérõ az elbírálás során a nyertesnek irreális, az építõiparban szokásos kötbértõl és fizetési feltételektõl nagyságrendekkel eltérõ vállalásait értékelte, ezzel súlytalanná tette az ajánlati ár nagyságát. Álláspontja szerint az ajánlatkérõ megsértette a Kbt. 34. § (3) bekezdés b) pontját, amikor a részszempontok súlyszámát nem az azok tényleges jelentõségének megfelelõen állapította meg. A pénzügyi ütemezés és a fizetési feltételek részszempontok súlyszámával a Kbt. 34. § (4) bekezdés e) pontját sértette meg, de sérültek az a) és d) pontok is. Mindezekrõl 2002. augusztus 29-én szerzett tudomást. Kifejtette, hogy az eredményhirdetéskor szembesült azzal, hogy az ajánlati felhívás milyen visszásságokra adott lehetõséget, az ajánlatkérõ úgy érékelte az irreális kötbérvállalást, ahogyan azt az összegezésben ismertette, azaz nem kért magyarázatot a kirívóan magas vállalásokkal kapcsolatban a<br>
z ilyen vállalásokat tevõ ajánlattevõktõl.<br>
A KÉSZ Kft. 2002. szeptember 4-én nyújtott be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson módosított. Kérte, hogy a Döntõbizottság állapítsa meg a jogsértést, semmisítse meg az eljárást lezáró döntést, kötelezze az ajánlatkérõt költségei megtérítésére, ideiglenes intézkedésként kérte a még meg nem kötött szerzõdés megkötésének megtiltását. A jogorvoslati eljárás során tartott tárgyaláson a szerzõdés megkötésére tekintettel a kérelmét úgy módosította, hogy a jogsértés megállapítása mellett bírság kiszabását kérte. Kérelme indokául elõadta, hogy az eljárás nyertese az ADEPTUS Rt.-FK Raszter Rt. lett, a második a MASZER Rt., az õ ajánlata a harmadik legtöbb pontot kapta. Az összegezés alapján az értékelés a felhíváshoz képest több ellentmondást tartalmaz. A "pénzügyi ütemezés és fizetési feltételek" részszemponton belül "a benyújtott számlák értéke (bruttó, Ft-ban megadva), darabszáma" alszempont értékelésének felülvizsgálatát kérte. Az ajánlati ár értékelésével kapcsolatban elõadta, hogy a pontozása során megkapta a legalacsonyabb ár a maximumpontot, de a teljes ponttartományt nem használta ki az ajánlatkérõ, míg más részszempontok esetében ezt megtette. Aggályosnak tartja, hogy az ajánlatkérõ minden magyarázat nélkül elfogadta a nyertes irreálisan magas kötbérvállalásait. Konkrétan a hibás teljesítés és a meghiúsulás esetére vállalt kötbér értékelését vitatja, de nem a kiosztott pontszámokat, hanem azt, hogy az ajánlatkérõ nem kért magyarázatot az ajánlattevõtõl az irreális vállalásokkal kapcsolatban. Az irreális kötbérvállalások indoka csak az alacsony ár lehetett, amellyel kapcsolatban a Kbt. magyarázatkérést ír elõ. A Kbt. alapelvei is sérültek azáltal, hogy irreális vállalásokat lehetett tenni, és azokat az ajánlatkérõ tudomásul vette. Hasonlóan kétséges a nyertes ajánlata a helyi munkaerõ foglalkoztatásával kapcsolatban, ahol 148 fõ/napot vállalt. Kérdéses, hogy a kivitelezés technológiája ilyen létszám jelenlétét indokolja-e, és kizárólag helyi munkaer<br>
õvel reálisan megvalósítható-e. Az ajánlattevõk többsége 50 fõ/nap helyi munkaerõ foglalkoztatását vállalta. Ez tekinthetõ reálisnak. Álláspontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése és a Kbt. 59. § (1) bekezdése is, de a kérelme nem arra vonatkozik, hogy a helyes értékelés esetén neki kellett volna a nyertesnek lennie.<br>
Az ajánlatkérõ a kezdeményezéssel és a kérelmekkel kapcsolatos észrevételében és a jogorvoslati eljárás során tartott tárgyaláson tett nyilatkozatában jogszerûnek tartotta az ajánlati felhívását és az értékelését, az eljárást lezáró döntését is.<br>
Elõadta, hogy az ajánlati felhívás tartalmát az ajánlatkérõ jogosult meghatározni, ez a joga nem vonható el. Az ajánlati felhívás tartalma ismert volt az ajánlattevõk elõtt, azt a jogvesztõ határidõn belül senki sem sérelmezte.<br>
Kifejtette, hogy az értékelési szempontrendszer meghatározásakor figyelemmel voltak arra, hogy egy mûködõ kórház átalakításáról van szó, amelynek a kivitelezés alatti folyamatos mûködését kívánják biztosítani. A szempontrendszerrel az volt a céljuk, hogy határidõre és pontosan kerüljön megvalósításra a beruházás, ennek érdekében helyeztek nagy súlyt a kötbérvállalásokra. Természetesen az ár sem volt közömbös, ezt kifejezte annak súlyszáma. A mûszaki tartalom nem szerepelt értékelési részszempontként, mivel az ajánlati dokumentációban nagyon pontosan, kiviteli terv szinten meghatározták a mûszaki tartalmat. Elõadta, hogy a szerzõdéses feltételekkel kapcsolatban a minimális elvárásokat határozták meg az ajánlati felhívásban, de nem korlátozták a vállalásokat, nem gondoltak arra, hogy esetleg irreális vállalások is lesznek. A felhívásukhoz, az ott meghatározott szempontrendszerhez és értékelési módszerhez kötve voltak, így minden ajánlatot tartalma szerint kellett értékelni, ezért a nyertes kötbérvállalásait mint tényleges tartalmi elemeket figyelembe kellett venni. Nem lehettek tekintettel a bírói gyakorlatra és a szokásokra. Fel sem merült az írásbeli magyarázat kérése, hiszen éppen azzal követtek volna el jogsértést, ha a Kbt. kógens rendelkezése ellenére - amely a kirívóan alacsony ár tekintetében írja ezt elõ - olyan egyéb vállalások esetében kérnek magyarázatot az ajánlattevõktõl, amelyre a Kbt. nem ad lehetõséget.<br>
Az ajánlati ár értékelésével kapcsolatban elõadta, hogy az ajánlati felhívásban meghatározta az értékelés módszerét: a legkedvezõbb 100 pontot kap, míg a többi arányosan kevesebb pontot. Ebbõl a módszerbõl nem következik, hogy a minimális pontszámot minden részszempontnál ki kell adni, mivel a pontszámot a legkedvezõbb és a vizsgált ajánlat tartalma alapján, annak hányadosképzésével kell kiszámítani. Az ár esetében a képlet a következõ: ár pontszáma = legjobb ár/vizsgált ár × 100 × súlyszám. E számítási módszerrel csak akkor kerül kiosztásra az 1 pont, ha a képlet alapján az eredmény ennyi lesz.<br>
A helyi munkaerõ vállalását sem bírálhatta felül. Az ajánlat realitását valószínûsíti, hogy a vállalkozó helyi székhelyû. Miután az ajánlatkérõ egy megyei önkormányzat, így a helyi munkaerõn a Borsod-Abaúj-Zemplén megyei munkaerõt értették.<br>
A pénzügyi ütemezés, fizetési feltételek részszemponton belül a "benyújtott számlák értéke (bruttó Ft-ban megadva), darabszáma" alszempont értékelésével kapcsolatban elõadta, hogy az ajánlati felhívás 4. pontjában rögzítették, miszerint a vállalkozó részszámlákat és végszámlát nyújthat be, amelynek minimális összege nem lehet kevesebb 30 millió Ft + áfa összegnél. Az érvényesíteni kívánt számlák összegére az ajánlattevõ kedvezõbb ajánlatot is tehet. Azt vizsgálták az értékelés során, hogy a benyújtandó számlák minimális értéke megfelel-e az ajánlati felhívásban megadott feltételeknek, továbbá hány darab számla kerül benyújtásra. Az egyes ajánlatok esetben a benyújtott számlák darabszáma tükrözi a számlák értékének - az ajánlati árhoz viszonyított - megoszlását. Az ajánlatkérõ számára mind mûszaki, mind pénzügyi szempontból az a kedvezõbb ajánlat, amelynél kevesebbszer kerül sor számlázásra. Az alszempont értékelése úgy történt, hogy a legkevesebb számú számlát benyújtó ajánlattevõ ajánlata 100 pontot kapott, a többi pedig ehhez arányosan viszonyítva kapott pontszámot az alábbi számítási módszerrel:<br>
- legkevesebb darabszám/vizsgált ajánlat szerinti darabszám × 100.<br>
Az ajánlatkérõ az eljárása során maradéktalanul eleget tett a törvényi, illetve a saját belsõ rendelkezéseinek, az ajánlati felhívásban és a dokumentációban meghatározott feltételeknek megfelelõen az összességében legelõnyösebb ajánlatot választotta ki nyertesként. A szerzõdést az elõírt idõpontban megkötötték.<br>
Egyéb érdekeltként a MASZER Rt. tett észrevételt, amelyben egyetértett a kezdeményezésben foglaltakkal. Álláspontja szerint "a késedelmi kamat megrendelõ fizetési késedelme esetén" részszempont értékelése is aggályos.<br>
A Döntõbizottság Nagy Levente kezdeményezésére D.524/2002. számon, a Polaris Építõipari Rt. kérelmére D.525/2002. számon és a KÉSZ Kft. kérelmére D.526/2002. számon indult ügyeket D.526/2002. számon egyesítette.<br>
A Döntõbizottságnak elsõdlegesen azt kellett vizsgálnia, hogy a kezdeményezés és a kérelmek a törvényes határidõben kerültek-e elõterjesztésre.<br>
Mindkét kérelmet és a kezdeményezést 2002. szeptember 4-én nyújtották be a Döntõbizottsághoz.<br>
A KÉSZ Kft., a Polaris Építõipari Rt. a kérelmében, illetve Nagy Levente kezdeményezése az ajánlatkérõ 2002. augusztus 29-én kihirdetett eljárást lezáró döntését, a Polaris Építõipari Rt. ezenkívül az ajánlati felhívást is kifogásolta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Kbt. kétféle határidõt állapít meg a jogorvoslati kérelem benyújtásával kapcsolatban. A 90 napos (objektív) határidõt a jogsértõ esemény bekövetkezésétõl kell számítani. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.<br>
A Polaris Építõipari Rt. sérelmezte az ajánlatkérõ ajánlati felhívását, a jogsértésrõl történõ tudomásra jutás idõpontjaként 2002. augusztus 29-ét, az eredményhirdetés idõpontját jelölte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja értelmében a Kbt. 79. § (7) bekezdése szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát. Jelen esetben ez az idõpont 2002. július 22. volt, így a kérelem benyújtása ehhez az idõponthoz képest számított kilencvennapos határidõben történt meg.<br>
A szubjektív határidõ számítása szempontjából azonban a jogsértésrõl történõ tényleges tudomásszerzés idõpontja az irányadó, de jelen esetben legkésõbbi idõpontként az ajánlattételi határidõt kell tekinteni. A Polaris Építõipari Rt. ismerte az ajánlati felhívás tartalmát, ezzel együtt tudomást szerzett a vélt jogsértésrõl is, ajánlatát ennek tudatában készítette el, ezért nem fogadta el a Döntõbizottság azt az álláspontot, miszerint az ajánlati felhívással kapcsolatos jogsértés tudomásra jutás idõpontja az eredményhirdetés idõpontja.<br>
Az ajánlattételi határidõhöz képest a jogorvoslati kérelem elõterjesztésére nyitva álló 15 napos szubjektív határidõ 2002. augusztus 6-án letelt:<br>
A fentiek alapján a Döntõbizottság a Polaris Építõipari Rt. jogorvoslati kérelmének az ajánlati felhívásra vonatkozó részét elkésettség miatt elutasította, mert e kérelemrész érdemi vizsgálatnak eljárásjogi akadálya van.<br>
A Döntõbizottság megállapította, hogy az eljárást lezáró döntésre vonatkozó kezdeményezés és kérelmek a jogvesztõ határidõben kerültek benyújtásra, így azokat a Döntõbizottság érdemben vizsgálta.<br>
A Döntõbizottság megállapította, hogy az ajánlatkérõ eljárást lezáró döntésére vonatkozó kezdeményezés és kérelmek alaptalanok.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így, az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Nagy Levente kezdeményezése szerint az ajánlatkérõ döntése azért jogsértõ, mert az elbírálás szempontrendszere, a részszempontok tartalma, a hozzájuk rendelt súlyszámok nem biztosítják az összességében legelõnyösebb ajánlat kiválasztását, vélelmezhetõen nem a megadott részszempontok tartalmi elemeire figyelemmel végezte el az értékelést az ajánlatkérõ, ezért vitatja a nyertesre vonatkozó döntést.<br>
Nagy Levente kifejezett nyilatkozata szerint az ajánlatkérõ eljárást lezáró döntését vitatja, bár kezdeményezése tartalmában az ajánlati felhívásban meghatározott szempontrendszert is kifogásolja.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 34-35.</a> §-ai biztosítják az ajánlatkérõ számára az elvárásait legjobban kifejezõ, a törvényi feltételeket kielégítõ elbírálási szempont meghatározását. Az e szakaszokban foglalt rendelkezések betartása mellett a Kbt. szabadságot ad az ajánlatkérõnek annak eldöntésében, hogy milyen részszempontok alapján kívánja az összességében legelõnyösebb ajánlatot kiválasztani. Az ajánlati felhívás a törvényi rendelkezéseket minden tekintetben teljesítõ módon tartalmazta az összességében legelõnyösebb ajánlat kiválasztásának szempontját meghatározó elõírásokat. Tény, hogy a részszempontok között kiemelt jelentõseget kaptak a pénzügyi ütemezési és fizetési feltételek, valamint a kötbér mértéke, azonban ez nem ellentétes a törvényi elõírásokkal. Az összességében legelõnyösebb ajánlat kiválasztásának éppen az a lényege, hogy a sokoldalú ajánlatkérõi igénynek többféle tekintetben is optimálisan megfelelõ ajánlat kiválasztását tegye lehetõvé. A törvény céljainak érvényesülését éppen azok a kógens rendelkezések szolgálják, amelyek bizonyos korlátokat állítanak az ajánlatkérõi igény érvényesülésével szemben. Ilyenek a Kbt. 34. § (4) bekezdés b) és a 35. § (3) bekezdésében foglaltak, amelyeknek az ajánlatkérõ szintén megfelelt: Az eljárást lezáró döntés jogszerûségének vizsgálata körében azonban már nincs relevanciája annak, hogy megfelelt-e az ajánlati felhívás a fenti rendelkezéseknek, hiszen az ajánlatkérõnek az ajánlatok vizsgálata során az ajánlati felhívásában foglaltak szerint kell eljárnia, döntenie.<br>
A Döntõbizottság az eljárást lezáró döntéssel kapcsolatban azt vizsgálhatta a kezdeményezés és a kérelmek alapján, hogy az ajánlatkérõ értékelése megfelelt-e az ajánlati felhívásban foglaltaknak.<br>
Az ajánlatkérõ által az ajánlati felhívásban meghatározott módszer azoknál a tartalmi elemeknél, amelyek estében a legalacsonyabb érték a legkedvezõbb, matematikailag az alábbi módon foglalható képletbe:<br>
               legkedvezõbb tartalmi elem<br>
Pontszám = Pmax × -----------------------<br>
                  vizsgált tartalmi elem<br>
Azon ajánlati tartalmi elemeknél, ahol a legkedvezõbbnek a legnagyobb értéken tett vállalást kell érteni, a képlet az alábbi:<br>
                  vizsgált tartalmi elem<br>
Pontszám = Pmax × -----------------------<br>
                legkedvezõbb tartalmi elem<br>
Az ajánlatkérõ által az észrevételben közölt képlet azt mutatja, hogy a fenti képleteket használták a pontszámok meghatározására.<br>
Az ajánlatkérõ által készített és az ajánlattevõk részére is megküldött összegzés tartalmazza a részszempontonként értékelt tartalmi elemeket, táblázatba foglalva a kiosztott pontszámokat.<br>
A fenti képletekbe kell minden részszempont esetében az ajánlati tartalmi elemeket behelyettesíteni, így ellenõrizhetõk le az összegezésben szereplõ értékek.<br>
A pénzügyi ütemezés és fizetési feltételek részszempont esetében a KÉSZ Kft. "a benyújtott számlák értéke (bruttó Ft-ban megadva), darabszáma" alszempont értékelésének felülvizsgálatát kérte. Ez az alszempont láthatóan két további körülmény együttes értékelésébõl áll: egyrészt a számlák értéke, másrészt azok darabszáma. Már az ajánlati felhívásban is ilyen összetett alszempontként történt fentiek meghatározása anélkül, hogy az ajánlatkérõ utalást tett volna a két körülmény együttes értékelésének részleteire. Ezen elõírást az ajánlattevõk annak ellenére nem vitatták, hogy kétséges lehetett számukra, hogyan fogja az ajánlatkérõ ennek értékelését elvégezni. Miután idõben kifogást nem terjesztettek elõ az ajánlattevõk, az értékelés fázisában már nem lehet azt vitatni, hogy az alszempont megadási módja megfelel-e a törvényi elõírásoknak, csupán addig terjedhet a Döntõbizottság vizsgálata, hogy a tényleges értékelés<br>
e körben ténylegesen kiterjedt-e a felhívásban megjelölt szerzõdési feltételekre. A Döntõbizottság elfogadta az ajánlatkérõnek azt az álláspontját, hogy a számlák száma szoros összefüggésben van azok értékével. A fentiek alapján megállapította, hogy a számlák darabszámának összehasonlításával és ennek értékelésével egyszerre mindkét tényezõt bevonta az ajánlatkérõ a bírálatba.<br>
A kötbérfelelõsség mértéke értékelési részszempont valamennyi alszempontja esetében a pontszámok kiosztása az ajánlati felhívásban megjelölt módszerrel, az ajánlatkérõ által ismertetett képlettel történt. A kérelmezõk azt kifogásolták, hogy az ajánlatkérõ úgy végezte el az értékelést, hogy az irreális kötbérvállalásokkal kapcsolatban nem kért magyarázatot az ajánlattevõktõl.<br>
A Döntõbizottság álláspontja szerint az ajánlattevõ vállalásainak figyelembevétele kizárólag az ajánlatban tett kifejezett nyilatkozatnak megfelelõen történhet. A kötöttség még a szerzõdés teljesítése során is érvényesül. Jelenleg nincs olyan törvényes indok, amely alapján mód lenne az ajánlati nyilatkozatot kétségbe vonni. A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján az ajánlatkérõnek kizárólag akkor kell magyarázatot kérnie az ajánlattevõtõl, ha az ajánlat kirívóan alacsony ellenszolgáltatást tartalmaz. A Kbt. kógens jellegébõl adódóan nincs tehát olyan lehetõsége az ajánlatkérõnek, hogy a szokatlan, irreális vállalásokra is magyarázatot kérjen, és e magyarázat tartalmától függõen értékelje az ajánlatot.<br>
Az ajánlati ár részszempont értékelésével kapcsolatban a KÉSZ Kft. azt vitatta, hogy az ajánlatkérõ nem használta ki a teljes ponttartományt, a legmagasabb és a legalacsonyabb ár közötti jelentõs különbség csak 18 pont különbséget jelentett. Nem vitatta, elismerte a kiosztott pontszámok helyességét, sõt egyetértett azzal is, hogy a részszempontok sajátosságaiból adódott az, hogy nem azonos ponttartományt használt fel az ajánlatkérõ a részszempontok értékelésekor. A Döntõbizottság megállapította, hogy az ajánlati ár vonatkozásában az ajánlatkérõ pontozása az ajánlati felhívásban rögzített módszernek megfelelõen történt.<br>
A jótállás idõtartama és a teljesítési határidõ részszempontok tekintetében a kérelmezõk nem jelöltek meg jogsérelmet.<br>
"A helyi foglalkoztatáspolitikai célkitûzések érvényesítése az alkalmazni kívánt helyi munkaerõ létszáma, a kivitelezés teljes idõtartamára vetítve fõ/nap" részszempont esetében a KÉSZ Kft. szerint kérdéses, hogy a kivitelezés technológiája ilyen létszám jelenlétét indokolja-e, és kizárólag helyi munkaerõvel reálisan megvalósítható-e. Az ajánlattevõk többsége 50 fõ/nap helyi munkaerõ foglalkoztatását vállalta. Ez tekinthetõ reálisnak.<br>
Az ajánlatkérõ egy megyei önkormányzat, így jogszerûen értékelte úgy az ajánlatokban a helyi munkaerõ foglalkoztatására tett vállalásokat, hogy helyinek tekintette a megyebeli munkaerõt. Az összes ajánlatot áttekintve megállapítható, hogy a helyi székhellyel, telephellyel rendelkezõ, tehát eleve helyi munkavállalókat foglalkoztató ajánlattevõk (például a MASZER Rt., a nyertes konzorcium) vállalták 100 feletti helyi munkaerõ foglalkoztatását, ami fenti körülményekre tekintettel reális. A Döntõbizottság álláspontja e részszempont értékelésével kapcsolatban azonos a kötbérvállalásoknál kifejtettekkel.<br>
A fentiek alapján a Döntõbizottság megállapította, hogy az ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és az 59. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
E § (2) bekezdése kimondja, hogy az ajánlatkérõnek biztosítania kell az esélyegyenlõséget az ajánlattevõk számára.<br>
A Polaris Építõipari Rt. szerint az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében foglalt alapelvek megsértésével oly módon folytatta az eljárást, hogy az Adeptus Rt.-FK. RASZTER Rt. konzorciumot indokolatlanul elõnyhöz juttatta. Ez abban nyilvánult meg, hogy már maga az ajánlati felhívás is "irányított" volt, a többi ajánlattevõt a reális építõipari gyakorlat akadályozta meg abban, hogy a nyerteshez hasonló irreális vállalásokat tegyen. A KÉSZ Kft. szerint is sérültek a Kbt. alapelvei azáltal, hogy irreális vállalásokat lehetett tenni, és azokat az ajánlatkérõ tudomásul vette.<br>
A Döntõbizottság álláspontja szerint a fent elõadott indokok alapján nem állapítható meg a Kbt. alapelveinek megsértése.<br>
Az ajánlati felhívás valamennyi ajánlattevõ számára ismert volt, azt a Polaris Építõipari Rt. és a KÉSZ Kft. is - nyilatkozata szerint - tudomásul vette, nem támadta meg. Az esélyegyenlõségnek a közbeszerzési eljárás teljes folyamatában érvényesülnie kell, így a felhívás vonatkozásában is. A fent kifejtettekre tekintettel azonban a Döntõbizottság az értékelés fázisát vizsgálta. Az ajánlattevõk vállalásai, különösen a nyílt eljárásban csak az ajánlatok bontásakor válnak ismertté az ajánlatkérõ számára is, és az ajánlattevõk ahhoz kötve is vannak, így a nyertes ajánlattevõ irreálisnak tartott vállalásai egyéb tényállási többletelem hiányában nem nyújtanak alapot a Kbt. alapelvei sérelmének megállapításához.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmeket elutasította, az elkésett kérelemrészek esetében a Kbt. 79. § (7) bekezdésére tekintettel. A Döntõbizottság a hivatalból folytatott eljárásban sem állapított meg jogsértést.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) - rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást - ha a megindításra vagy folytatásra okot adó körülmény már nem áll fenn - megszünteti.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontjában biztosított jogkörében eljárva Nagy Leventének, a Közbeszerzések Tanácsa tagjának kezdeményezése alapján hivatalból indított eljárást megszüntette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 14.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>