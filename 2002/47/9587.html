<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9587)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.542/8/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás Bercel Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Bercel Község Önkormányzata (2687 Bercel, Béke út 1., a továbbiakban: ajánlatkérõ) "11 db velox rendszerû családi ház kivitelezése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megértette a közbeszerzésekrõl szóló - többször módosított - 1995. évi XL. törvényt (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára figyelemmel a Kbt. 70. § (1) bekezdés c) pontját, ezért ajánlatkérõnek a Kbt. 70. § (1) bekezdés c) pontjára alapított közbeszerzési eljárást indító és azt követõ döntéseit megsemmisíti, továbbá az ajánlatkérõvel szemben 1 000 000 Ft, azaz egymillió forint pénzbírságot szab ki.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ a lakáscélú állami támogatásokról szóló 12/2001. (I. 31.) Korm. rendelet szerinti pályázat alapján támogatást nyert el a települési önkormányzat bérlakásállománya növelése érdekében. A támogatási szerzõdés a Gazdasági Minisztérium és ajánlatkérõ között 2002. március 7-én került aláírásra. A támogatási szerzõdés alapján ajánlatkérõ 11 db lakás építésére nyert el támogatást, melynek beruházási költsége 90 495 000 Ft. A támogatási szerzõdés alapján a megvalósítás tervezett kezdési idõpontja 2002. április 16., a befejezési idõpont pedig 2002. november 25-e. Az elnyert támogatás összege 72 396 000 Ft volt, a teljes beruházás költségének 80%-a. A támogatási szerzõdés rögzítette, hogy ajánlatkérõnek a beruházás megvalósítása során a Kbt. szabályai szerint kell eljárnia. A szerzõdés X. fejezetében az egyéb feltételek között a 2. pontban rögzítésre került az is, hogy a jelen szerzõdés alapján nyújtott támogatás folyósítása a következõ évekre átvihetõ. A szerzõdés mellékletét képezte a beruházás mûszaki és pénzügyi ütemezése. A beruházás megvalósítása négy ütemben került felosztásra. Az I. ütem teljesítési határideje 2002. május 12., míg a IV. ütem teljesítési határideje 2002. október 20-a. Az egyes ütemekhez különbözõ mûszaki tartalom megvalósulása kapcsolódott.<br>
Ajánlatkérõ ezen elõzmények után a Közbeszerzési Értesítõ 2002. április 17-én megjelent 16. számában tett közzé ajánlati felhívást nyílt eljárás megindítására 11 db velox szerkezetû családi ház kivitelezése tárgyában.<br>
Az ajánlati felhívás szerint a teljesítési határidõ 2002. november 30-ában került megjelölésre. A közbeszerzési eljárásban egy ajánlat érkezett, a Diagrál Kft.-tõl. Ajánlatkérõ a 2002. június 3-án megtartott eredményhirdetésen a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelenné nyilvánította.<br>
Ajánlatkérõ a Közbeszerzési Értesítõ 2002. június 12-én megjelent 24. számában újabb ajánlati felhívást tett közzé nyílt eljárás megindítására. Az új ajánlati felhívásban a teljesítési határidõ már 2003. április 15-ében került megjelölésre. Ebben a közbeszerzési eljárásban már két ajánlat érkezett, a Diagrál Kft.-tõl és a Bau Balázs 2001 Kft.-tõl.<br>
Ajánlatkérõ 2002. augusztus 13-án hirdetett eredményt és ismételten az eljárását a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelenné nyilvánította.<br>
Ezt követõen ajánlatkérõ 2002. szeptember 4-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
Ajánlati felhívását az alábbi cégek részére küldte ki: Diagrál Kft., Bau Balázs 2001 Kft., RTS Service Kft., Instruktor '93 Kft., NIKK Kft., Vilber 2000 Kft., Pál & Társa Bt., Nyírjes Épker.<br>
Ajánlatkérõ az eljárásfajta választását a Döntõbizottság elnöke részére megküldött tájékoztatóban arra alapozta, hogy a két eredménytelenül zárult eljárását követõen - a közelgõ önkormányzati választásokra tekintettel - a szerzõdés megkötése sürgõssé vált számára. A felhívott szervezetek a korábbi eljárásokban részt vettek, egyébként ismertek ajánlatkérõ számára, feltételezhetõen alkalmasak a szerzõdés teljesítésére.<br>
A megküldött ajánlati felhívás szerint a teljesítési határidõ 2003. június 15-ében került rögzítésre. Az ajánlattételi határidõ 2002. szeptember 16-a volt. Az ajánlati felhívás szabályszerûen tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmassá, illetõleg alkalmatlanná minõsítés szempontjait.<br>
Ajánlatkérõ az összességében legelõnyösebb ajánlat szempontja alapján kívánta az ajánlatok értékelését elvégezni. A részletes mûszaki és egyéb feltételeket a dokumentáció tartalmazta. A felhívás szerint részajánlat- és többváltozatú ajánlattétel is megengedett. A részajánlat munkanemenként értendõ a beszerzés teljes mennyiségén belül.<br>
A közbeszerzési eljárásban három ajánlattevõ nyújtotta be az ajánlatát: a NIKK Kft., RTL Service Kft. és a Instruktor '93 Kft. Ajánlatkérõ az ajánlattevõkkel 2002. szeptember 16-án tárgyalásokat is folytatott, majd a következõ tárgyalás idõpontjául  2002. szeptember 24-ét tûzte ki.<br>
A Döntõbizottság elnöke 2002. szeptember 17-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Ajánlatkérõ hivatkozott arra, hogy korábban két nyílt eljárás keretében próbálta meg a nyertes ajánlattevõ személyét kiválasztani, azonban mindkét eljárása eredménytelenül zárult. A rendkívüli sürgõs helyzet elõállásának az indoka az, hogy a beszerzési igény és a közbeszerzési eljárásra vonatkozó kötelezettsége ajánlatkérõnek továbbra is fennáll, azonban a 2002. október 20-i önkormányzati választásokra tekintettel a szükséges döntésekre szánható idõ jelentõsen lerövidült. A nyílt eljárás alkalmazása mellett a jelenlegi testület már nem lenne döntésre jogosult, az új testület pedig nem biztos, hogy még ebben az évben ezt a kérdést napirendre tudná tûzni. A késlekedés ugyanakkor a beruházás költségnövekedésével járna együtt, esetleg a program ellehetetlenüléséhez vezetne, ezzel pedig a település az elmúlt évek legnagyobb támogatásától esne el. A bérlakásépítés a település életében nagyon fontos cél, amelyrõl nem szabad lemondania ajánlatkérõnek. Ajánlatkérõ a közbeszerzési eljárás megindítására tekintettel az ajánlattevõket értesítette a 2002. szeptember 24-ére tervezett tárgyalás elhalasztásáról, figyelemmel arra, hogy a jogorvoslati eljárás befejezéséig a tárgyalások folytatását ajánlatkérõ felfüggesztette. Ajánlatkérõ ugyanakkor csatolta a Döntõbizottság részére a 2002. szeptember 24-én kelt levelét, amelyben a támogatási szerzõdésben rögzített határidõk módosítását kezdeményezte azon indokkal, hogy a támogatási szerzõdésben rögzített határidõket tartani nem tudja, figyelemmel arra, hogy két nyílt közbeszerzési eljárása is eredménytelenül zárult, illetõleg a hirdetmény közzététele nélküli tárgyalásos közbeszerzési eljárás jogszerûségét a Döntõbizottság jelenleg vizsgálja.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
E törvény akkor alkalmazható, ha ajánlatkérõ elõre nem láthatja a sürgõs eljárást indokoló helyzet bekövetkezését, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatóak.<br>
Bármely feltétel hiánya esetén e szakaszra alapított eljárás nem jogszerû.<br>
A Döntõbizottság vizsgálta, hogy e feltételek jelen közbeszerzési eljárásban fennállnak-e.<br>
Ajánlatkérõ a sürgõs helyzet bekövetkeztét a 2002. október 20-i önkormányzati választásokra alapítja azzal az indokkal, hogy az új testület ez évben már a jelen beszerzéssel feltehetõen érdemben nem tud foglalkozni, és amennyiben jövõ évben történik a szerzõdés megkötése, úgy a beruházás megvalósítása költségnövekedéssel járna.<br>
A Döntõbizottság fenti indokokat nem tartotta megalapozottnak.<br>
Ajánlatkérõ elõtt az önkormányzati választások idõpontja ismert volt. Emiatt elõre nem látható okból elõállt rendkívüli sürgõs helyzet bekövetkezésérõl nincs szó. Az ugyan tény, hogy a két lefolytatott nyílt eljárás sikertelensége nem volt elõre látható, azonban ez önmagában nincs kihatással a szerzõdéskötés, illetve a teljesítés sürgõsségére. A választásokat követõen az új testület megalakul, és ily módon az önkormányzat mûködése folyamatos. Az új testületnek is kiemelkedõ érdeke, hogy az elnyert támogatás alapján a beruházás mielõbb megvalósuljon. A körülményekre való tekintettel - saját érdekkörében eljárva - bármely hirdetménnyel induló eljárással kapcsolatos döntéseket haladéktalanul meghozhatja, tehát a sürgõs helyzet bekövetkeztét a választások nem indokolják. A becsatolt támogatási szerzõdés alapján pedig megállapítható, hogy az elnyert támogatás folyósítása a következõ évekre átvihetõ, így ez sem oka a rendkívüli sürgõsségnek.<br>
A fentiekbõl következõen a jelen közbeszerzési eljárásban a rendkívüli sürgõs helyzet bekövetkezésérõl nincs szó. Ennek alapján nincs akadálya, hogy hirdetménnyel induló közbeszerzési eljárásban kerüljön a nyertes ajánlattevõ kiválasztásra.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>ában meghatározott hatáskörében eljárva - a fenti indokokra tekintettel - a Kbt. 88. § (1) bekezdés d) pontja alapján megállapította a jogsértést, a c) pont alapján határozott ajánlatkérõ közbeszerzési eljárást indító és azt követõ döntéseinek a megsemmisítésérõl, és az f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A bírság mértékét a költségvetési törvény határozza meg, melynek mértéke 2002-ben minimum 1 000 000 Ft, a felelõs személlyel szemben kiszabható bírság mértéke 100 000 Ft.<br>
A Döntõbizottság a bírság minimális mértékét szabta ki ajánlatkérõvel szemben figyelemmel arra, hogy a jogsértés a közbeszerzési eljárásban hozott ajánlatkérõi döntések megsemmisítésével reparálhatóvá vált.<br>
A Döntõbizottság a személyes bírság kiszabásától eltekintett, figyelemmel arra, hogy a rendelkezésre álló iratokból az volt megállapítható, hogy a jogalap választása vonatkozásában a döntést az önkormányzat testülete hozta, és így nem volt megállapítható a felelõs személye.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 11.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Tukacs László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>