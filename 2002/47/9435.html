<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9435)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.517/15/2002.<br>
<br>
Tárgy: az ÉKISZ Kft. jogorvoslati kérelme a Magyar Kézmû Beruházó és Üzemeltetõ Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Közmû Beruházó és Üzemeltetõ Kft. (8800 Nagykanizsa, Csengery út 9., a továbbiakban: ajánlatkérõ) "Kiskunhalas alsó- és felsõváros szennyvízcsatorna-hálózatának megvalósítása" tárgyú közbeszerzési eljárása ellen az ÉKISZ Kft. (6000 Kecskemét, Kiskõrösi út 16., a továbbiakban: kérelmezõ) által benyújtott jogorvoslati kérelemnek részben helyt ad, és megállapítja, hogy az ajánlatkérõ nevében eljáró lebonyolító megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (6) bekezdését, ezért a jogsértésért felelõs szervezettel, vagyis a RexTerra Építõipari Fõvállalkozó és Környezetvédelmi, Szolgáltató Kft.-vel szemben 1 000 000 Ft, azaz egymillió forint bírságot szab ki, egyebekben a jogorvoslati kérelmet elutasítja.<br>
A Döntõbizottság kötelezi a RexTerra Építõipari Fõvállalkozó és Környezetvédelmi Szolgáltató Kft.-t, hogy a határozat kézhezvételétõl számított 15 napon belül kérelmezõ részére 150 000 Ft, azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezenfelül felmerült költségeket a felek maguk viselik.<br>
A Döntõbizottság kötelezi továbbá RexTerra Építõipari Fõvállalkozó és Környezetvédelmi Szolgáltató Kft.-t, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. június 19-i számában részvételi felhívás közzétételével a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett, melynek lebonyolításával a RexTerra Építõipari Fõvállalkozó és Környezetvédelmi Szolgáltató Kft.-t (a továbbiakban: lebonyolító) bízta meg.<br>
Ajánlatkérõ a részvételi felhívás 9. pontjában a pénzügyi, gazdasági és mûszaki alkalmasság elbírálására kért adatokat és tényeket; a 10. a) pontjában az alkalmasság elbírálásának szempontjait, míg a 10. b) pontjában a szerzõdés teljesítésére alkalmatlanná minõsítés szempontjait határozta meg.<br>
Ajánlatkérõ a részvételi felhívás 9. b) pontjában a mûszaki alkalmasság igazolására az alábbiakat is elõírta:<br>
- a részvételre jelentkezõ (a feladat teljesítésébe bevonni kívánt) mûszaki-technikai felszereltségének bemutatása,"<br>
Ajánlatkérõ a részvételi felhívás 10. b) pontjában a mûszaki alkalmatlanság szempontjai között az alábbiakat is elõírta:<br>
- ha a bemutatott mûszaki - technikai felszereltség alkalmatlan - nem rendelkezik legalább 5 db gumikerekes kotró-rakodó géppel, 3 db 8 tonnás billenõ tehergépkocsival, 4 db önjáró vibrohengerrel, 4 db vákuumszivattyúval és 300 m2 táblás dúcolattal - a közbeszerzés tárgyának megvalósítására,"<br>
Ajánlatkérõ részvételi dokumentációt is biztosított jelentkezõk részére, melyek megvásárlására 2002. július 4-ig volt lehetõség.<br>
Lebonyolító az ajánlattevõk által feltett kérdéseket a 2002. július 8-án kelt levelével megválaszolta. A tájékoztató levélben az V. kérdéssel kapcsolatban az alábbiak szerepeltek:<br>
"Kérdés:<br>
<br>
1. a részvételi felhívás 10. b) pont 10. bekezdése szerint a szerzõdés teljesítésére alkalmatlanná minõsítés szempontja - többek között - ha a jelentkezõ nem rendelkezik a felsorolt technikai - gépi felszereltséggel. A kérdésünk az, hogy mit kell érteni rendelkezés alatt? Rendelkezésnek minõsül-e egy gépbérleti szerzõdés, amely arról szól, hogy nyertesség esetén a bérbe adó erre a munkára bérbe adja a tulajdonát képezõ technikai - gépi eszközöket a részvételre jelentkezõnek, vagy elegendõ, hogy részvételre jelentkezõ nyilatkozik, hogy nyertessége esetén az alkalmassá minõsítéshez szükséges technikai, gépi felszerelést megvásárolja, és egy elõszerzõdést csatol, amit az eladó állít ki.<br>
<br>
2. A technikai - gépi felszereltség közül az alábbiakat hogyan kell értelmezni:<br>
a) 8 tonnás billenõ tehergépkocsi, a hasznos teherbírásnak kell 8 tonnásnak lennie?<br>
b) Vákuumszivattyú, milyen típusú vákuumszivattyú felel meg (talajvízszint-süllyesztésre alkalmas, vagy egyéb is), esetleg úgy kell értelmezni, hogy komplett vákuumkutas talajvízszint-süllyesztõ berendezést kell érteni alatta?<br>
Válasz<br>
<br>
1. A részvételre jelentkezõ(k)nek a pályázatban be kell mutatni a feladat teljesítésébe bevonni kívánt mûszaki - technikai felszereltségüket. Elfogadjuk a mûszaki - technikai felszereltség igazolására a gépbérleti szerzõdést is, amely arról szól, hogy nyertesség esetén a bérbe adó erre a munkára bérbe adja a tulajdonát képezõ technikai - gépi eszközöket a részvételre jelentkezõnek.<br>
<br>
2. a) a billenõ tehergépkocsinak hasznos teherbírásának kell 8 tonnának lennie,<br>
b) komplett vákuumkutas talajvízszint-süllyesztõ berendezéssel (vákuumgépházzal) kell rendelkeznie a részvételre jelentkezõ(k)nek.<br>
A technikai - gépi felszereltség bemutatásakor az önjáró vibrohenger helyett elfogadjuk a vibrolapot, vagy a döngölõbékát is."<br>
Kérelmezõ a részvételi dokumentációt nem vásárolta meg és 2002. július 15-ig - a jelentkezési határidõig - részvételi jelentkezést nem nyújtott be.<br>
2002. július 31-én került sor a részvételi szakasz eredményhirdetésére. Ajánlatkérõ a szerzõdést a nyertes ajánlattevõvel a szerzõdést 2002. október 1-jén megkötötte.<br>
Kérelmezõ 2002. szeptember 2-án nyújtott be jogorvoslati kérelmet, melyben elõadta, hogy a részvételi felhívás megismerését követõen megállapította, hogy õ a felhívás 10. b) pontja alapján a mûszaki alkalmassági feltételeknek nem felel meg, mert nem rendelkezik 4 db önjáró vibrohengerrel. Ezért a dokumentációt nem váltotta ki és részvételi jelentkezést nem nyújtott be. 2002. augusztus 29-én az egyik jelentkezést benyújtott vállalkozóval (VIZÉPSZOLG-94 Kft.) történt telefonbeszélgetés során jutott tudomására, hogy ajánlatkérõ a felhívás 10. b) pontját jelentõs mértékben módosította a kérdésekre adott válaszok során. Álláspontja szerint a vibrohenger és a vibrolap/döngölõbéka között jelentõs értékbeli és mûszaki-technikai különbségek vannak, valamint jelentõs különbség egy gép megvásárlása vagy bérbevétele között. Álláspontja szerint azzal, hogy ajánlatkérõ lényegesen módosította a felhívást és ezt nem tette közzé hirdetményben, megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(6) és a 24. § (1) és (2) bekezdéseit. A módosítások közzétételének elmulasztása súlyosan sértette kérelmezõ érdekeit, mert az új kiírás ismeretében benyújtotta volna részvételi jelentkezését, mert ezeknek a feltételeknek már megfelelt volna és cégük ilyen jellegû munkával foglalkozik, és a környéken is már több hasonló beruházást végeztek.<br>
A fentiek alapján kérte a részvételi szakaszt lezáró döntés megsemmisítését, és ideiglenes intézkedéssel a közbeszerzési eljárás felfüggesztését, a jogsértés megállapítását, valamint ajánlatkérõ kötelezését az igazgatási szolgáltatási díj és a költségek viselésére.<br>
Ajánlatkérõ nevében a bonyolító tett észrevételt. Ebben elõadta, hogy adminisztrációs hiba folytán egy másik levélbõl szerkesztési hiba miatt maradt a kifogásolt mondat a levélben. Nem kívántak senki elõl semmit eltitkolni, nem ezért nem jelentették meg a hirdetmény módosítását, hanem azért, mert nem akarták azt módosítani. A dokumentáció megvásárlásának határideje már letelt, mikor minden, a részvételi dokumentációt megvásárlónak elküldték a tájékoztató levelet. A benyújtott részvételi jelentkezések mindegyike tartalmazza a 4 db önjáró vibrohengert. Vitatta kérelmezõ ügyfélképességét, mivel az eljárásban nem vett részt, a dokumentációt nem vásárolta meg és részvételi jelentkezést nem nyújtott be, valamint a jogorvoslati kérelemben nem igazolta, hogy az egyéb alkalmassági feltételeknek megfelelt-e. Kérdésesnek tartotta még a tudomásszerzés idõpontját és módját is, mert a kérelemben nincsenek erre vonatkozóan konkrétumok. Álláspontja szerint az, hogy a gépbérleti szerzõdést is elfogadják, nem sérti a Kbt.-t, mert a felhívásban nem azt kérték, hogy a tulajdonában legyen a gép, hanem hogy rendelkezzen felette, amibe a bérlet is belefér. Kérte a jogorvoslati kérelem elutasítását.<br>
Kérelmezõ az ajánlatkérõ észrevételével kapcsolatban elõadta, hogy álláspontja szerint egy közbeszerzési eljárás lebonyolításában nem lehet "adminisztrációs hibára" hivatkozni, mint ahogy ajánlattevõk sem hivatkozhatnak adminisztrációs hibára a dokumentumok becsatolását illetõen. Álláspontja szerint azzal, hogy ajánlatkérõ elismerte az adminisztrációs hibát, elismerte azt is, hogy módosította az alkalmassági feltételeket, és ezt nem tette közzé hirdetményében.<br>
Egyéb érdekeltek érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésére álló iratokból és a felek, valamint a tanúk által tett nyilatkozatokból megállapította, hogy a jogorvoslati kérelem az alábbiak szerint részben megalapozott.<br>
A Döntõbizottság elõször a kérelmezõ ügyfélképességét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése úgy rendelkezik, hogy a kérelmet az ajánlatkérõ, az ajánlattevõ vagy az olyan, egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
A jogorvoslati kérelem benyújtására jogosultak körét meghatározó fent idézett jogszabályhely nem hagy kétséget az ajánlattevõ és az ajánlatkérõ kérelmezõi minõsége felõl, az további vizsgálódást sem igényel. Más a helyzet viszont a közbeszerzési eljárásban nem ajánlattevõként, illetve ajánlatkérõként részt vevõk esetében. Az egyéb érdekelti minõségben történõ jogorvoslati eljárás kezdeményezésnek lehetõségét az alapozza meg, hogy megállapítható-e érintettsége az üggyel kapcsolatban, azaz jogilag releváns érdeke fûzõdik-e ahhoz, hogy a Döntõbizottság a jogorvoslati eljárás keretében az ajánlatkérõ eljárásának jogsértõ voltát megállapítsa.<br>
A Döntõbizottság a kérelmezõ cégkivonatának vizsgálata alapján megállapította, hogy tevékenységi körei között szerepel a 4511, a 4521, a 4523, a 4525 és a 4525 TEÁOR-számú tevékenység, ami azt jelenti, hogy a beszerzés tárgyaként meghatározott tevékenységet végezheti, továbbá az általa végzett - a jelen beszerzés tárgyához hasonló - beruházásokat már a jogorvoslati kérelmében is feltüntetett.<br>
A fentiek alapján a Döntõbizottság álláspontja szerint kérelmezõnek jogos érdeke fûzõdik ahhoz, hogy ajánlatkérõ a részvételi felhívás tartalmát, így annak esetleges módosítását is a Kbt.-ben foglaltak szerint határozza meg, illetve annak megfelelõen tegye közzé hirdetménnyel. A részvételi felhívás alkalmassági feltételeinek nem a Kbt. rendelkezéseinek megfelelõ módosítása vitathatatlanul sértheti kérelmezõ azon jogát, hogy részvételre jelentkezõként részt vehessen a közbeszerzési eljárásban, ugyanis a jelentkezéshez szükséges alkalmassági feltételek megismerése alapján tudja csak eldönteni, hogy õ alkalmas-e a felhívás szabályai szerint. Ennek alapján a részvételi felhívás alkalmassági feltételeinek jogsértõen végzett módosítása a részvétel lehetõségének kizárásához vezethet.<br>
A Döntõbizottság ezt lövetõen a jogorvoslati kérelem elkésettségének kérdését vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A 2002. július 8-án a részvételi dokumentációt megvásárlóknak megküldött tájékoztató levéllel valósult meg a kérelmezõ által vélelmezett jogszabálysértés, így ettõl az idõponttól kell számítani a 90 napos objektív határidõt. Kérelmezõ 2002. szeptember 2-án nyújtotta be - több mint 30 nappal a 90 napos határidõ lejárta elõtt - jogorvoslati kérelmét.<br>
A jogorvoslati kérelem elkésettsége kérdésével kapcsolatban a Döntõbizottság megvizsgálta azt is, hogy mely idõpontban jutott az általa vélelmezett jogsértés a kérelmezõ tudomására.<br>
Kérelmezõ a részvételi dokumentációt nem vásárolta meg, és így ajánlatkérõ nem is küldte meg részére a részvételi dokumentációt megvásárlók által feltett kérdésekre adott válaszokat tartalmazó tájékoztató levelet. A Döntõbizottság a kérelmezõ és a tanúk elõadása alapján megállapította, hogy kérelmezõ a jelen közbeszerzési eljárásban részvételre jelentkezõ egyik cégtõl 2002. augusztus 29-én szerzett tudomást a tájékoztató levél létezésérõl és tartalmáról, valamint ezt követõen 2002. augusztus 30-án a levél másolatát is megkapta tõle.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a tudomásszerzéstõl számított 15 napon belül lehet a jogorvoslati kérelmet benyújtani. A Kbt. 79. § (7) bekezdése alapján a kérelmezõ a tájékoztató levél tartalmával, vagyis az abban meghatározottakkal kapcsolatban jogorvoslati kérelmet 2002. augusztus 29-tõl számított 15 napon belül - legkésõbb 2002. szeptember 13. napjáig - terjeszthetett volna elõ határidõben.<br>
Mivel a jogorvoslati kérelmet kérelmezõ 2002. szeptember 2-án - 11 nappal a jogvesztõ határidõ lejárta elõtt - nyújtotta be, így kérelme nem minõsül elkésettnek, ezért a jogorvoslati kérelmet a Döntõbizottság érdemben vizsgálta.<br>
A Döntõbizottság ezt követõen a részvételi felhívás alkalmassági feltételének jogszerûtlen megváltoztatására irányuló kérelmi elemeket vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(6) bekezdése szerint a részvételi felhívást visszavonni, illetve a részvételi határidõt indokolt esetben - az indokok közlése mellett - egyszer meghosszabbítani a részvételi határidõ lejártáig közzétett hirdetménnyel lehet. A részvételi szakaszra vonatkozó dokumentációt és a részvételi felhívásnak a részvételi szakaszra vonatkozó részeit, valamint a beszerzés tárgyát és mennyiségét a részvételi határidõ lejártáig, annak egyéb elemeit az ajánlattételi határidõ lejártáig közzétett hirdetménnyel lehet módosítani.<br>
Ajánlatkérõ a részvételi felhívás 10. b) pont 10. francia bekezdésében azt határozta meg alkalmassági feltételként, hogy a részvételre jelentkezõ alkalmatlan a szerzõdés teljesítésére, ha bizonyos gépekkel, berendezésekkel nem rendelkezik. A Döntõbizottság álláspontja szerint e feltétel alapján a gépek, berendezések feletti rendelkezési jog megléte az alkalmasság feltétele. A rendelkezési jog nem azonos a tulajdonjoggal, ezért nem csak a saját tulajdonú eszközök felelnek meg ennek a feltételnek, hanem minden olyan jogviszony (pl. bérlet, haszonkölcsön), ami alapján a részvételre jelentkezõ rendelkezési jogot szerez az eszközök felett. Ajánlatkérõ csak a rendelkezési jog meglétét követelte meg, így a részvételi felhívással összhangban van, és nem kifogásolható a tájékoztató levél V. számú válaszának az a része, melyben a rendelkezési feltételnek a bérelt géppel megfelelõséget is elfogadhatónak minõsítette ajánlatkérõ. A Döntõbizottság megállapította, hogy ajánlatkérõ a jogorvoslati kérelem e része tekintetében jogszerûen járt el, így a jogorvoslati kérelem e része megalapozatlan.<br>
A Döntõbizottság megállapította, hogy a tájékoztató levél V. pontja - mely a mûszaki-technikai felszereltség igazolásával kapcsolatos kérdésre és ezen belül pontosan a részvételi felhívás 10. b) pont 10. francia bekezdése keretében adott választ - utolsó mondatában ajánlatkérõ a vibrolapok és döngölõbékák elfogadását egyértelmûen kijelentette. A szövegkörnyezet alapján - bár erre irányuló kérdés nem szerepel - a tájékoztató mondat ideillõnek és az adott felhívási feltételhez kapcsolódónak tûnik. Az utolsó mondat tartalma azonban a Döntõbizottság álláspontja szerint nincs összhangban a részvételi felhívás 10. b) pont 10. francia bekezdésében meghatározott feltételekkel, ugyanis ott nagy teljesítményû vibrohengereket írtak elõ, míg itt ettõl eltérõen vibrolapokat és döngölõbékákat jelöltek meg olyan eszközökként, amelyekkel a vibrohengerekre vonatkozó feltételnek eleget lehet tenni.<br>
A Döntõbizottság elfogadta kérelmezõ azon álláspontját, hogy a vibrohengerek lényegesen nagyobb teljesítményû és jelentõsen drágább berendezések - ebbõl következõen lényegesen kevesebb cég rendelkezik velük -, mint a vibrolapokkal és döngölõbékákkal. A közbeszerzési eljárás lebonyolítójának azon álláspontját, hogy csak egy adminisztratív hiba következtében került be a tájékoztató levélbe, és nem volt szándékukban a részvételi felhívás feltételeinek módosítása, a Döntõbizottság nem fogadta el, mert a Kbt. rendelkezései a felhívás és a tájékoztató szövegének objektív tartalmát veszik alapul. Ennek alapján nem releváns a jogsértés megtörténte szempontjából a tudatosság, hanem az eredmény - a felhívás tartalmától eltérõ tartalmú tájékoztatás kiadása - a döntõ. A lebonyolító azon nyilatkozatát, hogy egy belsõ munkaanyagból került bele a tájékoztatóba a vitatott mondat, Döntõbizottság nem fogadta el, és rámutat arra, hogy a belsõ munkaanyagoknak is összhangban kell lenniük a részvételi felhívással, és így azokban sem szerepelhet attól eltérõ meghatározás. A Döntõbizottság tényként állapította meg, hogy ajánlatkérõ, illetve lebonyolító az általuk "adminisztrációs hibának" nevezett, a felhívástól eltérõ feltételt tartalmazó tájékoztatást nem korrigálta, illetve ennek érdekében nem tett lépéseket. A Döntõbizottság álláspontja szerint a részvételi felhívás feltételeinek jogszerûtlen megváltoztatása mint jogsértés akkor is bekövetkezik, ha a részvételre jelentkezõk az eredeti feltételek szerint nyújtják be jelentkezésüket.<br>
A Döntõbizottság a fentiek alapján megállapította, hogy ajánlatkérõ a tájékoztató levelében a részvételi felhívástól eltérõ feltételt határozott meg, ezzel módosította a részvételi felhívást, azonban ezt a módosítást nem tette közzé hirdetményben, így megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(6) bekezdését, így a jogorvoslati kérelem e része megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt.: 88. §</a> (4) és (S) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban a Kbt. 31. § (6) bekezdése szerinti felelõsségi rendet meghatározó okirat alapján a közbeszerzési eljárás lebonyolítása a Rex-Terra Kft. feladata, és ezen belül az eljárás nevesített részeinek jogszerûségéért e cég ügyvezetõje a felelõs, azonban a jelen eljárási cselekmény nem szerepel a nevesített feladatok között, így azért az azt ellátó cég mint szervezet a felelõs. A lebonyolító ügyvezetõje a jogorvoslati kérelemre tett észrevételében elismerte, hogy az õ eljárásuk során került kiadásra a részvételre jelentkezõk felé a vitatott szövegû tájékoztató levél.<br>
A Döntõbizottság az eset összes körülményei között mérlegelte azt is, hogy a vitatott tájékoztatással kapcsolatban a jogsérelem nem reparálható, hogy a jogsértésért felelõs szervezet ezen eljárásával elõször sértette meg a Kbt. rendelkezéseit, valamint azt, hogy a jogsértés a lebonyolító tevékenysége során - az ajánlatkérõtõl függetlenül - következett be. Az eset összes körülményeinek mérlegelése alapján a Döntõbizottság a megállapított jogsértések súlyára, illetve azok bekövetkezésének körülményeire is tekintettel az ajánlatkérõvel szemben bírságot nem szabott ki. A jogsértésért felelõs szervezettel szemben kiszabott bírság összegének megállapításakor a Döntõbizottság tekintettel volt arra is, hogy a felelõs szervezet üzleti tevékenysége körében hivatásszerûen foglalkozik más szervezetek közbeszerzési eljárásainak lebonyolításával. Ennek alapján a Döntõbizottságnak az az álláspontja, hogy jelen eljárás során az irányadó költségvetési törvényben meghatározott minimális összegû bírság alkalmazása a jogsértésért felelõs szervezettel szemben arányban van a jogsértés súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta, és ennek megfelelõen rendelkezett a költségek viselésérõl is, a továbbiakban a jogorvoslati kérelmet a Kbt. 79. § (3) bekezdésére tekintettel a 80. § (4) bekezdés alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 14.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>