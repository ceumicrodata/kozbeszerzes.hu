<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9436)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.575/13/2002.<br>
<br>
Tárgy: a KDK-DOTE Kft. jogorvoslati kérelme a Debreceni Egyetem Orvos- és Egészségtudományi Centrum ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Képalkotó Diagnosztikai Központ - DOTE Egészségügyi Szolgáltató és Kereskedelmi Kft. (Debrecen, Nagyerdei krt. 98., képv.: dr. Antal Péter ügyvéd, 4028 Debrecen, Magvari u. 13/D, a továbbiakban: kérelmezõ) jogorvoslati kérelmét, amelyet a Debreceni Egyetem Orvos- és Egészségtudományi Centrum (4012 Debrecen, Nagyerdei krt. 98., képv.: dr. Fekete Zsuzsa ügyvéd, 4024 Debrecen, Kossuth u. 3., a továbbiakban: ajánlatkérõ) "hagyományos és digitális képalkotó diagnosztikai vizsgálatok, valamint intervenciós radiológia beavatkozások végzése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2002. szeptember 4. napján, a Közbeszerzési Értesítõ (K. É.) 36. közzétett számában ajánlati felhívással nyílt közbeszerzési eljárást indított a rendelkezõ részben meghatározott beszerezés tárgyában.<br>
Ajánlatkérõ a felhívás 3. a) pontjában meghatározta, hogy az elvárt teljesítmény a fekvõ- és járóbeteg-ellátásban összesen mintegy 800 millió német pont. Ajánlatkérõ a felhívás 16. pontjában részletezte a beszerzés tárgyával kapcsolatos elvárásait, többek között maximálta a fekvõ- és járóbetegek részére végzett vizsgálatok és beavatkozásokért fizetendõ ellenértéket, meghatározta a beszerzendõ és telepítendõ készülékek körét, valamint tájékoztatást adott arról, hogy lehetõség van az ajánlatkérõ tulajdonában lévõ képalkotó diagnosztikai eszközök megvételére. Ajánlatkérõ dokumentációt is kibocsátott, amely tartalmazta az ajánlat elkészítésére vonatkozó tájékoztatót, valamint ajánlatkérõ megadta a végzett vizsgálatok típusait éves bontásban, a megvételre felajánlott készülékek listáját, a bérletre felajánlott helyiségek listáját és a klinikán dolgozó közalkalmazottak listáját.<br>
Ajánlatkérõ a felhívás 13. a) pontjában rögzítette, hogy az összességében legelõnyösebb ajánlat szempontja szerint kívánja elbírálni az ajánlatokat, az ehhez szükséges értékelési részszempontokat, azok súlyszámát és a pontozás módszerét a felhívás 13. b) pontjában határozta meg.<br>
Ajánlatkérõ 2002. szeptember 27. napján konzultációt tartott, melyrõl jegyzõkönyvet készített.<br>
Kérelmezõ 2002. szeptember 27. napján postai úton jogorvoslati kérelmet nyújtott be a Döntõbizottsághoz.<br>
Jogorvoslati kérelmében egyrészt sérelmezte, hogy ajánlatkérõ a felhívás 3. a) pontjában - nem valós elvárt teljesítményt jelöl - meg, mivel ajánlatkérõ maximálisan csak 400 millió német pont felett diszponál. Álláspontja szerint a diagnosztikai teljesítmények kötöttek, azon csak az OEP-nél kezdeményezett befogadási kérelemmel lehet változtatni, amellyel ajánlatkérõ nem rendelkezik az MR diagnosztikai kapacitás körében. Kérelmezõ másodsorban kifogásolta a felhívás 16. pont 1. francia bekezdésében meghatározottakat, amely a fizetendõ térítési díjak maximumát határozzák meg.<br>
Kérelmezõ álláspontja szerint a térítési díjak %-os formában történõ meghatározását nem tartja elfogadhatónak, az megtévesztõ és bizonytalanságban tartja ajánlattevõket, tekintettel a több évre megkötendõ szerzõdéses kapcsolatra.<br>
Harmadsorban kifogásolja a megvételre felajánlott készülékek körét, megítélése szerint ezen gépek feletti tulajdonjoga ajánlatkérõnek korlátozott, ugyanis a gépekre vonatkozóan elidegenítési és terhelési tilalom áll fenn.<br>
Negyedsorban kérelmezõ jogsértõnek tartja ajánlatkérõ által a felhívásban meghatározott részszempontokat (5. francia bekezdés), álláspontja szerint ajánlatkérõ e körben a beszerzendõ mûszerek lényegtelen, nem meghatározó paramétereit kívánja értékelni. Kifogásolta továbbá, hogy ajánlatkérõ nem rendelkezik az MR-készülék vonatkozásában telepítési engedéllyel.<br>
Végsõ soron pedig kifogásolta, hogy ajánlatkérõ nem adta meg a szerzõdés lényeges feltételeit.<br>
Kérte a felhívás jogszabálysértõ voltának megállapítását és érvénytelenségének kimondását, ideiglenes intézkedésként az eljárás felfüggesztését: Kérelmében a KDK-DOTE Kft. a jogsértõ eseményrõl való tudomásszerzés idõpontjául 2002. szeptember 17. napját jelölte meg:<br>
A Döntõbizottság 2002. október 3. napján kelt D.575/3/2002. sz. alatt meghozott határozatával ideiglenes intézkedést alkalmazott és a közbeszerzési eljárást felfüggesztette.<br>
Ajánlatkérõ 2002. október 7. napján nyújtotta be érdemi észrevételeit, amelyben egyrészt a kérelem elkésettségére, másrészt a kérelmezõvel szembeni összeférhetetlenségre hivatkozott. Az elkésettség körében elõadta, hogy kérelmezõ a felhívás közzétételét követõen 2002. szeptember 5. napján intézkedett a dokumentáció ellenértékének átutalásáról, majd a dokumentációt 2002. szeptember 10. napján átvette, ily módon mind az ajánlati felhívás, mind a dokumentáció kifogásolásával elmulasztotta a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti jogvesztõ határidõt.<br>
A tárgyaláson pontosított kérelmezõi kifogásolásokra tekintettel ajánlatkérõ a kérelem megalapozatlanságára hivatkozott, minden kérelmi elem tekintetében. A tárgyaláson ajánlatkérõ elõadta, hogy rendelkezik a szükséges fedezettel, engedélyekkel, a megvételre felajánlott készülékek tulajdonjogával, valamint az értékelési részszempontok meghatározására a Kbt. szabályainak betartásával került sor, és a megkötendõ szerzõdés lényeges szerzõdési feltételeit is megadták a felhívásban.<br>
Kérelmezõ a jogorvoslati eljárás során megtartott tárgyaláson nem vitatta az ajánlatkérõ által az észrevételben közölt dátumok helyességét, elõadta azonban, hogy a dokumentáció megvásárlását követõen került olyan helyzetbe, hogy megállapíthassa a felhívás és a dokumentáció jogsértõ voltát. A jogorvoslat megindítását megelõzõen a Közbeszerzések Tanácsától szándékozott állásfoglalást kérni az eljárás tárgyát képezõ felhívás jogszerûségérõl, azonban elutasító választ követõen indította meg a jogorvoslati eljárást.<br>
A Döntõbizottság a jogorvoslati kérelem érdemi vizsgálatát megelõzõen megvizsgálta, hogy a kérelem megfelel-e a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében elõírtaknak, és a jogorvoslati eljárás során feltárt tények alapján megállapította, hogy a kérelmezõ jogorvoslati kérelme elkésett az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást a törvény szabályait sértõ esemény tudomásra jutásától számított 15 napon belül lehet kérelmezni vagy kezdeményezni. E határidõ elmulasztása jogvesztéssel jár.<br>
Kérelmezõ az ajánlatkérõ által 2002. szeptember 4. napján közzétett ajánlati felhívás alapján 2002. szeptember 5. napján intézkedett a felhívásban meghatározott dokumentáció ellenértékének átutalásáról, majd ennek alapján 2002. szeptember 10. napján megkapta, így megállapítható, hogy kérelmezõ a felhívás tartalmát már 2002. szeptember 5. napján ismerte, míg a dokumentáció már 2002. szeptember 10. napján birtokában volt.<br>
Kérelmezõ tehát 2002. szeptember 10. napjától számított 15 napon belül benyújthatott volna be a felhívás és dokumentáció kifogásolására hivatkozással kérelmet.<br>
A kérelmet törvényben rögzített jogvesztõ határidõ - a fentiekre tekintettel - 2002. szeptember 25. napján lejárt, így kérelmezõ által 2002. szeptember 27. napján elõterjesztett jogorvoslati kérelem elkésett. A jogvesztõ határidõ elmulasztása nem menthetõ ki, így kérelmezõ megalapozottan nem hivatkozhat arra, hogy a kérelem benyújtására nyitva álló határidõ elmulasztásának indoka a Közbeszerzések Tanácsától kért állásfoglalás megtagadása, illetve az, hogy további bizonyítékokat kívánt beszerezni.<br>
A jogvesztõ határidõn túl benyújtott kérelem alapján a Döntõbizottság jogszerûen nem végezheti el a kérelem érdemi vizsgálatát.<br>
Tekintettel a fent leírtakra a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 80. § (4) bekezdése alapján a jogorvoslati kérelmet elkésettség okán elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 29.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Tukacs László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>