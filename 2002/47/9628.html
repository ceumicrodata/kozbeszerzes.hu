<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9628)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.515/18/2002.<br>
<br>
Tárgy: a Colonel Kft., a Három Testõr Kft. és a Securicor Kft. jogorvoslati kérelme az Országos Egészségbiztosítási Pénztár közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Colonel Vagyonvédelmi és Mûszaki Üzemeltetõ Kft. (1082 Budapest, Kisfaludy u. 288., továbbiakban: kérelmezõ I.) jogorvoslati kérelmének - melyet dr. Katona Miklós ügyvéd által képviselt Országos Egészségbiztosítási Pénztár (1139 Budapest, Váci út 73/A., továbbiakban: ajánlatkérõ) "élõerõs õrzés-védelem az OEP épületeiben" tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdés d) pontjára tekintettel az 52. § (1) bekezdését.<br>
A jogsértés miatt a Döntõbizottság megsemmisíti ajánlatkérõnek az I. területi egységre vonatkozó eljárást lezáró döntését, valamint kötelezi ajánlatkérõt 1 000 000 Ft azaz egymillió forint bírság megfizetésére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-0172036100000000 számú számlájára történõ átutalással.<br>
Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ I. részére 150 000 Ft igazgatási szolgáltatási díjat.<br>
Dr. Bános Csaba ügyvéd (1075 Budapest, Madách I. u. 5.) által képviselt Három Testõr Vagyonvédelmi Kft. (2660 Balassagyarmat, Mikszáth u. 59., továbbiakban: kérelmezõ II.) jogorvoslati kérelmét - melyet fent jelzett közbeszerzési eljárás ellen indított - a Döntõbizottság elutasítja.<br>
A Securicor Hungary Biztonsági Szolgáltatások Kft. (1122 Budapest, Pethényi u. 9., továbbiakban: kérelmezõ III.) jogorvoslati kérelmét - melyet fent jelzett közbeszerzési eljárás ellen indított - a Döntõbizottság elutasítja.<br>
Kérelmezõ II. és kérelmezõ III. kérelmére indult eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. július 10-én megjelent számában a rendelkezõ részben megjelölt beszerzésre.<br>
A teljesítés helyét hét területi egységre nézve adta meg, ezen területi egységekre külön is lehetett részajánlatot tenni.<br>
Az ajánlattevõ mûszaki alkalmassága igazolására - többek között - annak bemutatását kérte, hogy ajánlattevõ milyen minõségbiztosítási rendszerrel rendelkezik. Kikötötte, hogy alkalmatlannak minõsíti a szerzõdés teljesítésére azt az ajánlattevõt, aki nem rendelkezik ISO 9001 vagy legalább ezzel egyenértékû õrzés-védelmi tevékenységre vonatkozó nemzetközi rendszerben akkreditált minõsítéssel.<br>
Az ajánlati dokumentáció II. pontjában elõírta: "A szolgáltatás során ajánlattevõ a hatályos jogszabályoknak megfelelõen (így különösen az 1998. évi IV. törvény a vállalkozás keretében végzett személy- és vagyonvédelmi, valamint a magánnyomozói tevékenység szabályairól, a Személy-, Vagyonvédelmi és Magánnyomozói Szakmai Kamaráról és a 24/1998. BM rendelet a vállalkozás keretében végzett személy- és vagyonvédelmi, valamint a magánnyomozói tevékenység szabályairól, a Személy-, Vagyonvédelmi és Magánnyomozói Kamaráról szóló törvény végrehajtásáról), illetve a MABISZ betörés, rablás biztosítási szabályzataiban foglaltak betartásával köteles a feladatot ellátni."<br>
Az ajánlattételi határidõre, augusztus 6-ára a kérelmezõk, a Pajzs 07 Rt., az Escort Védelmi Szolgálat Kft., a Testõr Kft., a T.O.M. Controll 2001. Rt., a Védelem Holding Kft. és a Group 4 Kft. nyújtott be ajánlatot.<br>
Ajánlatkérõ az ajánlatok bírálata során valamennyi ajánlattevõre nézve igazolást kért a Személy- Vagyonvédelmi és Magánnyomozói Kamarával (továbbiakban: Kamara) fennálló tagsági jogviszony fennállását illetõen. A Kamara augusztus 9-én kelt levelében a kérelmezõ I-re vonatkozóan közölte: "Tagdíjhátraléka 2002. évre 269 200 Ft. Érvényes kamarai tagsággal 2002. évre nem rendelkezik."<br>
Ajánlatkérõ az augusztus 28-án tartott eredményhirdetésen minden egyes területi csoportra az Escort Védelmi Szolgálat Kft. ajánlatát hirdette ki nyertesnek, a nyertest követõ legkedvezõbbnek a Group 4 Kft. ajánlatát. A további 7 ajánlatot ajánlatkérõ érvénytelennek nyilvánította.<br>
Kérelmezõ I-nek az I. területi egységre vonatkozó ajánlata érvénytelenné nyilvánításának indoka a kamarai tagság hiánya volt. Kérelmezõ II-nek az I. és II. területi egységre vonatkozó ajánlatát az ISO 9001 minõségbiztosítási tanúsítvánnyal való rendelkezés és az 1998. évi IV. tv. 2. §-ában foglaltaknak való megfelelés hiánya, kérelmezõ III-nak az I., IV. és VII. területi egységre vonatkozó ajánlatát az ISO 9001 minõségbiztosítási tanúsítvánnyal való rendelkezés hiánya miatt nyilvánította ajánlatkérõ érvénytelennek.<br>
Kérelmezõ I. szeptember 2-án terjesztette elõ jogorvoslati kérelmét.<br>
Sérelmezte ajánlata érvénytelenné nyilvánítását, álláspontja szerint annak indoka nem jogszerû. Elõadta, hogy 14. sz. mellékleteként becsatolta a Kamara igazolását, ami azt tartalmazta, hogy a kiállítás napján, 2002. 07. 31-én tagja a kamarának, ellene etikai eljárás nem indult.<br>
Kérelmezõ II. október 2-án elõterjesztett kérelmében ajánlata érvénytelenné nyilvánítása jogszerûségét vitatva elõadta, hogy az ajánlata részét képezõ ISO 9002:1996. sz. tanúsítvány egyenértékû az ajánlatkérõ által elõírt ISO 9001 tanúsítvánnyal. Csatolta a TÜV Rheinland Intercert Kft. tanúsító cég "szakvéleményét", miszerint a két tanúsítvány csak abban tér el egymástól, hogy az ISO 9001-es tanúsítvány magában foglalja a mûszaki tervezést is, és mivel ez a tevékenység kérelmezõ II. tevékenységére nem értelmezhetõ, az ISO 9002:1996. tanúsítvány elegendõ a közbeszerzési eljárásban való részvételhez. Elõadta továbbá, hogy nem ért egyet a másik kizárási indokkal sem. A 2000. 11. 29-én kelt okirattal alakult át kft.-vé, jogelõdje az azonos nevû bt. volt, ami 1991. január 24-én jött létre. A bt.-nek és ennek megfelelõen a Kft.-nek is fõtevékenysége volt a nyomozási és biztonsági tevékenység. Az 1998. évi IV. tv. hatálya álláspontja szerint csak az újonnan létrehozott biztonsági cégekre vonatkozik, ezért e törvény ajánlatkérõ által hivatkozott rendelkezése nem ad okot a kizárásukra.<br>
Kérelmezõ III. az október 3-án elõterjesztett kérelmében szintén az ISO 9001 és ISO 9002 tanúsítvány egyenértékûségére hivatkozott. A jogorvoslati eljárásban tartott tárgyaláson arra hivatkozott, hogy a 2000 novemberétõl érvényes szabályozás szerint már csak az ISO 9001-es minõsítést lehet megszerezni, a szabvány közzétételérõl szóló közlemény preambuluma értelmében az új szabvány hatálybalépésétõl számított 3 évig a két szabványt egyenértékûnek kell tekinteni.<br>
Kérelmezõk kérték a jogsértés megállapítását és az eljárást lezáró döntés megsemmisítését.<br>
Ajánlatkérõ kérte a jogorvoslati kérelmek elutasítását.<br>
Elõadta, hogy kérelmezõ I. a kamara tájékoztatása szerint 2002. évre nem rendelkezik érvényes kamarai tagsági igazolással, így ajánlata nem felel meg dokumentációban elõírt feltételnek. A jogorvoslati eljárásban tartott tárgyaláson közölte: tudomása van arról, hogy a tagdíjtartozással automatikusan nem szûnik meg a kamarai tagság, de a kamarának a bírálat idõszakában kiadott állásfoglalásából kiindulva 2002. évre nem volt elfogadható kérelmezõ I. kamarai tagságának igazolása. Becsatolta a kamara szeptember 19-én írt levelét, miszerint "egy sajnálatos félreértés adhatott okot arra, hogy a Colonel Kft. ki lett zárva a közbeszerzési" eljárásból, "az érvényes kamarai tagsági jogviszony mindaddig fennáll, amíg" az 1998. évi IV. törvény, illetõleg a szakmai kamara alapszabálya által szabályozott megszûnési okok valamelyike be nem következik.<br>
Kérelmezõ II. kérelmére elõadta, hogy az ISO 9001 és ISO 9002 minõsítési rendszer nem egyenértékû egymással a rész-egész viszonyában azzal, hogy az ISO 9002 szûkebb kategória, az ISO 9001 szélesebb körben tanúsítja azt, hogy a vállalkozó tevékenységét állandó és jó színvonalon végzi.<br>
Vitatta, hogy kérelmezõ II-nek nem kellene megfelelnie az 1998. évi IV. tv. 2. §-ában megfogalmazottaknak. Álláspontja szerint a profiltisztaság követelménye kérelmezõ II-vel szemben is fennáll. A kamara ezzel kapcsolatos állásfoglalása szerint a törvény hatálybalépése elõtt már mûködõ vállalkozások esetében a profiltisztítás követelménye akkor hatályosul, "amikor a vállalkozással kapcsolatosan valamely változás kapcsán hatósági eljárás merül fel". Márpedig az átalakulás tényét több hatóságnak be kell jelenteni, tehát kérelmezõ II-t illetõen bekövetkezett a profiltisztítás követelménye.<br>
A kérelmezõ III. kérelmére nézve azonos álláspontot fejtett ki, mint a kérelmezõ II-nek az ISO minõsítésekkel kapcsolatos kérelmére.<br>
Bejelentette, hogy az I. területi egység (fõváros és Pest megye) kivételével a nyertesekkel megkötötte a közbeszerzési szerzõdést.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:<br>
Kérelmezõ I. kérelme annak megállapítására irányul, hogy kamarai tagsági viszonya fennáll, ezért ajánlatkérõ jogszerûtlenül nyilvánította ajánlatát érvénytelennek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg az ajánlati dokumentációban meghatározott követelményeknek. Az ilyen ajánlatot nyilváníthatja ajánlatkérõ érvénytelennek az 52. § (1) bekezdése alapján.<br>
Az ajánlati dokumentáció II. pontjában "Szakmai követelmények" cím alatt elõírtakból következik, hogy ajánlattevõ tagja kell hogy legyen a Személy-, Vagyonvédelmi és Magánnyomozói Szakmai Kamarának.<br>
A Döntõbizottság megvizsgálta kérelmezõ I. ajánlatát, és megállapította, hogy abban szerepelt a kamara igazolása, miszerint a megadott nyilvántartási számon kérelmezõ I. tagsági viszonya 2002. júliusa 31-én fennáll.<br>
A kamara ajánlatkérõnek az ajánlatok bírálata idõszakában kiadott tájékoztatása szerint kérelmezõ I. 2002 évre nem rendelkezik kamarai tagsági igazolvánnyal tagdíjhátralék miatt. Ezen álláspontját a szeptember 19-i levelében revidiálva kifejtette, hogy csak az 1998. évi IV. törvényben és a szakmai kamara alapszabályában meghatározott okok miatt szûnhet meg a kamarai tagság, ezen okok a kérelmezõ I-nél nem következtek be, tehát kérelmezõ I. érvényes kamarai tagsággal rendelkezik.<br>
Ajánlatkérõ arra hivatkozott, hogy az ajánlatok elbírálásakori kamarai tájékoztatásból tudott kiindulni.<br>
A Döntõbizottság nem fogadta el ajánlatkérõ érvelését.<br>
A dokumentációban ajánlatkérõ konkrétan hivatkozott az 1998. évi IV. törvény elõírására, az ajánlatok érvényességi vizsgálatát is ezen törvény rendelkezései alapján kellett volna végeznie.<br>
A törvény 25. §-a így rendelkezik:<br>
"A kamarai tagság megszûnik:<br>
a) a természetes személy halálával;<br>
b) az engedély, illetve az igazolvány visszavonásával vagy visszaadásával;<br>
c) a kamarából való kizárással;<br>
d) a tagsági jogviszonyról való lemondással."<br>
A kérelmezõ I. ajánlatában szereplõ igazolás tartalmát csak a b) és c) pontban foglalt esetkör fennállása cáfolhatta volna, azonban sem a tagságiigazolvány-visszavonás, sem a kamarából való kizárás tényérõl nem nyilatkozott a kamara az ajánlatkérõnek írt levélben. Ezért ajánlatkérõnek meg kellett volna állapítania a kérelmezõ I. tagsági jogviszonya fennállását, ezen a címen nem nyilváníthatta érvénytelennek az ajánlatot.<br>
A Döntõbizottság megállapította, hogy kérelmezõ I. a kamarai tagságot illetõen megfelelt az ajánlati dokumentáció II. pontjában foglalt követelménynek, így ajánlatkérõ jogszerûtlenül nyilvánította kérelmezõ I. ajánlatát érvénytelennek. Ezért a Döntõbizottság helyt adott kérelmezõ I. jogorvoslati kérelmének.<br>
Kérelmezõ II. és kérelmezõ III. azt sérelmezte, hogy ajánlatkérõ nem tekintette egyenértékûnek az ISO 9002:1996., illetõleg ISO 9002:1994. tanúsítványát az ISO 9001 tanúsítvánnyal. Kérelmezõ III. arra hivatkozott, hogy a 2000. novemberétõl érvényes szabályozás szerint az ISO 9002-es minõsítés egyenértékû az ISO 9001-essel.<br>
Kérelmezõ II. és kérelmezõ III. kérelme megalapozatlan.<br>
Ajánlatkérõ nem írta elõ, hogy az ISO 9001 szabvány 1996. évi vagy korszerûsített 2001. évi változatának megfelelõ tanúsítvány meglétét kívánta meg, ezért a Döntõbizottság mindkét alternatívára nézve vizsgálta a megfelelõséget.<br>
Amennyiben ajánlatkérõ az ISO 9001:1996 (vagy ISO 9001:1994) szabványnak való megfelelõséget várta el, úgy az ISO 9002:1996 (vagy ISO 9002:1994) szabvány szerint tanúsított rendszer nem egyenértékû a kiírással, mivel követelményrendszere nem tartalmazza a mûszaki tervezés és fejlesztés szabályozását.<br>
Amennyiben ajánlatkérõ az MSZ EN ISO 9001:2001 szabványnak való megfelelõséget várta el, úgy az ISO 9002:1996 (vagy ISO 9002:1994) csak abban az esetben egyenértékû az ISO 9001 szabvánnyal, ha a tanúsításban meg van jelölve, hogy a teljes követelményrendszerbõl mely követelménynek (pl. tervezés, tervezés + fejlesztés) nem felel meg az adott tanúsítás.<br>
A korszerûsített szabályozás ugyanis az MSZ EN ISO 9001:2001 megnevezéssel egységbe vonta az ISO-minõségtanúsításokat, de lehetõséget adott arra, hogy egyes követelménynek/követelményeknek való nem megfelelés esetén is megkapja a jogosított a minõsítést azzal, hogy a tanúsításon ún. kizárásként feltüntetésre kerüljön/kerüljenek azok a követelmények, amelyeknek a jogosult nem tesz eleget.<br>
A Döntõbizottság megvizsgálta a kérelmezõ II. és kérelmezõ III. ajánlatában lévõ tanúsítványt, és megállapította, hogy ajánlatkérõ helytállóan döntött úgy, hogy azok nem felelnek meg a kiírásnak. Ezért a Döntõbizottság a kérelmezõ II. jogorvoslati kérelmét ebben a részében, a kérelmezõ III. jogorvoslati kérelmét teljes részben elutasította.<br>
A Döntõbizottság nem adott helyt a kérelmezõk kifogásának, miszerint a beszerzés tárgya szerinti tevékenység nem kívánja meg a mûszaki tervezést, illetõleg a fejlesztést. Ajánlatkérõ ISO 9001 minõségtanúsításnak való megfelelést írt elõ, az ajánlatnak ezen elvárásnak kellett megfelelnie. Kérelmezõ II. és kérelmezõ III. (sem más érdekelt fél) nem indított a jogvesztõ határidõn belül jogorvoslati eljárást annak megállapítására, hogy az ISO 9001:1996, vagy az ISO 9001:2001 szerinti tanúsítást kéri-e ajánlatkérõ, illetve hogy a tervezésre és fejlesztésre indokolatlan a minõségtanúsítás megkövetelése. Így már csak a kiírás alapján lehet ajánlatkérõ döntése helytállóságát vizsgálni.<br>
Kérelmezõ II. kifogásolta továbbá azt az érvénytelenségi indokot, hogy kérelmezõ II. mûködése az 1998. évi IV. törvény 2. §-ába ütközik.<br>
Kérelmezõ II. kifogása ebben a tekintetben helytálló.<br>
A vállalkozás keretében végzett személy- és vagyonvédelmi és magánnyomozói tevékenységrõl szóló 1998. évi IV. tv. 2. § elõírja:<br>
"A vállalkozó a személy- és vagyonvédelmi, illetve a magánnyomozói tevékenységet egyidejûleg is folytathatja. A vállalkozó más gazdasági tevékenységet vagy szolgáltatást nem végezhet, kivéve ha tevékenysége a személy- és vagyonvédelemmel összefügg." (Profiltisztaság kötelezettsége.)<br>
A törvényt hatályba léptetõ 48. §-a így rendelkezik:<br>
"(1) E törvény a kihirdetését követõ harmadik hónap elsõ napján lép hatályba.<br>
(2) E törvény hatálybalépésével egyidejûleg a vállalkozás keretében végzett személy- és vagyonvédelmi, valamint a magánnyomozói tevékenység átmeneti szabályozásáról szóló 87/1995. (VII. 14.) Korm. rendelet és az azt módosító 68/1997. (IV. 18.) Korm. rendelet hatályát veszti.<br>
(3) E törvényt a hatálybalépésekor folyamatban lévõ eljárásokban is alkalmazni kell. A (2) bekezdéssel hatályon kívül helyezett jogszabályok alapján megszerzett jogokat e törvény nem érinti."<br>
A törvény itt idézett 48. § (3) bekezdésébõl következik, hogy kérelmezõ II-nek joga van a korábbi jogszabályok alapján megszerzett engedélyek szerinti tevékenységek végzésére, rá a profiltisztítás kötelezettsége nem vonatkozik.<br>
A Döntõbizottság megállapítja, hogy ajánlatkérõ jogszerûtlenül minõsítette az 1998. évi IV. törvény 2. §-ának való nem megfelelés okán a kérelmezõ II. ajánlatát érvénytelennek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a), c), d), f) és h) pontja szerint rendelkezett.<br>
A Döntõbizottság csak az I. területi egységre (fõváros és Pest megye) vonatkozó ajánlatkérõi döntést semmisítette meg, mivel a többi területi egységre ajánlatkérõ megkötötte a közbeszerzési szerzõdést.<br>
A Döntõbizottság 1 000 000 Ft bírságot szabott ki ajánlatkérõ terhére. A bírság mértéke megállapításánál tekintetbe vette, hogy a megsemmisített döntés szerinti beszerzési érték alacsony, valamint azt is, hogy ajánlatkérõ a mindhárom kérelemmel érintett I. területi egységre nem kötötte meg a közbeszerzési szerzõdést, törekedett a további jogsértés megelõzésére.<br>
A Döntõbizottság a kérelmezõ II. jogorvoslati kérelmét elutasította annak ellenére, hogy érvénytelenségi okként nem volt helytálló az 1998. évi IV. törvény 2. §-ra való ajánlatkérõi hivatkozás. A kérelmezõ II. ajánlata azonban mégis érvénytelen volt, mert nem csatolta ajánlatához az ISO 9001 minõségtanúsítást.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2002. október 21.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
A határozatot a bíróság elõtt keresettel támadták<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>