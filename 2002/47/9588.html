<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9588)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.551/11/2002.<br>
<br>
Tárgy: a HOLUX Világítástechnika Kft. jogorvoslati kérelme Miskolc Megyei Jogú Város Polgármesteri Hivatala Városüzemeltetési és Beruházási Osztálya (polgármestere) közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HOLUX Világítástechnikai Kft. (1135 Budapest, Béke u. 51-55., képviseli: dr. Farkas Mihály ügyvéd, 1043 Budapest, Árpád u. 67., a továbbiakban: kérelmezõ) jogorvoslati kérelmét, melyet a Miskolc Megyei Jogú Város Polgármesteri Hivatala Városüzemeltetési és Beruházási Osztálya (3525 Miskolc, Városház tér 8., képviseli: dr. Deák Krisztina ügyvéd, 7100 Szekszárd, Jókai u. 27., a továbbiakban: ajánlatkérõ) "Miskolc közvilágítása korszerûsítésének megvalósítása és a kivitelezés megfinanszírozása ajánlattevõ vagy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontjában meghatározott alvállalkozó, vagy a Kbt. 43. § (2) bekezdés c) pontjában meghatározott szervezet (személy) által." tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. szeptember 4-én nyílt eljárásra szóló ajánlati felhívást tett közzé a fenti tárgyban a Közbeszerzési Értesítõ 36. számában 6961/2002. szám alatt. Ajánlatkérõ a Közbeszerzési Értesítõ 2002. április 3-i, 14. számában 2531/2002. szám alatt tette közzé elõzetes összesített tájékoztatóját, melynek 18. sorszáma alatt szerepelt jelen beszerzése, Miskolc Város közvilágítása korszerûsítésének megvalósítása (4695 db lámpatest cseréje).<br>
Az ajánlati felhívás 3. a) pontjában az ajánlatkérõ meghatározta a beszerzés mennyiségét a következõk szerint:<br>
- 4695 db lámpatest cseréje korszerû típusra meglevõ kiviteli terv alapján az alábbi részletezésben:<br>
- 2722 db ALTRA 2 KF 36, 951 db ZAFIR 2 ST 150, 488 db TOPÁZ 100,<br>
- 245 db ZAFIR 12 ST 100, 135 db ZAFIR 12 ST 70, 102 db ZAFIR 2 ST 250, 52 db MEDIO 150 W.<br>
Az ajánlatkérõ a felsorolt típusokra vonatkozóan azt a tájékoztatást adta, hogy azokat a világítótestek jellegének egyértelmû meghatározása érdekében adta meg, de bármely egyenértékû termék felhasználható, amely maradéktalanul és pontosan megfelel a dokumentációban leírt mûszaki követelményeknek.<br>
A 6. a) pont szerint az ajánlattételi határidõ, mely azonos az ajánlatok felbontásának idõpontjával: a hirdetmény közzététele napját követõ elsõ naptól számított 30. nap 10.00 óra, azaz 2002. október 4. volt. Ha ez a nap nem munkanap, az ezt követõ elsõ munkanap 10.00 óráig.<br>
Az ajánlatkérõ a 11. a/II. pont harmadik francia bekezdésében a mûszaki alkalmasság igazolására kérte a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja szerinti azoknak a szakembereknek, illetve vezetõknek a megnevezését, képzettségük ismertetését, akiket az ajánlattevõ be kíván vonni a teljesítésbe, különösen a minõségellenõrzésért felelõs személyek bemutatásával (erõsáramú villanyszerelõi létszám ismertetésével). Elõírta, hogy ajánlattevõ csatolja a felelõs mûszaki vezetõi névjegyzékbe való felvételrõl szóló határozat másolatát és a teljesítésbe bevonni kívánt 30 fõs erõsáramú villanyszerelõ érvényes feszültség alatti munkavégzéshez szükséges igazolványának másolatát.<br>
A 11. b) pont 5. francia bekezdésében az ajánlattevõnek a szerzõdés teljesítésére alkalmatlanná minõsítésének szempontjai között meghatározta, hogy alkalmatlan az ajánlattevõ vagy a közbeszerzés értékének 10%-át meghaladó mértékben igénybe venni kívánt alvállalkozó, ha nem rendelkezik legalább 30 fõ erõsáramú villanyszerelõvel. Míg a 9. francia bekezdés szerint akkor alkalmatlan, ha a teljesítésbe bevonni kívánt 30 fõ erõsáramú villanyszerelõ nem rendelkezik érvényes feszültség alatti munkavégzéshez szükséges igazolvánnyal.<br>
A 16. pont 11. bekezdésében közölt egyéb információkban az ajánlatkérõ többek között elõírta, hogy érvénytelen az ajánlattevõ ajánlata, amennyiben a megajánlott lámpatestek pontosan és maradéktalanul nem felelnek meg a mûszaki dokumentációban foglaltaknak.<br>
Az ajánlati dokumentáció az ajánlott lámpatestekre a következõ elõírásokat tartalmazta:<br>
Bármely egyenértékû termék felhasználható, amely maradéktalanul és pontosan megfelel a dokumentációban leírt mûszaki követelményeknek.<br>
Amennyiben a lámpatesttípusok nem felelnek meg a mûszaki dokumentációban foglaltaknak, az ajánlatot a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek kell nyilvánítani.<br>
Az alkalmazható lámpatestek mûszaki paramétereit a dokumentáció villamos és konstrukciós követelmények részletezés szerint írta elõ az alkalmazható lámpatestek mûszaki követelménye címû részben.<br>
Az ajánlattevõk rendelkezésére bocsátotta a lámpatestcserék mûszaki tervét is.<br>
A felhívásban elõírt határidõig a dokumentációt az ELMÛ Rt., a TIVI Kft. és az Észak Budai Kft. vásárolta meg, a kérelmezõ azonban nem.<br>
A kérelmezõ 2002. szeptember 19-én a Döntõbizottsághoz benyújtott jogorvoslati kérelmében kérte a jogsértés megállapítását, és ideiglenes intézkedésként a közbeszerzési eljárás felfüggesztését.<br>
Indokolása szerint az ajánlatkérõ azzal, hogy az ajánlattételi határidõt az ajánlati felhívás közzétételétõl számított negyven napnál rövidebb idõtartamban határozta meg, megsértette a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(1) és (3) bekezdését. Álláspontja szerint az ajánlatkérõ a Kbt. 33. § (1) bekezdését is megsértette, amely szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. Az ajánlattételi felhívás 11. a/II. pontjában a szükségesnek tartott villanyszerelõi létszám elõírása és igazolványaik csatolási kötelezettsége véleménye szerint vállalatpolitikai és személyiségi jogokat sért. Elõadta továbbá, hogy az ajánlatkérõ az ajánlati felhívásban a mûszaki követelményeket a Kbt. 40. § (2) bekezdésében foglaltaktól eltérõen nem jogszabályba foglalt vagy jogszabály alapján kiadott mûszaki elõírásra, illetve nemzeti szabványra hivatkozással adta meg, hanem a világítás korszerûsítésénél használható lámpatesteket konkrét típusmegjelöléssel határozta meg. A felhívásban a típusok felsorolása után a konkrét típus elõírását feloldja az, hogy bármely egyenértékû termék felhasználható, amely maradéktalanul és pontosan megfelel a dokumentációban leírt mûszaki követelményeknek, de az ajánlat az ajánlattételi felhívás 16. pontja szerint érvénytelenné nyilvánítható, ha a lámpatestek nem felelnek meg pontosan és maradéktalanul azoknak. Kérelmezõ alkalmazni kívánt lámpatestjeinek mûszaki tulajdonságait ajánlatkérõ a korábbi pályázat kapcsán ismerte, ezért adott volt a lehetõség a mûszaki követelmények manipulatív megfogalmazására.<br>
A kérelmezõ a tárgyaláson ezzel kapcsolatos jogorvoslati kérelmét akként tartotta fenn, hogy kérte a jogsértés megállapítását az ajánlati felhívásban meghatározott lámpatesttípus megjelölésre.<br>
Az ajánlatkérõ észrevételében a kérelem elutasítását kérte. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#28">Kbt. 28. § </a>(1) bekezdése szerint 2002. évben elõzetes összesített tájékoztatót tartalmazó hirdetményt jelentetett meg K. É. - 2531/2002 szám alatt, mely tartalmazta a fenti beszerzést is, és ezért a Kbt. 28/A. § (1) bekezdése alapján, az ajánlattételi határidõt negyven nap helyett huszonöt napban határozhatja meg.<br>
Ajánlatkérõ álláspontja szerint jogszerûen írta elõ a legalább 30 fõ erõsáramú villanyszerelõ igénybevételét.<br>
Az ajánlatkérõ indokolása szerint az elõírt létszámra vonatkozóan egyrészt a teljesítésre rendelkezésre álló idõ (2002. november 7.-2003. február 28.), másrészt a téli hónapokra tekintettel a feszültség alatti és közeli munkavégzés tette szükségessé az elõírást. A mûszaki terv szerint 410 db utcában kell a közvilágítás korszerûsítést 4695 db lámpatest cseréjével elvégezni a szerzõdéskötéstõl a teljesítési határidõig, amely összesen 112 naptári nap és 5 napos munkahetet tekintve ünnepnapok nélkül 78 munkanap.<br>
Ajánlatkérõ az iratokhoz csatolta a tárgyi munka idõnormatáblázatát (költségvetés), mely szerint 5 napos munkahéttel és napi 8 órás munkaidõvel számolva összesen 16 842,24 munkaóra szükséges az elvégzéséhez, a rendkívüli téli körülményre tekintettel 7 nap tartalékkal.<br>
Ajánlatkérõ megjelölte, hogy az idõnorma-táblázat 3-35-ig terjedõ munkanemeinél szükséges a feszültség alatti munkavégzésre jogosító szakképesítés. Elõadta továbbá, hogy Miskolc külterületi villanyvezeték-rendszere nem kábeles, hanem szabad vezetékes, és a téli idõjárási körülmények pedig szintén indokolttá teszik a FAM-szakképesítés elõírását, a feszültség közeli munkavégzésre is tekintettel.<br>
Az elõírt létszámra vonatkozóan elõadta, hogy a korszerûsítési munkálatok olyan követelményeket támasztanak, amely szerint a munkálatokat feszültség alatt és közelében kell végezni, különben a lakosság áramellátása sérelmet szenvedne. Álláspontja szerint szükséges megfelelõ igazolt képzettségû és létszámú szakembergárda, amely felelõsségteljesen vállalhatja a kivitelezés lebonyolítását. Ezért ezen követelmény támasztása személyiségi jogokat nem sért, vállalatpolitikai szempontokra pedig nem lehetett tekintettel.<br>
A lámpatestek mûszaki követelményeit a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3) bekezdés b) és d) pontjai szerint határozta meg, mely szerint a rendelkezésre álló nemzeti szabvány nem tartalmaz olyan leírást, amely biztosítaná a közbeszerzés tárgyának megfelelõségét, és ebbõl következõen alkalmazása nem teszi lehetõvé a kifejezetten fejlesztésre irányuló közbeszerzést sem.<br>
Hivatkozott arra is, hogy a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése alapján az ajánlati felhívás 3. a) pontjában bármely egyenértékû termék felhasználhatóságát biztosította.<br>
Álláspontja szerint megalapozatlan a kérelem azon részére, amely manipulatív eljárás esetleges szándékát veti fel. A korábbi pályázati kiírás elõtt a lámpatestgyártók, többek között a kérelmezõ is bocsátott ki lámpatestjeit bemutató katalógusokat, melyekbõl megismerhetõvé váltak az általuk forgalmazott lámpatestek. Továbbá azért, mert az ajánlati felhívás lámpatestekre vonatkozó követelményének más lámpatesttípusok is eleget tesznek (a Phillips, a Siemens és más cégek által gyártott-forgalmazott lámpatestek).<br>
A kérelmezõnél is rendelkezésre állnak ezeket a mûszaki követelményeket kielégítõ lámpatesttípusok, amelyek a megbízhatóbb, jobb minõségi követelményeket is kielégítenék, de ezek drágább típusok közé tartoznak.<br>
Megjegyezte, hogy a korábbi és már lezárult közbeszerzési eljárásban közzétett ajánlati felhívásban (K. É. - 3089/2002 számon) a szükségesnek tartott villanyszerelõi létszámot és a lámpatesttípusok konkrét meghatározását a HOLUX Világítástechnika Kft. nem kifogásolta.<br>
Az ajánlatkérõ célja volt, hosszú távra, 20-25 évre megbízható, jó minõségû, a tervezett élettartamot elérõ, energiát megtakarító lámpatestek alkalmazása a lecserélendõ lámpatestek helyén.<br>
Az egyéb érdekeltek közül az ELMÛ Rt. és a TIVI Kft. képviselõje a létszám elõírást a munkavégzést kizáró vagy akadályozó téli esetleges idõjárási körülményeket, valamint a munka volumenét figyelembe véve nem tartották eltúlzottnak.<br>
A Döntõbizottság a közbeszerzési eljárást D.551/8/2002. számú határozatával felfüggesztette.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#28">Kbt. 28/A §</a>-a szerint ha az ajánlatkérõ az ajánlati felhívás, illetve a részvételi felhívás közzétételétõl számított legalább negyven napnál korábban, de legfeljebb egy éven belül elõzetes összesített tájékoztatót tett közzé, és az tartalmazta a közbeszerzésre vonatkozó - az 1. számú melléklet 4. pontja szerinti - adatokat, így a 47. § (1) bekezdésében, a 63. § (5) bekezdésében és a 64. § (4) bekezdésében elõírt határidõk helyett negyven nap esetén huszonöt, a részvételi jelentkezés huszonöt napos határideje helyett pedig tizenöt napot lehet elõírni.<br>
Az elõzetes összesített tájékoztató ajánlatkérõ 2002. évi várható beszerzéseirõl a Közbeszerzési Értesítõ 2002. április 3-i 14. számában jelent meg, a jogorvoslat tárgya szerinti beszerzés a szolgáltatás beszerzések között a 18. számon került meghatározásra. A felhívás 40 napon túl jelent meg és 25 napnál hosszabb, 30 nap volt az ajánlattétel idõtartama.<br>
A Döntõbizottság a fentiekre tekintettel megállapította, hogy a kérelemnek az ajánlattételi határidõ tartamára vonatkozó része alaptalan.<br>
A közbeszerzés tárgyára vonatkozó mûszaki leírással kapcsolatos követelményeket többek között a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdése és a Kbt. 40. § (5) bekezdése szabályozza.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdés szerint az ajánlatkérõ a mûszaki leírást csak jogszabályba foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé teszi meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
A Döntõbizottság megállapította, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésének megfelelõen csak a beszerzés tárgyának egyértelmû meghatározása céljából tüntette fel a lámpatesttípusokat az ajánlati felhívásban. Egyértelmûen rendelkezett ugyanis arról a 3. a) pont fentiekben idézett részében, hogy "bármely egyenértékû termék felhasználható", és erre tekintettel jogsértésre, indokolatlan és hátrányos megkülönböztetésre nem vonható le következtetés.<br>
A Döntõbizottság megállapította, hogy a felhívásban és a dokumentációban is az ajánlatkérõ a Kbt.-ben foglalt követelménynek eleget tett. A dokumentációban az alkalmazható lámpatestekre elõírt villamos és konstrukciós mûszaki követelmények a vonatkozó szabványelõírások körébe tartozó, az élettartamot növelõ paraméterek voltak, így pl. univerzális gyújtók, foglalatból fényforrás-kirázódás védelme, lámpatest teherviselõ részei fémbõl készüljenek, tömítések kizárólag szilikongumiból, burák ellenálló képessége, fényáramcsökkenés kompenzálása stb.<br>
A mûszaki követelményeknek az ilyen terméket gyártó cégek gyártmányai képesek megfelelni.<br>
A kérelmezõ sérelmezte a 30 fõs villanyszerelõi létszám és ezek érvényes feszültség alatti munkavégzéshez szükséges igazolványainak csatolására vonatkozó elõírást, és ezek hiánya esetén a szerzõdés teljesítésére alkalmatlanná nyilvánítás szempontjait. Ezen kérelmi elem is megalapozatlan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta - az általa a közbeszerzés értékének tíz százalékát meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell. A 46. §-t a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõségellenõrzésért felelõsek.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottság összevetette a beszerzés tárgyát képezõ munka jellegét, volumenét, annak mûszaki és mennyiségi adatait a teljesítésre rendelkezésre álló idõkerettel. Ennek alapján megállapította, hogy az ajánlatkérõ reálisan határozta meg a vonatkozó normaórák alapján a szükséges létszámszintet, figyelemmel a teljesítés feltételeire a helyi és a téli idõjárási viszonyokra.<br>
Az ajánlatkérõ által megadott adatokra tekintettel a Döntõbizottság álláspontja szerint a 30 fõre vonatkozó létszámelõírás megfelelt a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdésben foglalt követelménynek.<br>
A Döntõbizottság megítélése szerint az ajánlatkérõnek a villanyszerelõk FAM vizsgájának igazolására vonatkozó elõírása szintén nem ütközött a Kbt. fent megjelölt elõírásaiba.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontjában foglalt elõírást valamint a- Kbt. 44. § (7) bekezdését figyelembe véve a kérelmezõ által megjelölt vállalatpolitikai és személyiségi jogsérelem a FAM-igazolvánnyal kapcsolatosan szintén nem következhetett be. Az ajánlatkérõ ugyanis jogszerûen írta elõ a villanyszerelõk továbbképzésére vonatkozó igazolvány másolatát, hiszen erre a Kbt. fent idézett rendelkezései szerint a mûszaki alkalmasság igazolása végett lehetõsége volt. A továbbképzés igazolása pedig szorosan a közbeszerzés tárgyával volt kapcsolatos, és nem haladta meg a szerzõdés teljesítéséhez szükséges mértéket, tehát szintén megfelelt a Kbt. fenti rendelkezéseinek.<br>
Mindezekre tekintettel a Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 14.<br>
<br>
Dr. Csanádi Péter s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>