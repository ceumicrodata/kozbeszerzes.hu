<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9597)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.534/14/2002.<br>
<br>
Tárgy: az ORAKO Rt. jogorvoslati kérelme a Fõvárosi Önkormányzat Szent Imre Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ORAKO Komplex Építõipari, Belsõépítészeti, Lakberendezési Fõvállalkozó és Kereskedelmi Rt. (1223 Budapest, Erzsébet királyné u. 19/B., képviseli: dr. Vajk Kálmán ügyvéd, 1114 Budapest, Bukarest u. 9., a továbbiakban: kérelmezõ) kérelmének, melyet a Fõvárosi Önkormányzat Szent Imre Kórház (1115 Budapest, Tétényi út 12-16., képviseli: dr. Kersch Ferenc ügyvéd, 1012 Budapest I., Várfok u. 15/C., a továbbiakban: ajánlatkérõ) "a Budapest, XXII. kerület, Jókai út 21-27. sz. alatt lévõ II. számú pszichiátria fõépület külsõ homlokzatának felújítása..." tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) és a 60. § (1) bekezdését. Egyebekben a Döntõbizottság a kérelmet elutasítja. A jogsértésekre tekintettel a Döntõbizottság az ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg. Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. július 10-én ajánlati felhívást tett közzé nyílt eljárás megindítására a Közbeszerzési Értesítõ 28. számában (5372/2002) a rendelkezõ részben írt tárgyban.<br>
Az ajánlati felhívás 3. a) pontja szerint a beszerzés tárgya és mennyisége az alábbi:<br>
Az ajánlatkérõnek a Budapest XXII. kerület, Jókai út 21-27. szám alatt lévõ II. számú pszichiátria fõépülete külsõ homlokzatának felújításában, belsõ szerkezetének megváltoztatásában, átalakításában, az épületgépészeti és elektromos szakipari munkálatok befejezése után szükségessé váló helyreállításokban, festésben, mázolásban és burkolásban megnyilvánuló építészeti, továbbá a víz-, csatornahálózat és berendezési tárgyak teljes cseréjében, a fûtési hálózat szükség szerinti átalakításában jelentkezõ épületgépészeti munkák, s végül elektromos<br>
hálózatának szabványoknak megfelelõ átépítésében, a hálózat felújításában megvalósuló elektromos szakipari munkák, az 5. pontban említett dokumentáció mellékletét képezõ kiviteli terv szerint.<br>
Rész-, illetve többváltozatú ajánlat adására nem volt lehetõség. Az ajánlati felhívás 13. pontjában ajánlatkérõ az elbírálásra vonatkozó feltételeit az alábbiak szerint határozta meg:<br>
Az ajánlatok elbírálásának szempontjai: az összességében legelõnyösebb ajánlat. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak:<br>
részszempontok	súlyszámok<br>
aa) a vállalkozás ellenértéke	15<br>
ab) a vállalt teljesítési határidõ	10<br>
ac) a jótállás	8<br>
   aca) terjedelme, a felelõsségi körök szempontjából<br>
   acb) idõtartama<br>
ad) az elvállalt kötbér mértéke	6<br>
   ada) késedelmi<br>
   adb) minõségi<br>
   adc) meghiúsulási<br>
Az értékelés során adható pontszám részszempontonként: 1-10.<br>
A szorzószám (súlyszám) az<br>
aa) részszempontnál	15<br>
ab) részszempontnál	10<br>
aca) részszempontnál	4<br>
acb) részszempontnál	4<br>
ada) részszempontnál	2<br>
adb) részszempontnál	2<br>
adc) részszempontnál	2<br>
Az egyes részszempontok kapcsán a pontozás olyan módszer alkalmazásával történik, hogy az ajánlatkérõ az ajánlatokat a legkedvezõbbtõl a kedvezõtlenebbik ajánlat irányában haladva egymás utáni sorrendbe állítja, majd e sorrend figyelembevételével a pontozási tartományt a 10 és az 1 között az ajánlattevõk részére a sorrendbe állítással egyenes arányban kiosztja azzal, hogy nem kizárt egy ugyanazon pontszám alkalmazása több ajánlat tekintetében is, amennyiben ezt az egymással azonos értékük indokolja.<br>
Dokumentáció is készült, továbbá 2002. augusztus 2-án helyszíni konzultációra került sor, ahol mûszaki kérdéseket tisztáztak, illetve írásban válaszoltak az ajánlattevõk kérdéseire. A 2002. augusztus 21-i határidõre három ajánlat érkezett a következõ ajánlattevõktõl: kérelmezõ, Karancs Épker Kft., Pestép-Ker Kft.<br>
Ajánlatkérõ bizottsága 2002. augusztus 27-én elbírálta az ajánlatokat, elkészítette az eljárásról szóló összegzést, majd 2002. augusztus 28-án a bizottság álláspontjának jóváhagyásával az intézményvezetõ fõigazgató meghozta az eljárást lezáró döntést. Határozata szerint az eljárás nyertese a Pestép-Ker Kft. 348 ponttal, míg 321 ponttal "második helyezett" a kérelmezõ.<br>
A 2002. szeptember 4-i eredményhirdetésen a kérelmezõ képviselõje is részt vett. Az itt felvett jegyzõkönyv szerint - ami kifejezetten az összegzés ismertetésérõl nem szól - az ajánlatkérõ fõigazgatója által hozott határozat került felolvasásra. Az összegzésben az értékelés alapjául szolgáló ajánlati tartalmi elemek nem kerültek megjelölésre, ezért a pontszámítás módszere sem állapítható meg belõle egyértelmûen.<br>
Kérelmezõ 2002. szeptember 10-én jogorvoslati kérelmet nyújtott be a Döntõbizottsághoz. Ebben kérte a sérelmezett közbeszerzési eljárás felfüggesztését ideiglenes intézkedéssel, valamint a még meg nem kötött szerzõdés megtiltását annak érdekében, hogy a törvény szelleme és tételes rendelkezései érvényre jussanak. Kérte továbbá az ajánlatkérõ ezen eljárásban sérelmezett döntésének megsemmisítését, valamint a jogsértés megállapítását, illetve bírság kiszabását és az ajánlatkérõ költségekben marasztalását is.<br>
Indítványozta, hogy a Döntõbizottság a jogorvoslati eljárás során tartson tárgyalást.<br>
A kérelem indokaként azt adta elõ, hogy ajánlatkérõ az ajánlati felhívásában meghatározta az összességében legelõnyösebb ajánlat kiválasztására szolgáló részszempontokat, azok súlyszámait és az egyenes arányban történõ elbírálási módszert. Ezt követõen ajánlatkérõ 2002. szeptember 4-én kihirdette, majd szeptember 5-én jegyzõkönyvileg is megküldte az eljárást lezáró döntését a részére. A nyilvános eredményhirdetésen ajánlatkérõ elmulasztotta szóban ismertetni az összegzés adatait, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését. E kérdéskörben elõadta azt is, hogy az összegzés egyébként tartalmilag hiányos, mert nem jelennek meg benne az ajánlatok értékelt tartalmi elemei, ez pedig az alapelvi rendelkezések sérelmével jár. Álláspontja szerint az ajánlatok elbírálásában nem érvényesültek az ajánlati felhívásban meghatározott elbírálási szempontok, mert az ajánlatkérõ a pontszámokat nem az elõre meghatározott "módszerrel" határozta meg. E magatartás a Kbt. 55. § (6) bekezdésének megsértéséhez vezetett és a kérelmezõt hátrányos helyzetbe hozta. Az ideiglenes intézkedés iránti kérelmét azzal indokolta, hogy az ajánlatkérõ nem a felhívásban rögzített, hanem a kérelmezõ által megismerhetõ szempontok szerint végezte az értékelést.<br>
Kérelmezõ az általa kért tárgyalás napján távbeszélõn közölte, hogy a tárgyaláson technikai okok miatt megjelenni nem tud, de kéri annak megtartását a távollétében.<br>
A Döntõbizottság a D.534/12/2002. sz. határozatával az eljárást lezáró szerzõdés megkötését - az ügy érdemi elbírálásáig - 2002. szeptember 27-én megtiltotta.<br>
Ajánlatkérõ írásos észrevételében kérte a megalapozatlan jogorvoslati kérelem elutasítását. Ennek indokaként elõadta, hogy a 2002. szeptember 4-i eredményhirdetéskor felvett jegyzõkönyv rögzíti, hogy az ajánlatkérõ képviselõje az eljárást lezáró határozatot teljes egészében ismertette. Miután a határozat része volt az összegzés, a teljességre tekintettel tényként kell elfogadni azt is, hogy az összegzés adatait is ismertették. Azt is nyilatkozta, hogy a jegyzõkönyv tartalmát senki sem kifogásolta az eredményhirdetésen jelen lévõk közül, amit feltehetõen a közbeszerzési eljárás nyertese nyilatkozatával meg fog erõsíteni.<br>
Elõadta azt is, hogy az ajánlati felhívás 13. pontjában tett elõírások szerint történt a részszempontok értékelése lineárisan, az egyes ajánlatok közötti eltérések arányának figyelembevételével. Ennek keretében a legalacsonyabb árat vállaló nyertes ezen részszempontnál maximális pontot kapott, a kérelmezõ pontszáma arányosan lett kevesebb. A teljesítési határidõt illetõen a kérelmezõ tette a legjobb ajánlatot, ezért 10 pontot kapott, míg a többi ajánlat a határidõknek megfelelõen arányosan kevesebbet. A 3. részszempont alszempontokra bomlott, ezen belül a jótállás terjedelme mindenkinél azonos volt, a jótállási idõ pontozása pedig a vállalásoknak megfelelõen történt. A különbözõ kötbérvállalások értékelése szintén alszempontokon keresztül valósult meg az arányosság szabályai szerint számított pontszámokkal. A súlyszámokkal való szorzások után a nyertes a Pestép-Ker Kft. lett 348 ponttal, a kérelmezõ a második legmagasabb pontszámot, azaz 312 pontot ért el. Ezen írásos észrevételét ajánlatkérõ új beadványával kiegészítette, melyben részletesen megmagyarázta az egyes részszempontoknál alkalmazott pontozási eljárást.<br>
A tárgyaláson - az írásos észrevételeit változatlanul fenntartva - úgy nyilatkozott, hogy lehetséges, hogy az összegzés részletesebb is lehetett volna, viszont az abban foglaltakat minden vonatkozásában ismertették az eredményhirdetéskor. A pontozásuk megfelelt a tényeknek és a felhívásukban írtaknak, illetve a linearitás elvének. Elõadta azt is, hogy a határozat ismertetése az eredményhirdetési jegyzõkönyvben szerepel, és e határozatnak elválaszthatatlan melléklete az összegzés, így ennek alapján is bizonyított, hogy ismertették az eredményhirdetéskor a szükséges adatokat.<br>
A felhívás és az értékelés között jelentkezõ diszkrepancia lelhetõ ugyan fel, de véleményük szerint, ha a Döntõbizottság elvégzi a nyertesre vonatkozó értékelést, akkor megállapítható, hogy az helytálló volt. Szóbeli nyilatkozatában a tárgyaláson kérte ajánlatkérõ, hogy amennyiben a Döntõbizottság az értékelés vonatkozásában jogsértést állapít meg, akkor a határozata meghozatalánál vegye figyelembe azt, hogy jóhiszemûen jártak el, valamint legyen tekintettel az ajánlatkérõ anyagi körülményeire is a szankciók alkalmazásánál. Kérdésre azt is nyilatkozta, hogy a minõségi kötbérre vonatkozó alszempontot az általuk megadott módszerrel sem lehetett összehasonlítani, illetve egyáltalán nem lehetett megfelelõen pontozni.<br>
Az ügyben érdekelt felek közül a Pestép-Ker Kft. (nyertes) írásban úgy nyilatkozott, hogy véleményük szerint a tárgyi eredményhirdetés a közbeszerzési törvény elõírásai szerint történt és az eredményhirdetés befejeztével egyik ajánlattevõ sem tett észrevételt.<br>
Az írásos észrevételét a tárgyaláson változatlanul fenntartva azt is elõadta, hogy ismételten áttekintették a pontozást, azt megfelelõnek találták, így abban kivetnivalót vagy a felhívástól eltérõ momentumot nem találtak.<br>
A Döntõbizottság a rendelkezésére álló iratok, dokumentumok, a felek által írásban és a tárgyaláson szóban elõterjesztett nyilatkozatok alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése, valamint 61. § (1) bekezdése az alábbi rendelkezéseket tartalmazzák:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az ajánlatkérõ által becsatolt összegzés vizsgálata alapján tényként állapítható meg, hogy az nem tartalmazza az elbírált ajánlatoknak a rész- (illetve al-) szempontok szerinti tartalmi elemeit, ily módon az nem felel meg a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerinti kötelezõ elõírásnak. E ténybõl fakadóan következik az is - függetlenül attól, hogy ajánlatkérõ az abban foglaltakat ismertette teljesen vagy részben az eredményhirdetéskor -, hogy sérült a Kbt. 61. § fent idézett (1) bekezdése, hisz a hiányos - a törvényi elõírásoktól eltérõ - összegzést nem lehet jogszerûen ismertetni, ha annak elemei nem felelnek meg a törvényi elõírásoknak, ezáltal ajánlatkérõ bizonyítottan megsértette a Kbt. 61. § (1) bekezdését.<br>
Az ajánlatok elbírálásával - nevezetesen a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének sérelmével - kapcsolatos kérelem körében a Döntõbizottságnak abban kellett állást foglalnia, hogy az ajánlati felhívás 13. b) pontjában megfogalmazott pontszámítási módszert hogyan kell értelmezni. A becsatolt iratokból megállapítható az is, hogy ajánlatkérõ a felhíváson túlmenõen nem fogalmazott meg máshol erre vonatkozó elõírást, tehát csak az ott írtak a mérvadóak e kérdés vizsgálatánál. A Döntõbizottság álláspontja szerint ez pedig úgy értelmezhetõ, hogy 10 és 1 között a pontszámokat ajánlatkérõ kiosztja az arányosítás alkalmazásával, és ebben az esetben az 1 pontot is ki kell osztania.<br>
A Döntõbizottság véleménye szerint ajánlatkérõ a felhívása fenti rendelkezését nem így értelmezte, hanem minden tartalmi elemnél sávokat állított fel csökkenõ pontszámokkal és a megfelelõ sávba sorolta a vizsgált tartalmi elemet. E módszer bizonyos mértékig megfelel az arányosság követelményének, azonban ebben az esetben az 1-es pontérték általában nem kerül kiosztásra.<br>
Amennyiben a Döntõbizottság a felhívásnak megfelelõnek fogadná el a sávos értékelés módszerét, akkor joggal felmerül az a kérdés, hogy a sávok határait milyen elõírás alapján jelölte ki az értékelés során az ajánlatkérõ. A becsatolt iratokat megvizsgálva a Döntõbizottság megállapította, hogy ilyen elõírás vagy elõre meghatározott rendelkezés az iratokban nem lelhetõ fel. A sávok megválasztása nyilvánvalóan az eredmény befolyásolására alkalmas, az értékelési módszert alapvetõen meghatározó elõírás. A Döntõbizottság álláspontja szerint, ha ezt akarta volna alkalmazni ajánlatkérõ, akkor elõre meg kellett volna határoznia a sávok kialakításának az elveit is, viszont ennek hiányában valóban elõre nem közölt, a résztvevõ ajánlattevõk számára ismeretlen körülményekre tekintettel bírálta el az ajánlatokat.<br>
Az ajánlatkérõ írásos észrevételébõl megállapítható, hogy a sávok egyébként a következõk voltak:<br>
- ajánlati ár: 2 000 000 Ft-onként 1 pont levonás,<br>
- határidõ: kéthetenként l pont levonás,<br>
- jótállási idõ terjedelme: minden évre 1 pont különbözet,<br>
- késedelmi kötbér: 100 000 Ft-onként 1 pont különbség,<br>
- minõségi kötbér: nem voltak összehasonlíthatóak az adatok, ezért elõre meg nem határozott mérlegeléssel döntött ajánlatkérõ e kérdés vizsgálatánál,<br>
- meghiúsulási kötbér: a harmadannyi értékû vállalás arányosan kapott pontot,<br>
Az arányosítás kiindulási alapja minden esetben a legjobb ajánlati tartalmi elem és az ahhoz tartozó maximális pontszám volt. A minimális 1-es pont kiadása két részszempontnál nem az arányosság elvén, hanem azon alapult, hogy annál kevesebbet már nem kaphatott a kedvezõtlen ajánlati elem. E megállapítást maga ajánlatkérõ a nyilatkozatában alátámasztotta a minõségi és a meghiúsulási kötbérek értékelésénél.<br>
A fent összefoglalt pontozási módszerrõl tehát megállapítható, hogy az nem következik a felhívásban meghatározottakból, az önkényes, az arányosság követelményét nem teljesíti maradéktalanul, valamennyi rész-, illetve alszempont vonatkozásában nem azonos módszeren alapul, tehát az ily módon végzett ajánlatkérõi értékelés sérti a Kbt. fentebb hivatkozott 55. § (6) bekezdését.<br>
A nyertesre vonatkozó ajánlatkérõi döntést megvizsgálva a Döntõbizottság az alábbiakat állapította meg:<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A nyertesre vonatkozó ajánlatkérõi döntés helytállósága a Döntõbizottság álláspontja szerint úgy vizsgálható, hogy a felhívásnak megfelelõ értékelés szerinti pontozást elvégezve kérelmezõt az eljárás nyertesének megállapítása körében érte-e jogsérelem.<br>
Az ajánlatkérõ értékelése szerint a Pestép-Ker Kft. összesen 348, a kérelmezõ 312, a Karancs-Épker Kft. pedig 265 pontot ért el, így nyertesre, illetve az ajánlattevõk "helyezésére" vonatkozó ajánlatkérõi döntés is e sorrendnek megfelelõen alakult. Az értékelés szempontjai szerinti ajánlati elemeket megvizsgálva az alábbiak állapíthatóak meg:<br>
Kérelmezõ:<br>
- a vállalkozás ellenértéke: 60 702 729 Ft,<br>
- vállalt teljesítési határidõ: 2002. október 30.<br>
- a jótállás terjedelme, a felelõsségi körök szempontjából: teljes körû,<br>
- a jótállás idõtartama: 5 év,<br>
- a késedelmi kötbér mértéke: 400 000 Ft/nap,<br>
- a minõségi kötbér mértéke: 100% a hiba terjedelméig,<br>
- a meghiúsulási kötbér mértéke: 50%.<br>
Nyertes ajánlattevõ:<br>
- a vállalkozás ellenértéke: 52 636 648 Ft,<br>
- vállalt teljesítési határidõ: 2002. november 16.<br>
- a jótállás terjedelme, a felelõsségi körök szempontjából: teljes körû,<br>
- a jótállás idõtartama: 7 év,<br>
- a késedelmi kötbér mértéke: 1 000 000 Ft/nap,<br>
- a minõségi kötbér mértéke: 3 000 000 Ft,<br>
- a meghiúsulási kötbér mértéke: 20%.<br>
Karancs-Épker Kft.:<br>
- a vállalkozás ellenértéke: 54 900 000 Ft,<br>
- vállalt teljesítési határidõ: 2002. november 30.<br>
- a jótállás terjedelme, a felelõsségi körök szempontjából: teljes körû a kivitelezési munkákra, egyebekben a gyártó által vállalt jótállás,<br>
- a jótállás idõtartama: 3 év,<br>
- a késedelmi kötbér mértéke: 30 000 Ft/nap,<br>
- a minõségi kötbér mértéke: 500 000 Ft,<br>
- a meghiúsulási kötbér mértéke: 1 000 000 Ft (átszámítva a bruttó vállalási árra: 1,8%).<br>
A fent megjelölt módszerrel kiszámítva a pontszámokat a kérelmezõnél a maximális pontszám (10 pont) jár a teljesítési határidõre, a jótállás terjedelmére és a meghiúsulási kötbérre, míg arányosan számított közbensõ pontszámai a jótállás idõtartamára 5,5 pont, a késedelmi kötbérre 4,4 pont, az ajánlati árra pedig csak 1 pontot kaphat. A nyertes esetében maximális pontszámot kell figyelembe venni az ajánlati árnál, a jótállás terjedelménél és idõtartamánál, valamint a késedelmi kötbérnél, míg arányosan 5 pont jár a teljesítési határidõre és 4,4 pont a meghiúsulási kötbérre. A minõségi kötbérvállalásokat nem lehet a megadott módszerrel összehasonlítani, mert - miután a felhívás és dokumentáció nem tartalmazott erre vonatkozó utasítást - az ajánlattevõk össze nem hasonlítható tartalmi elemekkel adták meg a nyilatkozatukat, mert kérelmezõ a hibás teljesítés terjedelméig vállalta, a nyertes pedig fix összegben. Miután az összehasonlítás - ajánlatkérõ által is elismerten - nem lehetséges, az alszempont számszerû értékelését mellõzni kell.<br>
Összesítve a súlyszámokkal való szorzások eredményét az alábbiakat kapjuk:<br>
Kérelmezõ:<br>
15 × 1 + 10 × 10 + 4 × 10 + 4 × 5,5 + 2 × 4,4 + 2 × 10 = 205,8.<br>
Nyertes:<br>
15 × 10 + 10 × 5 + 4 × 10 + 4 × 10 + 2 × 10 + 2 × 4,4 = 308,8.<br>
Nem változik a fenti sorrend abban az esetben sem, ha a minõségi kötbérvállalások értékelése körében figyelembe vesszük a kérelmezõ számára elvileg legkedvezõbb eshetõséget és számára 10, a nyertes számára 1 pontot adunk, ily módon a súlyozott pontszámok 225,8 és 310,8-ra változnak.<br>
Az ajánlatkérõ nyertest megállapító döntése tehát nem volt jogsértõ, a kérelmezõ számára legkedvezõbb, a felhívás szerinti módszeren alapuló értékelés szerint is a Pestép-Ker Kft. az eljárás nyertese, így a nyertesre vonatkozó ajánlatkérõi döntés helytálló, azaz e döntés nem sérelmezhetõ.<br>
A Döntõbizottság álláspontja szerint azzal, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megsértése megállapítást nyert, megalapozatlan a jogorvoslati kérelem azon része, mely az eredményhirdetés során észlelhetõ jogsértõ magatartást alapelv megsértéseként értékelte.<br>
A fent leírt indokok alapján a túlnyomó részben megalapozott kérelemre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelem megalapozatlan részét a Kbt. 88. § (1) bekezdésének a) pontja alapján elutasította, míg a megállapított jogsértésekre tekintettel ugyanezen § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben.<br>
A bírság mértékének megállapításakor a Döntõbizottság az eset összes körülményeit vizsgálva tekintettel volt az eljárás során tanúsított ajánlatkérõi magatartásra, valamint arra, hogy a két megállapított jogsértésen túlmenõen ajánlatkérõ nyertesre vonatkozó döntése a felhívástól eltérõ értékelési módszer alkalmazása ellenére is helytálló volt, ezért a Döntõbizottság elegendõnek tartotta a törvényben meghatározott minimális bírság alkalmazását.<br>
Az igazgatási szolgáltatási díj megtérítésére vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontján alapul.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 21.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>