<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9493)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.529/15/2002.<br>
<br>
Tárgy: a McCann-Erickson Kft. jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Turizmus Részvénytársaság (1054 Budapest, Kálmán I. u. 2., képviseli: dr. Tasnádi Gábor ügyvéd, 1111 Budapest, Kende u. 18. VI/18., a továbbiakban: ajánlatkérõ) "a belföldi és külföldi egészségturizmust ösztönzõ, reklám- és PR-kampányok kidolgozása és kivitelezése" tárgyú közbeszerzési eljárása ellen a McCann-Erickson Budapest Nemzetközi Reklámügynökség Kft. (1068 Budapest, Benczúr u. 29., képviseli: dr. Járai Gábor ügyvéd, 1036 Budapest, Bécsi u. 52. II/7., a továbbiakban: kérelmezõ) kérelme alapján indított jogorvoslati eljárást a Döntõbizottság megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A McCann-Erickson Kft. jogorvoslati kérelmet nyújtott be a Döntõbizottsághoz 2002. szeptember 6-án. Ebben kérte a kérelmezõ részvételi jelentkezésének érvénytelenségét kimondó ajánlatkérõi döntés megsemmisítését. Kérte továbbá elrendelni a kérelmezõ bevonását a közbeszerzési eljárásba, valamint ideiglenes intézkedéssel az eljárás felfüggesztését és az ügyben tárgyalás tartását is.<br>
Kérelmét lényegében arra alapozta, hogy a Közbeszerzési Értesítõben tévesen megjelent leadási cím miatt a pályázatát a jelentkezési határidõt 5 perccel meghaladó idõpontban tudta csak leadni ajánlatkérõnek, amire tekintettel azt érvénytelenné nyilvánította ajánlatkérõ.<br>
A Döntõbizottság 2002. szeptember 16-án a jogorvoslati kérelemnek megfelelõen a D.529/8/2002. sz. határozatával a közbeszerzési eljárás felfüggesztését rendelte el az ügy érdemi elbírálásáig.<br>
A jogorvoslati eljárás keretében tartott tárgyalást követõen a kérelmezõ a jogorvoslati kérelmét 2002. október 8-án írásban visszavonta, és egyben kérte az eljárás megszüntetését is.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése értelmében, ha az ügyfél az eljárás megindítására irányuló kérelmét a határozat jogerõre emelkedéséig visszavonja, az eljárást meg kell szüntetni.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott és a jogorvoslati eljárást a kérelmezõ kérelmére az Áe. 14. § (1) bekezdése alapján megszüntette és a Kbt. 88. §. (1) bekezdésének 4. pontja alapján rendelkezett a költségviselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 8.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>