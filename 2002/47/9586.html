<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9586)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.537/10/2002.<br>
<br>
Tárgy: a Pikosystem Kft. jogorvoslati kérelme a Fõvárosi Önkormányzat Nyírõ Gyula Kórház közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pikosystem Egészségügyi Fõvállalkozási és Kórháztechnikai Kft. (1141 Budapest, Paskál u. 60., továbbiakban: kérelmezõ) jogorvoslati kérelmének - melyet dr. Tasnádi Zoltán ügyvéd (1111 Budapest, Kende u. 18.) által képviselt Fõvárosi Önkormányzat Nyírõ Gyula Kórház (1135 Budapest, Lehel u. 59., a továbbiakban: ajánlatkérõ) 132 betegágyhoz nõvérhívó rendszer beépítése tárgyú közbeszerzési eljárása ellen indított - a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára figyelemmel az 52. § (1) bekezdését, illetõleg az 53. § (2) bekezdésére tekintettel az 59. § (1) bekezdését, valamint a Kbt. 61. § (7) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértése miatt a Döntõbizottság megsemmisíti ajánlatkérõ eljárást lezáró döntését.<br>
Kötelezi ajánlatkérõ megbízottját, a Nemzetközi Mérnöki Szolgáltatás Kft.-t (1213 Budapest, Hollandi út 21.) 1 000 000 Ft, azaz egymillió forint, a Kft. ügyvezetõjét, Tilli Lajost (1213 Budapest, Hollandi út 21.) 100 000 Ft, azaz egyszázezer forint bírság megfizetésére. Ajánlatkérõ és Tilli Lajos ügyvezetõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõnek a 150 000 Ft, azaz egyszázötvenezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. július 17-én megjelent számában a rendelkezõ részben megjelölt beszerzésre. A közbeszerzési eljárás lebonyolítására a Nemzetközi Mérnöki Szolgáltatás Kft. részére adott megbízást.<br>
Az ajánlattevõ mûszaki alkalmassága igazolására elõírta "az elmúlt 3 évben indult, és legfeljebb az ajánlattételi határidõig befejezett (átadott) referenciamunkáinak ismertetését, amely kiterjed a teljesítés idejére, helyére, az ellenszolgáltatás összegére és a szerzõdést kötõ másik fél megnevezésére".<br>
Kikötötte, hogy alkalmatlannak minõsíti a szerzõdés teljesítésére azt az ajánlattevõt, "aki nem rendelkezik az elmúlt 3 évben indult, és legfeljebb az ajánlattételi határidõig befejezett legalább 1 olyan referenciamunkával, amelynek bruttó bekerülési költsége eléri vagy meghaladja az ajánlati ár bruttó értékének 60%-át."<br>
Ajánlatkérõ a dokumentációban elõírta, hogy a beépítendõ nõvérhívó rendszernek ORKI-minõsítéssel kell rendelkeznie.<br>
Az augusztus 27-i ajánlattételi határidõre a kérelmezõ, a Gábõr Kft., a Kortex Kft. és a Mediplan Kft. nyújtott be ajánlatot.<br>
Ajánlatkérõ a szeptember 11-i eredményhirdetésen a Gábõr Kft. ajánlatát hirdette ki nyertesnek, második legkedvezõbbnek a kérelmezõ ajánlatát.<br>
Kérelmezõ szeptember 16-án jogorvoslati kérelmet terjesztett elõ a Döntõbizottsághoz. Kérte a jogsértés megállapítását, ajánlatkérõ eljárást lezáró döntésének megsemmisítését és ajánlatkérõ kötelezését arra, hogy vele mint a második legkedvezõbb ajánlatot tevõvel kössön szerzõdést.<br>
Sérelmezte, hogy ajánlatkérõ nem nyilvánította érvénytelennek a nyertes ajánlatát annak ellenére, hogy a nyertes ORKI-minõsítés helyett csak "vizsgálati összefoglaló"-t csatolt ajánlatához.<br>
A jogorvoslati eljárásban tartott tárgyaláson elõadta, hogy az ORKI-minõsítés és a vizsgálati összefoglaló nem azonos fogalmak, ez utóbbi nem helyettesítheti a minõsítést, ugyanis a minõsítési eljárásban a minõsítés kiadását még megelõzi az ún. klinikai vizsgálat. A kórházban az ott ápolt betegek állapotára tekintettel rendkívül fontos a nõvérhívó rendszer megbízható mûködése, így az ORKI minõsítés meglététõl ajánlatkérõ semmiképpen nem tekinthetett el.<br>
Sérelmezte továbbá, hogy ajánlatkérõ megfelelõ referenciával nem rendelkezõ ajánlattevõt hirdetett ki nyertesnek. A nyertes az internetes bemutatkozó oldalán termékei között nem említ nõvérhívó rendszert, a megnevezett referenciahelyek között is csak egy kórházra utal. Álláspontja szerint így a nyertes alkalmatlan a szerzõdés teljesítésére.<br>
Kifogásolta, hogy a felhívás 16.1. pontjában ajánlatkérõ rosszul jelölte meg a beszerzés tárgyát, valamint hogy nem kapott bontási jegyzõkönyvet.<br>
Ajánlatkérõ kérte a jogorvoslati kérelem elutasítását.<br>
Az ORKI minõsítést illetõen elõadta, hogy állásfoglalást kérõ levelére az Orvos- és Kórháztechnikai Intézet igazgatója közölte, hogy a minõsítõ okiratot helyettesíti a kiadott vizsgálati összefoglaló, hiszen a 47/1999. (X. 6.) Eü.M. rendelet szerint a beszerzés tárgya szerinti nõvérhívó berendezés nem minõsül orvostechnikai eszköznek.<br>
A nyertes alkalmasságát illetõen közölte, hogy egy megfelelõ nagyságrendû gyengeáramú szerelési jártassággal elvégezhetõ a nõvérhívó rendszer szerelése, ilyen gyengeáramú szerelési munkára a nyertes csatolt referenciát. A készülékre nézve az ajánlat 8. oldalán több referenciát sorolt fel.<br>
Elismerte, hogy valóban tévesen jelent meg az ajánlat csomagolására írandó beszerzési tárgy. Közölte, hogy a kérelem e vonatkozásban és a bontási jegyzõkönyv megküldése elmulasztását sérelmezõ részében elkésett.<br>
A jogorvoslati eljárásban tartott tárgyaláson bejelentette, hogy a nyertessel csak a Döntõbizottság határozatának függvényében köti meg a szerzõdést.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
Kérelmezõnek a nyertes ajánlat érvényességét vitató kérelme elbírálásához a Döntõbizottságnak abban a kérdésben kellett döntenie, hogy az ORKI-minõsítést helyettesíthette-e a "vizsgálati összefoglaló".<br>
Ajánlatkérõ a dokumentációban elõírta, hogy az ajánlattevõnek a beépítendõ nõvérhívó rendszerre ORKI-minõsítéssel kell rendelkeznie.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése második mondata elõírja: "Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez kötve van."<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban illetõleg a dokumentációban meghatározott feltételeknek megfelelõen kell ajánlatát elkészítenie. Az 52. § (2) bekezdés d) pontja értelmében az ezen feltételnek nem megfelelõ ajánlat érvénytelen, mely ajánlatot az 52. § (1) bekezdése alapján érvénytelennek kell nyilvánítania ajánlatkérõnek. Az 53. § (2) bekezdése alapján érvénytelen ajánlat nem vehet részt az ajánlatok elbírálásában, ennélfogva nem lehet az eljárás nyertese.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerinti ajánlatkérõi kötöttség azt jelenti, hogy ajánlatkérõ a kiírásban általa meghatározott feltételektõl nem térhet el az ajánlatok bírálata során, ezen feltételeknek való megfelelést nem vizsgálhatja sem szûkített, sem kibõvített értelemben.<br>
Egyértelmûen megállapítható, hogy az ORKI-minõsítés és a vizsgálati összefoglaló nem azonos fogalmak, a vizsgálati összefoglaló a minõsítési eljárásban megelõzi az ORKI-minõsítés kiadását.<br>
Nem helytálló ajánlatkérõ érvelése, miszerint az összefoglaló helyettesíti a minõsítést. A kiírásban nem adott e két okirat egyenértékûségére engedményt, így az ajánlatok bírálata során sem tekinthette egyenértékûnek azokat.<br>
Ajánlatkérõ nem fogadhatta volna el az ORKI-minõsítés helyett a vizsgálati összefoglalót, a minõsítés hiánya miatt a nyertes ajánlatot a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek kellett volna nyilvánítania.<br>
A Döntõbizottság ezért a jogorvoslati kérelemnek ebben a részében helyt adott, és megállapította, hogy a nyertes ajánlat érvényessé nyilvánításával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel az 52. § (1) bekezdését, illetõleg az 53. § (2) bekezdésére tekintettel az 59. § (1) bekezdését.<br>
Kérelmezõ állítása szerint a nyertes alkalmatlan a szerzõdés teljesítésére, mert a beszerzés tárgya szerinti szerelési tevékenységre nem rendelkezik referenciával, valamint nincs referenciája a beszerelésre kerülõ készülékének sem.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az alkalmasság igazolására elõírtakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
Ajánlatkérõ a felhívásban az elmúlt 3 évben indult és legfeljebb az ajánlattételi határidõig befejezett 1 olyan építési referenciamunkát írta elõ alkalmassági feltételként, amelynek bruttó bekerülési költsége eléri vagy meghaladja az ajánlati ár bruttó értékének 60%-át.<br>
Ezen alkalmassági feltétel meghatározása nem pontos, mert a beszerzés tárgya nõvérhívó berendezés szerelése és nem építési munka. A felhívás ezen részét a jogorvoslati kérelem elõterjesztésére nyitva álló 15 napos jogvesztõ határidõn belül senki sem támadta, ezért el kell fogadni, ebbõl kiindulva kell az ajánlattevõk alkalmasságát megítélni.<br>
A Döntõbizottság megvizsgálta a nyertes ajánlatát és megállapította, hogy az tartalmaz egy olyan referenciamunkát, ami megfelel az alkalmassági követelménynek.<br>
A munka megrendelõje: Füzesgyarmat Gara Hotel, tárgya: tûzjelzõ rendszer, kamerás rendszer, kihangosítás, strukturált hálózat, átadás idõpontja: 2002. június 18., bekerülési költsége: 28 362 200 Ft (a nyertes ajánlati ára: 13 590 775 Ft).<br>
A Döntõbizottság nem fogadta el kérelmezõnek a referenciamunka tárgyával kapcsolatos kifogását, bár kétségtelennek tartja, hogy a szerelési munka eredményeként létrejött nõvérhívó berendezésnek megbízhatónak kell lennie.<br>
A Döntõbizottság álláspontja szerint a tûzjelzõ rendszerre, a kamerás rendszerre stb. vonatkozó referencia alátámasztja az nyertes mûszaki alkalmasságát. Ezen rendszereknek a szerelési munka eredményeként ugyanolyan megbízhatónak kell lenniük, mint a nõvérhívó rendszereknek.<br>
Ajánlatkérõ a felhívásban nem írta elõ, hogy csak nõvérhívó rendszerre vonatkozó referenciát fogad el, a felhívás szerinti elvárása "építési referenciamunka" volt. Ez a pontatlan meghatározás nem adott lehetõséget ajánlatkérõ számára, hogy ne fogadjon el gyengeáramú szerelési munkára vonatkozó referenciát.<br>
Kérelmezõ kérte a nyertes alkalmatlansága megállapítását a nõvérhívó rendszerre vonatkozó referencia hiánya miatt is.<br>
Ajánlatkérõ a kiírásban nem írta elõ alkalmassági feltételként a nõvérhívó rendszerre vonatkozó referenciát, így azt nem kellett ismertetni.<br>
A Döntõbizottság megállapította, hogy a nyertes részérõl nem állnak fenn a kérelmezõ által hivatkozott alkalmatlansági indokok, ezért a jogorvoslati kérelmet ebben a részében elutasította.<br>
Kérelmezõ kifogásolta, hogy ajánlatkérõ az ajánlat csomagolásán feltüntetendõ szövegként tévesen jelölte meg a beszerzés tárgyát. <br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati kérelmet a jogsértõ vagy jogsértõnek vélt eseményrõl való tudomásszerzéstõl számított 15 napon belül lehet elõterjeszteni. Kérelmezõ a felhívás 16.1. pontjában szereplõ szövegezést legkésõbb az ajánlattételi határidõig, augusztus 27-ig megismerte, ezzel szemben csak a 15 napos jogvesztõ határidõ letelte után, szeptember 16-án terjesztette elõ jogorvoslati kérelmét.<br>
A Döntõbizottság megállapította, hogy kérelmezõ a felhívás 16.1. pontjával kapcsolatos kifogását késedelmesen terjesztette elõ, ezért a kérelmet elutasította.<br>
Kifogásolta továbbá kérelmezõ, hogy ajánlatkérõ nem küldte meg részére a bontási jegyzõkönyvet.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése alapján az ajánlatok felbontásáról készült jegyzõkönyvet öt munkanapon belül kell megküldeni az ajánlattevõk részére.<br>
Az ajánlatokat ajánlatkérõ augusztus 27-én bontotta fel, a bontási jegyzõkönyvet így szeptember 3-ával bezárólag meg kellett volna küldenie az ajánlattevõk részére.<br>
A Döntõbizottság megállapította, hogy ajánlatkérõ nem küldte meg az ajánlattevõk részére a bontási jegyzõkönyvet, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdését.<br>
A Döntõbizottság nem fogadta el ajánlatkérõnek e kérelem elkésettségére vonatkozó hivatkozását.<br>
Kérelmezõ - a kézbesítés idõszükségletét is figyelembe véve - szeptember 8-án szerzett tudomást arról, hogy elmaradt a bontási jegyzõkönyv megküldése, e mulasztást (is) sérelmezõ jogorvoslati kérelmét ez idõponttól számított 15 napon belül elõterjesztette.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § a), c), d), f) és h) pontja szerint rendelkezett.<br>
A Döntõbizottság megsemmisítette ajánlatkérõ eljárást lezáró döntését, mert érvénytelen ajánlatot hirdetett ki nyertesnek, ily módon a jogsértés csak a döntés megsemmisítésével orvosolható.<br>
A Döntõbizottság nem adott helyt kérelmezõ kérelmének, miszerint kötelezze ajánlatkérõt a vele, mint második legkedvezõbb ajánlattevõvel való szerzõdéskötésre.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése elõírja: "Ha a Bizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni, és a határozat végrehajthatóságának idõpontjától számított harminc napon belül új döntést hozni."<br>
Ez az ajánlatkérõi jogosultság a törvény erejénél fogva megelõzi az ajánlattevõt a felhívás 16.12. pontja alapján terhelõ kötelezettséget, miszerint a nyertes visszalépése esetén a második legkedvezõbb ajánlatot tevõvel köt szerzõdést, annál is inkább, mert a nyertes nem lépett vissza a szerzõdéstõl, e lehetõségétõl a Döntõbizottság határozata fosztotta meg.<br>
A Döntõbizottság 1 000 000 Ft bírságot szabott ki ajánlatkérõ megbízottja, valamint 100 000 Ft bírságot a jogsértésért felelõsszemély terhére. Megbízott ügyvezetõje a tárgyaláson úgy nyilatkozott, hogy cége, illetõleg személy szerint õ felelõs az esetleges jogsértésekért.<br>
A bírság mértékének megállapításánál tekintettel volt a közbeszerzés viszonylag alacsony értékére, valamint arra, hogy ajánlatkérõ/megbízottja a szerzõdéskötésnek a jogorvoslati eljárás kimenetelétõl való függõvé tétele által törekedett megakadályozni a további jogsértést.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. október 14.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>