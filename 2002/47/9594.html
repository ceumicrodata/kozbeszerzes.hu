<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9594)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.456/7/2002.<br>
<br>
Tárgy: a Döntõbizottság elnöke hivatalból kezdeményezett jogorvoslati eljárása Gyöngyös Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által Gyöngyös Város Önkormányzata (3200 Gyöngyös, Fõ tér 13., a továbbiakban: ajánlatkérõ) "Gyöngyös, Fõ tér 8. mûemlék épület homlokzat- és tetõfelújítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg.<br>
Ajánlatkérõ 2002. február 27-én közzétett ajánlati felhívásával nyílt eljárást indított a Gyöngyös, Fõ tér 8. sz. alatti mûemlék épület homlokzat- és tetõfelújítása 210 m2 tetõ, 170 m2 homlokzati, gipszdíszítésekkel tárgyában.<br>
A közbeszerzési eljárásban három ajánlattevõ, a Kipkerszolg Kereskedelmi és Szolgáltató Kft., az Imola Építõ Fõvállalkozó Szolgáltató Kft. és a Patina Közszolgáltató és Vagyonkezelõ Rt. nyújtott be ajánlatot.<br>
A 2002. április 19-én megtartott eredményhirdetésen ajánlatkérõ a Patina Rt. ajánlatát hirdette ki nyertesnek 20 200 000 Ft ajánlati árral. A nyertessel 2002. április 28-án történt szerzõdéskötést követõen a munka elkezdõdött, majd 2002. májusában derült fény a homlokzat falának rossz állapotára. A tervezõ ekkor elkészítette a szükséges rajzokat, 2002. július 8-án már a munkát bonyolító Városüzemeltetési Igazgatóság jelezte ajánlatkérõnek, hogy az építésügyi hatóság a munkát el is rendelte.<br>
Ajánlatkérõ képviselõ-testülete 208/2002. (VII. 18.) KT. sz. határozatában döntött a homlokzat- és tetõfelújítás pótmunkáira vonatkozó közbeszerzési eljárás megindításáról utasította a Városüzemeltetési Igazgatóságot, hogy a pótmunkákról szóló árazatlan költségvetés alapján hirdetmény közzététele nélküli tárgyalásos eljárás keretében folytasson le közbeszerzési eljárást a korábbi három pályázó megkeresésével.<br>
Ennek alapján a Városüzemeltetési Igazgatóság 2002. július 19-én levélben kereste meg a nyílt eljárás ajánlattevõit azzal, hogy az épület homlokzati és tetõfelújítási munkáinak a végzése közben elõre nem látható pótmunkák léptek fel, a vakolat leverése után láthatóvá vált, hogy a homlokzati rizalitot képezõ köpenyfal mûszaki állapota csere nélkül nem javítható meg. Az elbontását és újrafalazását a Kulturális Örökségvédelmi Hivatal területi képviselõje elrendelte. Ennek alapján a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdés a) és b) pontja alapján hirdetmény közzététele nélküli tárgyalásos eljárást folytatnak le. Ennek alapján kérte 2002. július 24-ig a pályázatok benyújtását. Ehhez a levélhez ajánlatkérõ mellékelt egy költségvetési fõösszesítõt, és megküldte az ajánlati felhívást is.<br>
Ezt követõen ajánlatkérõ 2002. július 23-án tájékoztatta a Döntõbizottság elnökét a hirdetmény közzététele nélküli tárgyalásos közbeszerzési eljárás megindításáról.<br>
Indoklásként elõadta, hogy a homlokzaton lévõ, korábban vakolattal takart rizalitot takaró köpenyfal állapota igényli annak elbontását és újrafalazását.<br>
Az alapszerzõdésben lévõ homlokzatvakolás a fenti munkák nélkül nem készíthetõ el.<br>
Az ajánlati felhívásban ajánlatkérõ megjelölte a beszerzés tárgyát és mennyiségét az alábbiak szerint:<br>
- 0,6 m3 faanyagpótlás, járulékos munkáival,<br>
- 45 m2 homlokzati köpenyfal bontása és építése.<br>
Az ajánlati felhívás szerint a teljesítés határideje 2002. szeptember 30-a, az ajánlattétel határideje 2002. július 24., ezen a napon sor kerül a tárgyalás lefolytatására és az eredményhirdetésre is.<br>
Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasság igazolására kért adatokat és tényeket, és a szerzõdés teljesítésére alkalmatlanná minõsítés szempontját.<br>
Az ajánlat elbírálásának szempontja a legalacsonyabb összegû ellenszolgáltatás. Ajánlatkérõ ajánlattételre a nyílt eljárás három ajánlattevõjét hívta fel.<br>
A Döntõbizottság elnöke 2002. augusztus 6-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított közbeszerzési eljárása jogszerû volt.<br>
Indoklásként elõadta, hogy a tárgyi épület felújítását 2001-ben határozta el a Pannonterv Kft. tervei alapján.<br>
A közbeszerzési eljárás nyertese a Patina Rt. lett, amellyel szerzõdést kötött.<br>
A kivitelezés közben vált láthatóvá, hogy a rizalitot tartó köpenyfal mûszaki állapota csere nélkül nem javítható. Az építésügyi hatóság - a Kulturális Örökségvédelmi Hivatal - területi képviselõje elrendelte a köpenyfal bontását és újrafalazását. A köpenyfal cseréje a korábbi szerzõdés tárgya nem volt, ezért erre jelen közbeszerzési eljárásban kell szerzõdést kötnie.<br>
Ajánlatkérõ a közbeszerezési eljárást lefolytatta, az eljárásban kizárólag a Patina Rt. nyújtott be ajánlatot 2 400 000 Ft ajánlati árral, melyet ajánlatkérõ elfogadott. A szerzõdés megkötésére a jogorvoslati eljárás megindítására tekintettel nem került sor.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapította, mely szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
Döntõbizottság vizsgálta, hogy ezen törvényi feltételek jelen közbeszerzési eljárásban megvalósulnak-e.<br>
A rendelkezésre álló iratokból egyértelmûen megállapítható volt, hogy a tárgybani munka szükségessége ajánlatkérõ számára elõre nem volt látható, a kivitelezés folyamán vált ismertté, és a korábban kötött szerzõdés teljesítéséhez ennek elvégzése feltétlenül szükséges.<br>
Jelen esetben megvalósult a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) és b) pontjában foglalt feltétel is, hiszen a kiegészítõ építési beruházási munka értéke (2400 E Ft) nem érte el a korábbi közbeszerzési eljárás értékének (20 200 E Ft) 50%-át, és a kiegészítõ építési munka aránytalan nehézség nélkül mûszakilag nem választható el a korábban kötött szerzõdéstõl.<br>
A jogszabályi rendelkezés alapján ilyen esetben a korábbi nyertes ajánlattevõvel köthetõ szerzõdés, tehát e törvényhely alkalmazása esetén a korábbi nyertes ajánlattevõt kell ajánlattételre felhívni.<br>
Jelen eljárásban tehát a másik két ajánlattevõ ajánlattételre történõ felhívása nem illeszkedett az eljárásfajta fenti jellegzetességéhez, azonban figyelemmel arra, hogy a másik két felkért ajánlattevõ a közbeszerzési eljárásban ténylegesen nem vett részt, ajánlatot nem nyújtott be, így jogsértés nem következett be.<br>
A Döntõbizottság egyebekben megjegyzi, hogy a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése alapján az ajánlati felhívás kiküldésével egyidejûleg kell tájékoztatni a Döntõbizottság elnökét is a hirdetmény közzététele nélküli tárgyalásos eljárás alkalmazásáról.<br>
A Döntõbizottság a fentiek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított közbeszerzési eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem állt fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. szeptember 5.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>